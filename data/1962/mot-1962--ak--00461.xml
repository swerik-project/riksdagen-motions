<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__461/mot_1962__ak__461-001.pdf"/>
      <div type="motHeader" xml:id="i-GMmtSWC7sudRMAF78PN2op">
        <div type="motTitle" xml:id="i-Qz2aodC3c4BDQiB523k4tf"/>
        <div type="motSubmissionInfo" xml:id="i-Nr6K6KVNjfJN6Xhh5xivar"/>
      </div>
      <div type="motBody" xml:id="i-LetXEraUrLM7xgTeYRiKZL">
        <div xml:id="i-Q1Bcjc2FuaVEPBX3vi2EAP">
          <p xml:id="i-TjQ2ecgBajHQYHCHpgSZAg">
            6 Motioner i Andra kammaren, nr 461 år 1962
          </p>
          <p xml:id="i-DfJe4ewFF3aonh4KzgFWC6">
            Nr 461
          </p>
          <p xml:id="i-9aPY7uzoS3w6oWtSiPry2U">
            Av herr Stiernstedt och Jönsson i Ingemarsgården, angående lö-
            neutbetalningen för viss personal hos hushållnings- sällskapen.
          </p>
          <p xml:id="i-SDcK91Ddazr47EqUjD84pN">
            Vid fjolårets höstriksdag beslöts i anledning av proposition
            nr 183 och i ärendet väckta motioner vissa organisatoriska förändringar
            beträffande hus- hållningssällskapen. En av dessa innebar, att
            löneutbetalningen till de perso- nalförtecknade och statsbidragsavlönade
            tjänstemännen hos hushållnings- sällskapen ej längre skulle göras
            av sällskapen utan fr. o. m. den 1 juli 1962 överflyttas till
            lantbruksstyrelsen. En sådan omläggning ansågs medföra vissa —
            dock ej angivna — fördelar. I årets statsverksproposition, punkten
            Lantbruksstyrelsen: Avlöningar, har departementschefen anfört
            att en viss ökning av lantbruksstyrelsens ar- betsbelastning följer
            med de på styrelsen ankommande arbetsuppgifterna i anledning av
            nämnda riksdagsbeslut. Han är dock icke beredd att föreslå att
            några nya tjänster inrättas vid styrelsen för ifrågavarande ändamål
            och hänvisar i sammanhanget till att styrelsen kan anlita lantbruksnämndernas
            och hushållningssällskapens anslag för att bestrida kostnader,
            som uppkom- mer då tjänstemän vid dessa organ förordnas att tillfälligt
            tjänstgöra hos styrelsen. Sistnämnda uttalande tyder på att lantbruksstyrelsen
            skulle ha möjlighet att till sig inkalla tjänstemän hos nämnder
            och sällskap även för fullgörande av sådana normala och löpande
            göromål som arbetet med löneutbetalningar och liknande utgör.
            En sådan ordning är enligt vår mening varken rimlig eller lämplig.
            Ett införande av densamma skulle vidare avsevärt förrycka verksamheten
            inom de lokala organen. Över huvud förefaller en centralisering
            av löneutbetalningarna för säll- skapens statsbidragsavlönade
            befattningshavare innebära sådana nackdelar att det nu i statsverkspropositionen
            redovisade förhållandet motiverar att beslutet härom tages till
            omprövning; detta så mycket mer som detsamma ej ännu trätt i kraft.
            I anslutning härtill bör erinras om att hushållningssällskapens
            verksam- het långt ifrån helt finansieras med statsmedel. Av deras
            över 800 befatt- ningshavare är mindre än hälften (373 st.) avlönade
            av staten och uppförda på den statliga personalförteckningen.
            Det synes oss icke rimligt att man i fråga om ett sådant rutinmässigt
            arbete som löneutbetalningarna skall in- föra en ordning, som
            innebär att densamma skall delas på olika instanser, detta så
            mycket mer som en central utbetalning genom lantbruksstyrelsen
            måste bygga på noggranna och detaljerade, lokalt framräknade uppgifter.
          </p>
          <pb facs="riksdagen-motions-pdf/data/1962/mot_1962__ak__461/mot_1962__ak__461-002.pdf"/>
          <p xml:id="i-Jh8kFb18hyqMT236fSC3K6">
            Motioner i Andra kammaren, nr 461 år 1962 7
          </p>
          <p xml:id="i-G3Qd9GN9dGMaHxaGstyPqg">
            Det blir på så sätt i icke ringa grad ett dubbelarbete, vars
            utförande kräver ytterligare arbetskraft. Det förtjänar också
            uppmärksammas, att en sådan centraliserad löneutbetalning icke
            förekommer inom vare sig lantbruksnämn- der eller skogsvårdsstyrelser,
            för vilka en sådan ordning — med hänsyn till att organen har en
            rent statlig karaktär — legat närmare till hands. Det kan vidare
            nämnas, att i pågående förberedelser för den centrala löneutbetalningens
            införande framkommit nya spörsmål, som kan förefalla vara detaljer
            men som dock har betydelse. Hit hör således frågan om på vad sätt
            utbetalningen skall ske, alltså kontant eller per postgiro och
            per check i affärsbank, sparbank eller jordbrukskassa. Vilken
            form man än väljer tor- de det i flertalet fall i nämnt hänseende
            bli ytterligare en skillnad mellan de av staten avlönade och övriga
            tjänstemän hos sällskapen. Detta befordrar icke samhörigheten
            och känslan av att alla är lika och har samma ställning i fullgörandet
            av arbetsuppgifter, som har ett gemensamt syfte. På grund av det
            anförda yrkar vi, att riksdagen måtte besluta att en till lantbruksstyrelsen
            centraliserad löneutbetalning för hushållningssällskapens statsbidragsavlönade
            personal icke genomföres.
          </p>
          <p xml:id="i-XX4uDRC3qYVoagyTuvAKN8">
            Stockholm den 26 januari 1962
          </p>
          <p xml:id="i-ENtwRNJuhyifNhoPmWFReX">
            Lennart Stiernstedt Elias Jönsson i Ingemarsgården
          </p>
        </div>
      </div>
    </body>
  </text>
</TEI>
