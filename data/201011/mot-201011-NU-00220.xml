<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00220">
  <teiHeader>
    <fileDesc>
      <titleStmt>
        <title>Minskning av oljeförbrukningen</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minskning av oljeförbrukningen</title>
          <idno type="rdwebb">GY02N220</idno>
          <rs type="number">N220</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N220/text</ref>
          <ref type="dokument_url_html">http://data.riksdagen.se/dokument/GY02N220</ref>
          <ref type="dokumentstatus_url_xml">http://data.riksdagen.se/dokumentstatus/GY02N220</ref>
          <ref type="doc">http://data.riksdagen.se/fil/58BE09E8-80F7-4A43-8072-738491750C88</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CK6xNtNJWvMFzVgZQnhvVT" type="signed"/>
        <correspContext corresp="i-CK6xNtNJWvMFzVgZQnhvVT">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-Fbu51yC2sBK5mriGe3znr9" type="numbering">
          <date when="2010-10-26"/>
        </correspAction>
        <correspAction xml:id="i-Xpr9pRttxrmNmEtnKqC9Fh" type="submission">
          <date when="2010-10-21"/>
        </correspAction>
        <correspAction xml:id="i-HsFFGEDSgjdeMBf4QBQRn7" type="transfer">
          <date when="2010-10-21"/>
        </correspAction>
        <correspAction xml:id="i-AxjeX1dNn2HGCRtVTc6H9i" type="assigned"/>
        <correspContext corresp="i-AxjeX1dNn2HGCRtVTc6H9i">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NXzstZeTbCbPYVng4jJfg5" type="motBody">
        <div xml:id="i-WJ4k68MitNgTdmr7AtpoQA" type="motProposal" subtype="förslag">
          <head xml:id="i-HVMr9EJFvwQjeHCSWaBKBT">
            Förslag till riksdagsbeslut
          </head>
          <list xml:id="i-KZGotk7VAAzw9sFRz2frxy" style="ol">
            <item xml:id="i-3BDYZEnppNnhKYZrD65M38">
              Riksdagen tillkännager för regeringen som sin mening vad som
              anförs i motionen om möjligheten att använda teknikupphandling
              som styrmedel för en snabbare minskning av förbrukningen av olja.
            </item>
            <item xml:id="i-SZ342RcSdNUtqY2R5AoG4g">
              Riksdagen tillkännager för regeringen som sin mening vad som
              anförs i motionen om en tydlig målstyrning från regeringen mot
              lägre oljeförbrukning i statlig verksamhet. 1
            </item>
          </list>
          <p xml:id="i-KGZWy4mgHJTpH9PT3xXfhH">
            1 Yrkande 2 hänvisat till FiU.
          </p>
        </div>
        <div xml:id="i-DCrwvtRjSAWGD394GWJZM8" type="motContent">
          <head xml:id="i-XumHsmm8wBfuCCAXqUSUWn" type="h1">
            Bakgrund
          </head>
          <p xml:id="i-FaLt1V5wANwdC1AHvQuWaB">
            Under föregående riksmöte, 2009/2010, avslogs de ovanstående
            förslagen till riksdagsbeslut i vardera näringsutskottet och finansutskottet.
            I sak finns inget som föranleder någon ändring i förslaget varför
            motionen nu upprepas i stort sett utan förändringar.
          </p>
          <p xml:id="i-HJEGwPvngSAoSt5wNQvm3g">
            Finansministern liksom hela den moderatledda regeringens problem
            tycks bestå i att för få svenskar har råd att flyga till Thailand
            eller andra semesterparadis. Mer pengar till individuell konsumtion
            och inga klimatrestriktioner ska få fart på Sverige så kan budskapet
            i budgeten sammanfattas.
          </p>
          <p xml:id="i-KkECtebHjBcWiGksb3jkTV">
            Det finns emellertid ett problem som behöver angripas det heter
            klimatförändring och är ett problem av en dignitet som mänskligheten
            aldrig tidigare stått inför. En budget som i alla delar ignorerar
            detta problem, som tvärt om bokstavligen kastar bensin på den
            brinnande elden, ger knappast något bidrag till den uppgift vi
            alla måste ta itu med.
          </p>
          <p xml:id="i-E1iKK1cXUx7Be7JRoof8L6">
            FN:s klimatpanel har med sina prognoser visat vad som utifrån
            de samlade kunskaper de haft tillgång till troligen kommer att
            inträffa på vår gemensamma planet. Fram till idag kan vi konstatera
            att även klimatpanelens mest skrämmande alternativ tycks vara
            något i underkant. Avsmältningen av Arktis och Antarktis liksom
            glaciärerna på Grönland och i Himalaya går betydligt snabbare
            än förväntat. På endast några få år får vi stryka en nolla i tidtabellen
            det som skulle ske på 1 000 år tycks nu ske på 100 år och det
            som skulle ta ett århundrade sker nu kanske på några få årtionden.
            Det som forskarna uppfattade som en successiv förändring har redan
            visat sig innehålla snabba trappsteg.
          </p>
          <p xml:id="i-2PgsiVecRbJqm3DYSFDirj">
            Även om vi globalt kunde stoppa all förbrukning av fossilt kol
            och därmed stoppa alla utsläpp av fossil koldioxid till atmosfären
            skulle jordens temperatur fortsätta att stiga, troligen med ytterligare
            0,6 grader, innan effekten av de redan gjorda utsläppen av fossilt
            kol skulle klinga av. Med den temperaturhöjning som redan skett
            på 0,8 grader i förhållande till förindustriell nivå innebär det
            att vi enbart har en marginal på 0,6 grader till det tvågradersmål
            som såväl FN som EU satt upp. Slutsatsen regeringen borde dra
            är att det inte finns något utrymme kvar för konsumtion av de
            reserver av olja, naturgas och kol som mänskligheten redan har
            lokaliserat och kapitaliserat i världsekonomin.
          </p>
          <p xml:id="i-72JVUkuoL72jVJecjiEsU7">
            Men dessa slutsatser drar inte regeringen. Ingenstans kan man
            finna några spår av detta. Det finns inga förslag i budgeten för
            2011 att regeringen tänker förbjuda Vattenfall att fortsätta investera
            i fossil teknik. Inga spår av signaler att regeringen tänker införa
            förbud mot försäljning av fossilberoende personbilar från exempelvis
            2015 trots att det vore logiskt med tanke på att den genomsnittliga
            bil som kommer att säljas 2015 fortfarande kommer att vara i bruk
            2030. Några pengar för att stödja utvecklingen av nya lösningar
            för framtidens lastbilstrafik finns det heller inga spår av. Det
            saknas även helt visioner om framtidens kollektivtrafik utan fossil
            energi.
          </p>
          <head xml:id="i-8sFQNjat9dhDu6Eoyc6mLa" type="h1">
            Problembeskrivning
          </head>
          <p xml:id="i-BgacoBM9sMkdgKE5xxh1ME">
            Riksdagsmajoriteten avslog den 4 april 2008 förslag om att använda
            teknikupphandling som verktyg för att snabba på omställningen
            till de krav klimatförändringen ställer liksom för att stimulera
            nya lösningar och minimera negativa effekter av äldre teknik.
          </p>
          <p xml:id="i-QCV8LU7jEFsueq2EfLdygW">
            Det något kryptiska motiv majoriteten anförde var att man inte
            ansåg att riksdagen ska peka ut inom vilka områden teknikupphandling
            ska användas. Regeringsmajoriteten säger alltså rakt och tydligt:
            vi vill inte styra. Det märks i och för sig tydligt i den förda
            politiken i övrigt så det är knappast någon överraskning.
          </p>
          <p xml:id="i-AmZ3f7RMdgKvuwhAxcS84X">
            Vad skulle det vara för problem med att en regering beslutar
            att teknikupphandling ska användas som ett verktyg i klimatarbetet?
            På 1990-talet gjordes stora tekniska framsteg som resultat av
            politiska beställningar. Politiker, inte bara regeringen utan
            även politiker runt om i landet, gick samman och beställde teknik
            som då inte fanns, energisnål teknik, på flera områden. Det är
            möjligt att påverka om den politiska viljan finns. Redan idag
            finns det teknik som till exempel kan minska oljeförbrukningen
            av smörj- och hydrauloljor kraftigt.
          </p>
          <p xml:id="i-HTsjq9CyzYEdNcCbMp9PaK">
            Argumentet att man anser att riksdagen inte ska peka ut inom
            vilka områden teknikupphandling ska användas avslöjar dessutom
            att regeringen inte har förstått vad teknikupphandling är. Det
            finns inget som är marknadssnedvridande eller på annat sätt otillbörligt
            i att efterfråga bättre prestanda och mindre klimatpåverkan på
            ett utpekat område.
          </p>
          <head xml:id="i-5LgSaJqUWbq1iP6Qe354Gi" type="h1">
            Förslag till åtgärd
          </head>
          <p xml:id="i-Eu8JBjx31KTdRtqnFwJeNm">
            Regeringen brukar upprepa att Sverige inte ensamt kan klara klimatkrisen
            och att våra utsläpp i ett globalt sammanhang är små, precis som
            om någon skulle påstå att det skulle vara annorlunda. Genom att
            regeringen fyller det utrymme som finns för samtal och handling
            med uttalanden som bara förvirrar mer än det klargör, försvårar
            de möjligheterna till verkliga åtgärder.
          </p>
          <p xml:id="i-SQN8VnQpwmB7fD5RNe5S8Z">
            Vi som har arbetat med klimatfrågan under många år har insett
            att åtgärder i Sverige, och andra rika länder, har mycket stor
            betydelse. Det är först när de rika länderna väljer hållbarhet
            framför kortsiktig vinst som vi kan räkna med att mindre lyckligt
            lottade länder kan börja överväga samma åtgärd. Det är först när
            vi i handling visar att vi bygger vår välfärd utan att fortsätta
            tära på knappa ändliga resurser som resten av världen kan överväga
            samma inriktning. Det är först när den rika världen visar att
            man konkret minskar sitt fotavtryck på jorden som fattiga länder
            kan överväga att bromsa upp sina rättmätiga försök att få del
            av de ändliga resurser som återstår på planeten. Det är bara genom
            att den rika världen bryter den omöjliga spiralen av utplundring
            och förorening som vi kan ändra färdriktning. Regeringen måste
            inse att Sveriges unika möjligheter att visa på en annan väg innebär
            att vi har ett stort ansvar.
          </p>
          <p xml:id="i-N37dyFYveT2p18WqxyvG9t">
            Det vore därför rimligt att regeringen väljer att bejaka teknikupphandling
            som en metod att minska oljeförbrukningen så som föreslås i motionens
            första förslagspunkt.
          </p>
          <p xml:id="i-22jTWJeznE83dDM1ruqGFL">
            Att sätta tydliga mål som att ingen statlig myndighet ska köpa
            fossilberoende bilar efter 2015 eller att statliga upphandlingar
            ska ställa krav på att leverantörer endast använder den fossilsnålaste
            teknik som går att finna och i många fall en helt fossiloberoende
            teknik borde vara självklarheter. Lika självklart borde det vara
            att regeringsledamöter slutar flyga till EU-möten till förmån
            för tåget. Det är inte för att rädda världen man gör sådant utan
            för att signalera allvaret i frågan.
          </p>
          <p xml:id="i-YbiJtHRuX25mg9tawwtxmE">
            En uppgift regeringen skulle kunna ge den för teknikupphandling
            ansvariga myndigheten är att när den efterfrågar fordon inte bara
            vid inköp för bruk i statlig verksamhet utan även vid upphandling
            av entreprenader och andra tjänster begär att inget fordon och
            ingen maskin i verksamheten får kräva oljebyten oftare än exempelvis
            var tiotusende mil. Det skulle innebära stora ekonomiska besparingar,
            det skulle vara bra för miljön och, inte minst, det är fullt möjligt;
            tekniken finns.
          </p>
          <p xml:id="i-U3ZqLABEtL4ov3Q5YTdPFj">
            Vi räddar inte världen men vi bryter ett mönster, ett mönster
            där bilindustrin till stor del finansierar sina verkstäder med
            onödiga oljebyten som modern teknik onödiggör. Vi måste gå till
            handling även med de små stegen. För många applikationer finns
            idag inget alternativ till fossila smörj- och hydrauloljor och
            då är ny teknik som kraftigt minskar behovet av oljebyten väl
            så viktigt som teknik som onödiggör olja som råvara för fordonsbränslen.
          </p>
          <p xml:id="i-5h1r42rA5464ZDS5FwTTGA">
            Samhället har som stor aktör och upphandlare en möjlighet att
            påskynda omställningar på marknaden. Det finns alltid aktörer
            som är rädda för förändringar var och en är mån om sitt jobb,
            sin försörjning men vi har inte tid att fortsätta i gamla spår
            bara på grund av rädsla. Här har regeringen ett stort ansvar att
            visa vägen.
          </p>
        </div>
        <div xml:id="i-LfugavjHhMVpTeZb7brEsW" type="motSignatures">
          <list xml:id="i-ALnA1FUfAmJPqiSD9umzJX">
            <item xml:id="i-BKcLhaQKtsH3aBiChZpfCs" who="i-VRHymVx7EsX48sg7b5qmpS">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
