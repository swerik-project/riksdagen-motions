<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--00682">
  <teiHeader>
    <fileDesc>
      <titleStmt>
        <title>Sysselsättningsskapande åtgärder i Kalmar län</title>
        <author>Bernt Nilsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sysselsättningsskapande åtgärder i Kalmar län</title>
          <idno type="rdwebb">G502682</idno>
          <rs type="number">682</rs>
          <ref type="dokument_url_text">http://data.riksdagen.se/dokument/G502682/text</ref>
          <ref type="dokument_url_html">http://data.riksdagen.se/dokument/G502682</ref>
          <ref type="dokumentstatus_url_xml">http://data.riksdagen.se/dokumentstatus/G502682</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LVSrKT2aR65q25Ew8fu5dw</idno>
            <name>BERNT NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RVMDA8NcF8YRYEU3Y4MfQL</idno>
            <name>BIRGER ROSQVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>ARNE ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6UrnZSyhA8En3ghbWrejVN</idno>
            <name>LENA OHRSVIK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-CEfqbpA8oaZDiGioappJrM</idno>
            <name>STIG ALEMYR</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GaVFgsq1sSxYZu54WXixzd" type="signed"/>
        <correspContext corresp="i-GaVFgsq1sSxYZu54WXixzd">
          <note type="signatory" corresp="i-LVSrKT2aR65q25Ew8fu5dw"/>
          <note type="signatory" corresp="i-RVMDA8NcF8YRYEU3Y4MfQL"/>
          <note type="signatory" corresp="r-0"/>
          <note type="signatory" corresp="i-6UrnZSyhA8En3ghbWrejVN"/>
          <note type="signatory" corresp="i-CEfqbpA8oaZDiGioappJrM"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__682/mot_198182__682-001.pdf"/>
      <div type="motHeader" xml:id="i-Jc7p65nAAUXKk3P39Ty9Uu">
        <div type="motTitle" xml:id="i-12euxkrrW4yedqBiAxrV72"/>
        <div type="motSubmissionInfo" xml:id="i-UES1GWoPvQ4Exw2S5vhABJ"/>
      </div>
      <div type="motBody" xml:id="i-FgVcVZGkD43p6WxzxD4eW">
        <div xml:id="i-XndnmVqaQjxV7MekAPBbFP">
          <p xml:id="i-RCqDCXCw7EzNCGZcG42Vo6">
            Motion 1981/82:682
          </p>
          <p xml:id="i-MpRDTXugfMDSDM4nJbvczg">
            Bernt Nilsson m. fl. Sysselsättningsskapande åtgärder i Kalmar
            län
          </p>
          <p xml:id="i-CfnDWggqiiaaxXgRkNjLwb">
            Hittillsvarande utveckling Befolkning
          </p>
          <p xml:id="i-5QFby6dty4RH2xLqmEcfCW">
            Kalmar län har i dag drygt 241 000 invånare. I det långa perspektivet
            — under 1900-talet — uppvisar endast Gotlands län en sämre befolkningsut-
            veckling. Sedan 1960-talets början har länet en befolkningsutveckling
            som är helt jämförbar med flertalet av Norrlandslänen. Länet har
            under 100 år minskat sin andel av rikets befolkning från 5,6 97
            till 2,9 20 år 1981. Den svagaste utvecklingen i länet uppvisar
            kommunerna Högsby, Torsås, Borgholm, Hultsfred, och Vimmerby.
            Sedan 1950 har Högsby och Torsås förlorat nästan en fjärdedel
            av sin befolkning. Kalmar län har under en lång följd av år haft
            en betydande utflyttning av unga männiksor. Under perioden 1970-1981
            uppgick flyttningsunderskottet i åldrarna 16-24 år till 3 600
            personer. Eftersom många av utflyttarna är i barnafödande åldrar
            påverkas den naturliga folkökningen. Det födelseöver- skott som
            kunde konstateras under 1970-talets första år har vänts till ett
            underskott. I följande diagram redovisas förändringarna av födelseöver-
            skott/underskott i Kalmar län under perioden 1965-1981. Eftersom
            utflyttarna till stor del varit personer i de yngre åldersgrupperna,
            har det successivt skett en förskjutning mellan åldersgruppernas
            andel av befolkningen. Detta har återverkat på ålderspyramiden
            på så sätt att en relativt stor andel av länets befolkning nu
            finns i åldrarna utanför arbetskraften, alltså över 65 år. Flera
            kommuner uppvisar mycket höga andelar pensionärer. Av länets befolkning
            bor mer än var fjärde person eller 25 960 i glesbygd, vilket är
            6 90 över riksgenomsnittet. Endast sju län har en större andel
            glesbygdsboende. I vissa områden, främst inlandet och skärgården,
            är en övervägande andel glesbygdsbor. I hela länet är 24 96 av
            de glesbygdsboende 65 år eller äldre. I vissa församlingar uppgår
            andelen i denna åldersgrupp till en tredjedel av glesbygdsbefolkningen.
            Under senare år har andelen pensionärer ytterligare ökat och förstärkt
            den redan tidigare sneda ålders- fördelningen.
          </p>
          <pb facs="riksdagen-motions-pdf/data/198182/mot_198182__682/mot_198182__682-002-001.pdf"/>
          <p xml:id="i-6WfLHUBJLoGXpP9wVBXgBB">
            1 000
          </p>
          <p xml:id="i-KmuGpvLLmhjH9BAENChprw">
            800 700 £00
          </p>
          <p xml:id="i-MmBZP6jTP6NBmKq25ZLBKD">
            500 400 300
          </p>
          <p xml:id="i-JM8B98GkRJubzoKJwCKcXS">
            200 100
          </p>
          <p xml:id="i-DoWcwckfHbBT4M2Toc873Z">
            MV 75-76 27 -:2 19 20 2
          </p>
          <p xml:id="i-L76d4FwrU5nVz4AAi26VCb">
            65 56 67 58 9 20 -71-22023 734
          </p>
          <p xml:id="i-9hxjKSsmJVkNXWxT8VAupA">
            ” 100 - 200
          </p>
          <p xml:id="i-XrcGiM1Eo7qtZjuM96xnEx">
            ” 300
          </p>
          <pb facs="riksdagen-motions-pdf/data/198182/mot_198182__682/mot_198182__682-002.pdf"/>
          <p xml:id="i-GG115uzgSTTQswNURc84wX">
            Mot. 1981/82:682 8
          </p>
          <p xml:id="i-3aqJ9BxszgzdpWCWEJbjWA">
            Diagram: Födelseöverskott/underskott i Kalmar län
          </p>
          <p xml:id="i-9VZqbMTrtysPYLqBtGUyEV">
            Sysselsättning
          </p>
          <p xml:id="i-LkKqCT2CCjgdt7vUZFsZu5">
            Kalmar län har under de senaste decennierna haft en mycket svag
            sysselsättningsutveckling. Flertalet andra län liksom riket totalt
            har haft en betydligt bättre utveckling. Även när det gäller sysselsättningsutvecklingen
            kan Kalmar län hänföras till gruppen ”Norrlandslänen”. Som exempel
            kan nämnas att Norrbottens län haft en positivare utveckling under
            1970-talet än Kalmar län. Orsaken till den svaga sysselsättningstillväxten
            i länet går att finna bl. a. i svagt utbyggda kommunikationer,
            en långsam rationalisering inom jordbru- ket, en sent påbörjad
            industriell process — där basindustrierna blivit få — få industrier
            som bedrivit forsknings- och utvecklingsarbete samt ett relativt
            sett lågt genomsnittligt löneläge. Andelen sysselsatta inom näringsgrenen
            jord- och skogsbruk är betydligt större i Kalmar län än i riket.
            Kalmar län har en betydligt mindre andel sysselsatta inom servicenäring-
            arna. Kalmar län har en liten andel statlig sysselsättning. I
            augusti månad 1979 hade länet 31,3 sysselsatta per 1000 invånare
            i offentlig tjänst inom den statliga sektorn. Detta är den lägsta
            siffra som uppvisades för samtliga län och
          </p>
          <pb facs="riksdagen-motions-pdf/data/198182/mot_198182__682/mot_198182__682-003.pdf"/>
          <p xml:id="i-4ZPUxBSmAW8uuQJLrefJm9">
            Mot. 1981/82:682 9
          </p>
          <p xml:id="i-QMe8M92daHFXX5zAPLaeob">
            understeg klart riksgenomsnittet, vilket upgick till 55,6 sysselsatta
            per 1000 invånare. Andelen sysselsatta i statlig verksamhet har
            under de senaste åren minskat. År 1976 uppgick andelen till 38,7
            sysselsatta per 1000 invånare. På senare år har staten medverkat
            till neddragning ca 1 000 sysselsätt- ningstillfällen i länet.
            Ytterligare inskränkningar är dessvärre aktuella. Kalmar län är
            f. n. det enda länet i riket som saknar militärt förband.
          </p>
          <p xml:id="i-SrY3zkB6pR3QzPQpwvrUhh">
            Regional obalans
          </p>
          <p xml:id="i-4A8TzueJon5K7GdVBqhhcw">
            Inom länet finns en stor regional obalans. Strukturomvandlingen
            har särskilt hårt drabbat länets inlandskommuner, som har att
            se fram emot en fortsatt kraftig befolknings- och sysselsättningsnedgång.
            Speciellt ogynnsam är situationen i Hultsfred-Vimmerbyregionen,
            norra delen av Västerviks kommun, Högsby och Emmaboda kommuner
            samt norra och södra Öland. Till detta skall läggas att länets
            primära centrum Kalmar-Nybro är ett av landets svagaste.
          </p>
          <p xml:id="i-85hU5qHt4snFWCjD8ra8Wz">
            Inkomster och löner
          </p>
          <p xml:id="i-PY9DmDir16tygi3AC4jZak">
            Låg sysselsättningsnivå, liten serviceandel, få kvalificerade
            arbeten och lågt efterfrågetryck på arbetsmarknaden har lett till
            ekonomiska konsekven- ser för länets invånare i form av låg inkomstnivå
            och hög skatteutdebitering. Medianvärdet för den taxerade inkomsten
            i länet uppgick år 1979 till 37 700 kr. mot 43 500 kr. för riket.
            Även medelinkomsten i länet år 1979 understeg riksmedeltalet.
            Endast två län uppvisade en lägre medelinkomst. Lönerna inom tillverkningsindustrin
            ligger också i samtliga branscher under riksmedeltalet. År 1979
            tjänade en industriarbetare i Kalmar län i genomsnitt 34:63 kr./tim,
            medan den genomsnittliga timförtjänsten för riket var 36:01 kr.,
            alltså en genomsnittsskillnad på 1:38 kr./tim. Detta ger en differens
            på 138 milj. kr./år för hela LO-kollektivet i länet. För tjänsteman-
            nasidan föreligger liknande låga löneläge. Låg inkomstnivå får
            konsekvenser på skattekraften som blir låg, vilket i sin tur medför
            en hög utdebitering. Kalmar län hade år 1981 en skattekraft på
            265:89 skattekronor per invånare, vilket är den näst lägsta i
            landet och 41:56 kr. under riksgenomsnittet. Utdebitering till
            kommun och landsting år 1981 överstiger klart genomsnittet för
            riket.
          </p>
          <p xml:id="i-7DewFrQGAAhDu6o2XnvWd9">
            Näringslivets strukturproblem
          </p>
          <p xml:id="i-LMYLYLRDqi6BLceY6qRe9T">
            I stora delar av länet dominerar en industribransch sysselsättningen.
            Detta gäller för träsektorn i flertalet inlandskommuner samt för
            metall- och verkstadsindustrin. Detta begränsar valfriheten till
            arbete för länets invå- nare, samtidigt som sårbarheten vid konjunkturnedgångar
            blir större. Ett
          </p>
          <pb facs="riksdagen-motions-pdf/data/198182/mot_198182__682/mot_198182__682-004.pdf"/>
          <p xml:id="i-VmFtyRHqz4UBPdyMjqqrkG">
            nn: «————-—VV—
          </p>
          <p xml:id="i-CZPEkDw1HCBx2FoDd3w5Ad">
            Mot. 1981/82:682 10
          </p>
          <p xml:id="i-Bz2qmgV4HMhUWFXVN2yN8v">
            mått på sårbarheten är sysselsättningens omfattning i de s. k.
            krisbranscher- na, dvs. de branscher som är föremål för strukturstöd.
            Enligt FoB 1975 sysselsattes totalt 11 200 personer i krisbranscher,
            vilket motsvarade 31 Io av industrisysselsättningen i länet. Industriinvesteringarna
            har under flera år släpat efter och ligger långt under rikets
            genomsnitt. Detta har fått till följd att industrins byggnads-
            och maskinpark i länet är avsevärt äldre än rikets genomsnitt.
            Tillverkningsindustrin i länet har jämfört med riket en hög andel
            sysselsatta inom trävaruindustrin samt jord- och stenindustrin.
            Mer än var femte sysselsatt i industrin får sin utkomst från trävaruindustrin.
            Det genomsnittliga förädlingsvärdet per anställd inom tillverkningsindu-
            strin i Kalmar län är lägre än för riket som helhet. Kapacitetsutnyttjandet
            i länets tillverkningsindustri är lägre än för riket som helhet.
            Speciellt lågt kapacitetsutnyttjande föreligger i trävaruindustri,
            järn-, stål- och metallverk samt varvsindustri. Tillverkningsindustrin
            i Kalmar län utgörs till stor del av relativt små tillverkande
            enheter, medan enheter för forskning och utveckling samt marknadsföring
            ofta lokaliserats till storstadsområdena. Industrins struktur
            har betydelse för investeringsnivån, vilket i sin tur påverkar
            den långsiktiga utvecklingen inom företagen. Kalmar län ligger
            avsevärt under riksgenom- snittet när det gäller investeringar
            per anställd. Studeras de förväntade investeringarna blir tendensen
            densamma med en total investeringsnivå klart I under riksgenomsnittet.
            Med en företagsstruktur där de små och medelstora företagen är
            dominerande blir ofta legotillverkningen betydande. Detta är förhållandet
            också i Kalmar län. Huvuddelen av verkstadsföretagen är till stor
            del beroende av legotillverkning. Detta betyder både för- och
            nackdelar för de enskilda företagen. Positiva faktorer i sammanhanget
            kan sägas vara tillgången till det stora företagets marknader,
            den specialisering det ger av produktionsapparaten med oftast
            relativt långa serier. Flera nackdelar kan dock redovisas. Exempelvis
            saknar legoföretagen egen produkt-, marknads- och försäljningsorganisation.
            Det starka beroendet av beställarföretagen vid vikande konjunkturer
            är naturligtvis mycket oroande. På små orter i länet domineras
            sysselsättningen av ett enda företag. Detta gäller framför allt
            inom den manuella glasindustrin och träindustrin. På flera platser
            är glasbruket eller sågverket ortens enda arbetsställe. Utvecklingen
            inom framför allt dessa branscher kommer därför att få avgörande
            betydelse för många av länets små orter och omkringliggande glesbygd.
            De sedan flera år mycket låga investeringarna inom industrin börjar
            nu att återspeglas i industrisysselsättningen. Om inga åtgärder
            vidtas snabbt kommer det att få katastrofala följder för länet.
            Länsarbetsnämndens statistik visar att den totala sysselsättningen
            vid tillverkningsföretag i Kalmar län med lägst 20 anställda mellan
            åren 1975 och 1981 minskade från 31 339 till
          </p>
          <pb facs="riksdagen-motions-pdf/data/198182/mot_198182__682/mot_198182__682-005.pdf"/>
          <p xml:id="i-GabkS8ruUR1MDZpVKvakmx">
            Mot. 1981/82:682 1
          </p>
          <p xml:id="i-H9PeHxzxRyWDxhpRqq6Fgg">
            27 624. Minskningen uppgår således till 3 715 personer. Av denna
            minskning faller huvuddelen på år 1981, då minskningen av sysselsättningstillfällen
            utgjorde inte mindre än 2 428. Skillnaderna mellan den kraftiga
            minskningen enligt den officiella industristatistiken under åren
            i slutet av 1970-talet och länsarbetsnämndens relativt oförändrade
            siffror för industriföretagen med över 20 sysselsatta under dessa
            år visar att sysselsättningsminskningen i företag med mindre än
            20 anställda under perioden också är betydande. Det är därför
            troligt att Kalmar län totalt förlorat ca 4 500 arbetstillfällen
            inom industrin under åren 1975-1981. De branscher som förlorat
            mest under de senaste åren är verkstadsindustrin, träindustrin
            och glasindustrin. Bland företag som lagts ned eller gjort större
            sysselsättningsinskränkningar kan nämnas Södra Skogsägarna, AB
            Hultsfreds-Hus, Stece AB, Emmaboda Glas AB, Arenco AB, AB Gustaf
            Kähr, Liljeholmens Stearinfabriks AB, Telefon AB LM Ericsson,
            AB Nife Jungner, Emsfors Bruk, AB Blankholms Såg, Västerviks Pappersbruk
            AB och AB Järnförädling. Under 1981 skedde en nedläggning av Kalmar
            Varv. Till detta kommer att Oskarshamns Varv med 625 anställda
            den 15 januari försatts i konkurs. Med underleverantörer berörs
            ca 1 000 sysselsättningstillfällen.
          </p>
          <p xml:id="i-APsnDpGZiTw6xGt5Px6hnC">
            Arbetsmarknaden i Kalmar län Det aktuella arbetsmarknadsläget
          </p>
          <p xml:id="i-JbuhbC6AqCT8GBxaPqzBca">
            Kalmar län har i dag en rekordhög arbetslöshet, 4 472 personer.
            Enligt länsarbetsnämndens bedömning kan detta höga antal komma
            att stiga betydligt under de närmaste månaderna. Den aktuella
            varselsituationen innebär att flera stora friställningar kan komma
            att verkställas under vintern och våren. Vid årsskiftet 1981-1982
            omfattar aktuella varsel 3 059 personer, varav 1450 gäller korttidsvecka.
            Bland företag som varslat kan nämnas Elektrolux i Västervik och
            Ankarsrum, Överums Bruk i Västervik, Ingenjörsfirman Elfa AB i
            Västervik, Totebo Industrier i Västervik, Starfönster i Vimmerby,
            LM Ericsson i Oskarshamn, Gylling AB i Oskarshamn, Kalmar Interiör
            i Kalmar samt Karl Josefsson och Söner i Kalmar. Därtill kommer
            förhållandena vid Nife-Jungner, Liljeholmens Stearinfabriks AB
            och Emsfors Bruk, Oskarshamn, samt den akuta situationen vid Oskarshamns
            Varv. Uppgifterna belyser hur sårbart Kalmar län är för strukturförändringar
            inom ett fåtal branscher. Då flera av länets kommuner har ett
            ensidigt näringsliv skapar strukturförändringarna mycket allvarliga
            konsekvenser för sysselsättningen. Fortsatta neddragningar inom
            exempelvis de båda kris- branscherna skogsindustrin och den manuella
            glasindustrin skulle få katastrofala återverkningar för både enskilda
            orter och berörda regioner.
          </p>
          <pb facs="riksdagen-motions-pdf/data/198182/mot_198182__682/mot_198182__682-006.pdf"/>
          <p xml:id="i-4PCQAiQ3oaBJcFSyMesJJ8">
            Mot. 1981/82:682 12
          </p>
          <p xml:id="i-VUuRWBmYZUHBLWk43UHcei">
            Arbetsmarknadsutsikter fram till hösten 1982
          </p>
          <p xml:id="i-GcWvCxBvUQNNbFcbmcVCn6">
            Den här angivna bakgrunden ger tillsammans med den senaste tidens
            utveckling anledning till att i mer dystra ordalag beskriva den
            kommande utvecklingen i Kalmar län. Anledningarna till en mer
            pessimistisk bedömning av framtiden är flera. Den allmänna konjunkturnedgången
            har nu mer genomgående fått negativa effekter. Antalet varsel
            har ökat, och flera företag som tidigare haft en stabil sysselsättning
            måste nu inskränka sin verksamhet. En av anledningarna till detta
            kan i första hand återfinnas i det extremt låga bostadsbyggandet.
            Det låga bostadsbyggandet har inte bara påverkat byggnadssektorn
            utan också fört med sig sidoeffekter. Som exempel har länets tillverkare
            av småhus, cement, inredningssnickerier, fönster- och planglas
            drabbats av avsättnings- svårigheter med i flera fall personalnedskärningar
            och permitteringar som följd. Småhustillverkare, fönstertillverkare
            och inredningstillverkare står inför akuta problem. Den negativa
            utvecklingen väntas bestå och eventuellt förstärkas under det
            närmaste halvåret. Ytterligare inskränkningar i form av nedläggning,
            minskning av arbetsstyrkan och permittering förväntas drabba länet
            inom denna sektor. Ett minskat bostadsbyggande innebär ökade svårigheter
            även för andra i länet betydelsefulla näringar, såsom sågverken
            och möbelindustrin. Företa- gens möjlighet att få avsättning för
            sina produkter minskar. Detta har bl. a. lett till att ytterligare
            två mindre sågverk under senaste kvartalet inkommit med varsel
            om nedläggning. För möbelindustrin ger de negativa byggprog- noserna
            anledning till oro inför branschens utveckling på sikt. Även framlagda
            sparplaner bedöms efter hand innebära en negativ utveckling för
            sysselsättningen. Inom den manuella glasindustrin finns stor oro
            för vad som skall hända i framtiden. Industriverkets framlagda
            förslag till plan för den manuella glasindustrin, Manuella glasbruk
            i strukturomvandling, innebär en kraftig personalminskning med
            nedläggningar som följd. Om förslaget genomförs kommer samtliga
            arbetstillfällen på vissa orter att försvinna. I ett längre perspektiv
            innebär detta att hela orter kan gå under. Mot bakgrund av branschens
            osäkerhet söker många yngre medarbetare nu annat arbete. Det är
            därför nödvändigt att regeringen med det snaraste ger besked om
            hur man har tänkt sig att den manuella glasindustrin bör se ut
            i framtiden. Risk finns annars att branschen kommer att få svårigheter
            att rekrytera den arbetskraft som behövs för att upprätthålla
            kontinuiteten i yrkeskunnandet. 1979 års riksdagsbeslut om ett
            bibehållande av glasindustrin vid detta års nivå måste fullföljas.
          </p>
          <pb facs="riksdagen-motions-pdf/data/198182/mot_198182__682/mot_198182__682-007.pdf"/>
          <p xml:id="i-FR7QKKZTJU7xeb1qb2YfJW">
            Mot. 1981/82:682 13
          </p>
          <p xml:id="i-6Bzi1u5gTskAPCqhePvuLS">
            Länets långsiktiga problem samt förslag till åtgärder Länets
            långsiktiga problem
          </p>
          <p xml:id="i-5Hz5UFgKGWsqLs1VQH6s9o">
            Kalmar läns näringsliv kännetecknas av en sent påbörjad industriell
            process, få basindustrier, få industrier som bedriver forsknings-
            och utvecklingsarbete, en förhållandevis svag investeringsvilja,
            många små och medelstora företag, betydande legotillverkning,
            ett relativt sett lågt genom- snittligt löneläge och en svagt
            differentierad arbetsmarknad till följd av att sysselsättningen
            i stora delar av länet domineras av en industribransch. Vid en
            bedömning av Kalmar läns situation är det nödvändigt att känna
            till dessa skevheter, som finns i den strukturella uppbyggnaden
            av länets näringsliv. I flera avseenden rör det sig om en långvarig
            process som fått fortgåt utan ingrepp eller åtgärder från samhällets
            sida. Utvecklingen de senaste decennierna har lett till förutsättningar
            för en inneboende sårbarhet hos länets näringsliv för strukturella
            och konjunktu- rella påfrestningar. Denna sårbarhet har på senare
            år utkristalliserats i akuta kriser i form av företagskonkurser,
            nedläggningar och arbetskraftsnedskär- ningar samt varsel om uppsägningar
            och permitteringar. Länets näringsliv står på en mycket bräcklig
            grund inför 1980-talet. Problemen är av sådan art att det finns
            risk för länets framåtskridande och länsinvånarnas framtida sysselsättningsmöjligheter.
            Det är fråga om en allvarlig kris. Utvecklingen i länet pekar
            på en lägre aktivitet inom de flesta näringsgre- nar under det
            kommande året. Inom industrin kommer det reducerade bostadsbyggandet
            att slå igenom med full kraft, varvid som tidigare nämnts en rad
            industrier i länet får svårigheter. För Kalmar län innebär detta
            en ökad arbetslöshet och ett mindre antal lediga platser. Av tradition
            har tidigare ett vikande konjunkturläge mötts med ökade arbetsmarknadspolitiska
            insatser. på grund av det finansiella läget har regeringen beslutat
            att dra ned resurserna till beredskapsarbete och arbetsmarknadsutbildning.
            De grupper som redan har en svag ställning på arbetsmarknaden
            kommer härigenom att få ännu större svårigheter att hävda sig
            i konkurrensen om jobben. Vi är mot bakgrund av den ovan beskrivna
            utvecklingen mycket oroade över länets framtida utveckling och
            möjligheterna att skapa bättre betingel- ser för länets invånare,
            kommuner och näringsliv. För att vända den pågående negativa processen
            måste ingrepp och åtgärder vidtas från samhällets sida. Det gäller
            åtgärder dels för att klara närliggande akuta kriser, dels för
            att komma till rätta med länets långsiktiga problem. Vi vill framhålla
            att även om de negativa dragen i länets näringsliv och serviceutbyggnad
            under de senaste decennierna varit framträdande har Kalmar län
            i grunden gynnsamma förutsättningar för en positiv utveckling
            med ökad sysselsättning och ekonomiska framsteg. Länet har relativt
            betydande arbetskraftsreserver, främst bland kvinnorna. I länet
            finns rikliga
          </p>
          <pb facs="riksdagen-motions-pdf/data/198182/mot_198182__682/mot_198182__682-008.pdf"/>
          <p xml:id="i-W3u3HKMCYvMS57vbPTDB4m">
            Mot. 1981/82:682 14
          </p>
          <p xml:id="i-9bDYgTfaa6urVYXucZ19Bd">
            markutrymmen, som ger plats för näringsliv, samhällsbyggande,
            oförstörd miljö och omfattande friluftsliv. Med det säregna Öland,
            de fina kustområ- dena samt de stora attraktiva inlandsområdena
            har Kalmar län utomordent- liga betingelser för rekreation och
            turism. Länet är dessutom gammal kulturbygd, rikt på minnen från
            tidigare epoker. När alla dessa plusposter summeras ger detta
            en bild av ett län med alla möjligheter att erbjuda trivsel och
            utkomst för sina invånare, och därmed finns det faktiska underlaget
            för en positiv framtidsutveckling. Vad som från samhällets sida
            fordras är en kraftig satsning på att förbättra länets infrastruktur
            i vad gäller kommunika- tioner, utbildning, service m. m., skapa
            en ökad differentiering av länets arbetsmarknad samt utveckla
            länets näringsliv. Nedan lämnas förslag till några konkreta åtgärder
            i syfte att rätta till länets långsiktiga problem.
          </p>
          <p xml:id="i-VdWDxvfzzhCEbjD6FnyiKb">
            Förslag till åtgärder
          </p>
          <p xml:id="i-E7z1RXJovLuVQ54smKYJ79">
            Åtgärder för att stärka länets näringsliv
          </p>
          <p xml:id="i-6kp6Ysrnm4neAweT4Hkkx2">
            Mot bakgrund av att näringslivet i Kalmar län är särskilt sårbart
            för strukturella och konjunkturella påfrestningar anser vi det
            mycket angeläget att regeringen ställer regionalpolitiska medel
            till förfogande vid neddrag- ningar i ”svåra” branscher. Främst
            gäller detta i de fall en bransch eller ett företag helt dominerat
            sysselsättningen på en ort eller inom ett glesbygds- område. Vi
            kan aldrig acceptera en utveckling i Kalmar län som innebär att
            hela orter försvinner eller stora områden utarmas. I detta sammanhang
            vill vi framhålla nödvändigheten av att regeringen snarast sätter
            in åtgärder för att stimulera efterfrågan inom byggnadsverk- samheten.
            Väsentligast är att öka bostadsbyggandet men även stimulera investeringar
            inom industrin liksom inom den offentliga sektorn. Risk finns
            annars för ökade svårigheter inom flera för länet betydelsefulla
            näringar. Förutom byggnadssektorn, sågverken och möbelindustrin
            kan här som exempel nämnas tillverkningen av småhus, cement, inredningssnickerier
            samt fönster- och planglas. För att skapa förutsättningar för
            en positiv utveckling i Kalmar län och för att försöka få bort
            de skevheter som i dag kännetecknar länets näringsliv anser vi
            att det bör ske en satsning på
          </p>
          <p xml:id="i-4hMDGuTHXBGHuHtL5e2Vvg">
            —- forskning och utveckling i Kalmar län kring användandet av
            inhemsk energi, —-att utnyttja länets förutsättningar för framställning
            av alternativ energi samt produktion av nya energiprodukter och
            komponenter i nya energi- system, — elektroindustrin i länet i
            vad gäller produktion och utvecklingsarbete, — att enligt riksdagsbeslutet
            bibehålla den manuella glasindustrin på 1979 års nivå,
          </p>
          <pb facs="riksdagen-motions-pdf/data/198182/mot_198182__682/mot_198182__682-009.pdf"/>
          <p xml:id="i-B46zFBiKKz7kctQuuPYgNC">
            Mot. 1981/82:682 15
          </p>
          <p xml:id="i-EWNyGg17gbNjxB3Yz6gGHY">
            att inom den krisdrabbade manuella glasindustrin utveckla och
            producera produkter för sjukvården, både instrument och engångsförbrukningsartik-
            lar.
          </p>
          <p xml:id="i-NJBJqMZdsSE98RguZdB2CT">
            Vidare bör Kalmar Verkstad AB ges ökade resurser för att bl.
            a. utveckla höghastighetståg och ges möjlighet till forskning
            och utveckling inom trafiksektorn. Regeringen måste vidta åtgärder
            för att säkerställa industrins behov av skogsråvara i länet. En
            åtgärd i denna riktning är att förslagen om avverkningsskyldighet
            införs. Södra Skogsägarnas anläggningar bör förstatligas, och
            för att öka förädlingen bör det planerade pappersbruket i Mönsterås
            förverkligas snarast.
          </p>
          <p xml:id="i-MU7AE5MhAyeC33J8ce36D6">
            Lokalisering av statlig verksamhet
          </p>
          <p xml:id="i-CjLtPqyjavKkDVn3RFJuia">
            Vi föreslår att regeringen på allt sätt ser till att fullfölja
            riksdagens beslut att ge Kalmar kompensation för nedläggningen
            av F 12. För att höja nivån på den statliga sysselsättningen i
            länet och förbättra differentieringen av länets arbetsmarknad
            föreslår vi att regeringen föreläg- ger riksdagen förslag om att
            till Kalmar län lokalisera:
          </p>
          <p xml:id="i-KWKwJrMnpsWFZg2dH1WD2q">
            statens energiverk
          </p>
          <p xml:id="i-UbZYSLCQJLw5bJEYiW4tAE">
            energiforskningsnämnden oljeersättningsfonden statens rekreationsråd
          </p>
          <p xml:id="i-H2ej78qS7XT6Kc5wqWYxaC">
            I betänkandet om statens stöd till folkrörelserna, Bidrag till
            folkrörelser (SOU 1979:60), föreslås inrättandet av en ny myndighet
            med samlat ansvar för bidragsgivningen m. m. till organisationslivet.
            Lokaliseringsfrågan före- slås bli föremål för detaljerad utredning.
            Vi föreslår att regeringen arbetar för att en lokalisering till
            länet ingående prövas. Vid beslut om utlokalisering eller decentralisering
            av statlig verksamhet bör särskilt beaktas att Kalmar län har
            lägst andel sysselsatta i statlig verksamhet i hela riket. Ytterligare
            statlig verksamhet bör därför lokaliseras till Kalmar län!
          </p>
          <p xml:id="i-QC6QWK8CZAJW1HVBonPvor">
            Stöd till turistnäringen
          </p>
          <p xml:id="i-EuvpVbXn3cYTMdfz2karBn">
            Länets två primära rekreationsområden, Östergötlands och Kalmar
            läns skärgårdsområde samt Öland, måste ges ökade möjligheter att
            utveckla turismen. Vi föreslår därför att regeringen gör en översyn
            av gällande regler för regionalpolitiskt stöd till turistnäringen
            i syfte att skapa samma utvecklingsmöjligheter för turistprojekt
            inom primära rekreationsområden i
          </p>
          <pb facs="riksdagen-motions-pdf/data/198182/mot_198182__682/mot_198182__682-010.pdf"/>
          <p xml:id="i-39S3YFe5Mv12Amb2sbWgkc">
            16
          </p>
          <p xml:id="i-J1K4PmDko6kohDjdTRNgC9">
            södra och mellersta Sverige som i Norrland och på Gotland. Även
            ”glasriket” bör kunna få del av regionalpolitiskt stöd till turistnäringen.
            Översynen bör ske så snabbt att en ändring av reglerna kan träda
            i kraft senast den 1 juli 1982.
          </p>
          <p xml:id="i-BqY2R5Zv8fBz6nbTmE2ttY">
            Hemställan
          </p>
          <p xml:id="i-UQMazBmWUZUfdEfQ7D6eN4">
            Med hänvisning till det anförda får vi härmed föreslå” 1. attriksdagen
            beslutar att föreslå regeringen att på lämpligt sätt vidta åtgärder
            för att få till stånd ökade industriinvesteringar i Kalmar län,
            2. attriksdagen beslutar att som sin uppfattning ge regeringen
            till känna vad som anförts om nödvändigheten att i övrigt genomföra
            de åtgärdsförslag som angetts i motionen för att skapa ökad sysselsättning
            i Kalmar län.
          </p>
          <p xml:id="i-UisBPHvBvTTCC67LUjpXBD">
            Stockholm den 20 januari 1982
          </p>
          <p xml:id="i-TiFmZM8zAcHxxsmbJ6GaQa">
            BERNT NILSSON (s)
          </p>
          <p xml:id="i-CGY9r794fi98skUe8bs9Wd">
            BIRGER ROSQVIST (s) LENA ÖHRSVIK (s) ARNE ANDERSSON (s) STIG
            ALEMYR (s) i Gamleby
          </p>
          <p xml:id="i-PJFfdaRHsijPvB9orH1tyR">
            " Se även motion 1981/82:683.
          </p>
        </div>
      </div>
    </body>
  </text>
</TEI>
