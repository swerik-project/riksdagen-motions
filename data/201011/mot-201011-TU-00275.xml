<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00275">
  <teiHeader>
    <fileDesc>
      <titleStmt>
        <title>Digitala klassklyftor</title>
        <author corresp="i-HA8qZKZU3je8nF69VtPrqk">av Eva-Lena Jansson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Digitala klassklyftor</title>
          <idno type="rdwebb">GY02T275</idno>
          <rs type="number">T275</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T275/text</ref>
          <ref type="dokument_url_html">http://data.riksdagen.se/dokument/GY02T275</ref>
          <ref type="dokumentstatus_url_xml">http://data.riksdagen.se/dokumentstatus/GY02T275</ref>
          <ref type="doc">http://data.riksdagen.se/fil/1B542E5C-FC6D-4279-9822-AA6BD73A6C6E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fropysdz6G8Rw9cc7oPM35" type="signed"/>
        <correspContext corresp="i-Fropysdz6G8Rw9cc7oPM35">
          <note type="signatory" corresp="i-HA8qZKZU3je8nF69VtPrqk"/>
        </correspContext>
        <correspAction xml:id="i-BGHsgnFcDDrNDWhJy7fqr5" type="numbering">
          <date when="2010-10-28"/>
        </correspAction>
        <correspAction xml:id="i-9moWw2hzR9DKGZ9EdBRsMP" type="submission">
          <date when="2010-10-26"/>
        </correspAction>
        <correspAction xml:id="i-TEdtX4B7QfTfJznB9yjQSk" type="transfer">
          <date when="2010-10-25"/>
        </correspAction>
        <correspAction xml:id="i-3W9JQcJeW9y5yJeTNkTWkJ" type="assigned"/>
        <correspContext corresp="i-3W9JQcJeW9y5yJeTNkTWkJ">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3iEZGQLkXugeY1rXtR1mLX">
            Förslag till riksdagsbeslut
          </head>
          <list style="ol">
            <item xml:id="i-XJ5riMswYgSBFU7PMtUaqF">
              Riksdagen tillkännager för regeringen som sin mening vad som
              anförs i motionen om behovet av en IT-strategi för att motverka
              digitala klassklyftor.
            </item>
            <item xml:id="i-J9h6iqw8WJj8f4vTG9jEwK">
              Riksdagen tillkännager för regeringen som sin mening vad som
              anförs i motionen om behovet av bredband i hela Sverige.
            </item>
            <item xml:id="i-VnUHMmegRhJbkSkFCi3ozn">
              Riksdagen tillkännager för regeringen som sin mening vad som
              anförs i motionen om behovet av en kommission som belyser frågor
              kopplade till den snabba teknikutvecklingen, såsom upphovsrätt
              och tillgänglighet på Internet. 1
            </item>
            <item xml:id="i-PpyB31v3oD5HMigcmqbLuk">
              Riksdagen tillkännager för regeringen som sin mening vad som
              anförs i motionen om att se över Datainspektionens uppdrag. 2
            </item>
          </list>
          <p xml:id="i-VjvfigEXmcTCWyTXk162mf">
            1 Yrkande 3 hänvisat till NU.
          </p>
          <p xml:id="i-UsrqJh1KpcSbLymEenxvev">
            2 Yrkande 4 hänvisat till KU.
          </p>
        </div>
        <div type="motContent">
          <head xml:id="i-QKHJ11UxzXuNmjp4CfwVqr" type="h1">
            Motivering
          </head>
          <p xml:id="i-4V8Hvb7DZpiGx7yAVqfUw3">
            Allt fler sköter sina bankärenden, handlar mat och andra varor,
            söker jobb och sjukanmäler sig, anmäler vård av sjukt barn, får
            vårdrådgivning via Internet. Att se nyheter, film och tv-program
            via datorn är något som många tar för givet, en del anser sig
            inte ens behöva en tv. Möjligheterna är otaliga och de kommer
            inte att bli färre. Den digitala utvecklingen skapar stora möjligheter
            men det finns utmaningar för att inte nya klasskillnader ska följa
            i dess spår. Idag talas det ofta om ekonomiska klyftor som ökar
            människor emellan. Det som sker parallellt med den utvecklingen
            är att det också finns en digital klassklyfta som ökar. Personer
            med sämre ekonomisk ställning har inte alltid råd att ha en dator,
            en del har betalningsanmärkningar och kan därför inte köpa en
            dator på avbetalning. Andra nekas möjlighet till telefonabonnemang
            och får därför inte tillgång till bredband. Många av landets äldre
            som inte skaffat sig en dator men även personer som inte har tillgång
            till eget bankkonto får högre kostnader då man exempelvis måste
            betala sina räkningar på banker. I merparten av landets skolor
            får elever hemuppgifter som bygger på att man har en dator i hemmet.
            Om familjen har en svår ekonomisk situation och därför saknar
            dator kommer det också att påverka möjligheten för barnen att
            följa med i en undervisning som bygger på digital informationsinhämtning.
            Även faktorer som föräldrars utbildningsnivå och tillgång till
            dator på jobbet får konsekvenser för barn som behöver stöd för
            att utföra hemuppgifter.
          </p>
          <p xml:id="i-CUAvnaNUK523uFdW4bxo1p">
            Idag vet vi att tillgången till dator i skolorna ser väldigt
            olika ut, långt ifrån alla elever har en dator och även bland
            lärare finns det många som får dela sin arbetsdator med kolleger.
            Inom delar av sjukvården och äldreomsorgen involveras både rådgivning,
            besöksbokning, behandling, medicinering och bemanning via olika
            IT-system. Via komvux, lärcentrum, universitet och högskolor sker
            idag distansundervisning. Arkivering, läromedel som förmedlas
            digitalt sker på olika sätt och med olika system. Att det prövas
            olika modeller kan vara bra men det är uppenbart att det saknas
            en tydlig strategi. Under en socialdemokratisk regering infördes
            den så kallade hempc-reformen som gjorde det billigare för många
            löntagare att köpa en egen dator. Många anser att det är en av
            flera orsaker till att så många ändå har tillgång till dator.
            Men fortfarande är det närmare två miljoner medborgare som inte
            använder Internet. För att kunna bygga bort de digitala klassklyftor
            som redan har uppstått och för att motarbeta nya, krävs en ordentlig
            och genomtänkt IT-strategi, något som riksdagen som sin mening
            bör ge regeringen till känna.
          </p>
          <p xml:id="i-87kzdj6CRH8fyrFef8iU9Z">
            I det IT-samhälle som vi befinner oss i öppnas nya möjligheter
            att arbeta hemifrån, och därmed kan också fler välja att bo kvar
            på sin hemort, även om man bor i glesbygd. I spåren av dagens
            IT-samhälle är i princip all offentlig och en stor del privat
            verksamhet beroende av att det finns en väl utbyggd infrastruktur
            för bredband och telefoni för att kunna fungera. Men för att det
            ska vara möjligt att i hela Sverige ta del av det fantastiska
            verktyg som Internet är krävs det också en ordentlig satsning
            på fibermotorvägar och inte bara på asfaltvägar. Skillnader i
            landet när det gäller utbyggnad och tillgång till bredband får
            betydelse för förutsättningarna att leva och verka både som privatperson
            och som företagare i digitalt trånga områden. Post- och telestyrelsen
            (PTS) har tidigare bedömt att stora delar av Sveriges befolkning
            kommer att ha tillgång till flera typer av bredbandsaccesser år
            2010. PTS gjorde bedömningen att det sannolikt kommer att vara
            svårt för operatörerna att på enbart kommersiella villkor bygga
            ut och uppgradera IT-infrastruktur med hög överföringskapacitet
            i områden med få användare.
          </p>
          <p xml:id="i-Jb8Az7JqtbTVAqnh9tJBHa">
            Förutsättningar för att såväl större företag som enskilda företagare
            och anställda ska ha möjlighet att befinna sig utanför storstäderna
            kräver att bredband blir tillgängligt i i princip hela landet.
            Risken är annars att små företag belägna på mindre orter inte
            klarar av att konkurrera när man inte får samma förutsättningar
            med bredband som sina konkurrenter i de större städerna. Redan
            nu finns det dessutom teknik som gör det möjligt att komplettera
            bredband och därmed få en hundraprocentig täckning över stora
            områden.
          </p>
          <p xml:id="i-4eEw2aiwQP7BkjnT3FFhtw">
            Den borgerliga regeringen har visat att man har en övertro på
            att marknadskrafterna ensamma ska lösa problemet med otillräcklig
            täckning. Något som alltså tillbakavisas av PTS. Att använda sig
            av avkastningen från de statliga bolag som finns inom kommunikationsområdet
            för att i samarbete med branschen i övrigt klara av att bygga
            ett modernt bredband är ett alternativ som borde prövas. En sådan
            utbyggnad bör ske med olika tekniska lösningar så att inte monopolliknande
            lösningar byggs in. Därför anser jag att riksdagen bör ge regeringen
            uppdraget att forma en politik för att tillgängliggöra bredband
            i hela landet.
          </p>
          <p xml:id="i-E9GofCwmLUYwRUKvzQF7G5">
            Internet är en enorm mötesplats för utbyte av information. Det
            kanske är en av de största demokratiska landvinningar vi sett
            i modern historia. Alla får möjlighet att skriva sin historia,
            andra kan välja att göra om den, till och med förfalska den, men
            just det faktum att vi idag kan ta del av en annan människas berättelse
            sekundsnabbt gör att vår värld flätas samman. Vi kan dela med
            av oss fakta, bilder och historier som det tidigare inte var möjligt
            för mer än några få att ta del av. Vad en folkvald sagt i ett
            lands parlament, i EU blir snabbt tillängligt för andra. Sökmotorer
            tillgängliggör alla typer av information, såväl upphovsrättsskyddat
            som fritt att dela för vem som helst till vem som helst. Men i
            den här kunskapsbanken dyker frågor upp om hur fri informationen
            ska vara. Från att ha varit som världens största bibliotek med
            ständiga öppettider och alla välkomna in att ta del av informationen
            förändras det till att bli fler och fler låsta rum. I diktaturer
            blockeras medborgare att ta del av information av politiska skäl.
            I demokratiska länder växer betaltjänster upp då det uppstår en
            marknad för informationsutbyte. Resultatet har blivit ett ökat
            fokus på äganderätten till information och kunskap. Något som
            riskerar att leda till en utveckling där informationen blir en
            fråga om makt och ekonomi, inte om demokratiskt inflytande och
            ökad transparens. Samtidigt kan man konstatera att skyddstiden
            för ett upphovsrättsverk är orimligt lång. En tid som förlängdes
            vid en harmonisering på EU-nivå. Den stora utmaningen ligger i
            att finna en rimlig balans som respekterar såväl medborgarnas
            informationsfrihet som upphovsrättsägarnas intressen.
          </p>
          <p xml:id="i-XtBK6QarviDu1F6SmenaZt">
            Två frågor kopplat till Internet som har diskuterats flitigt
            under de senaste åren handlar om upphovsrätt och integritet. När
            det gäller upphovsrätten har den frågan hanterats i riksdagen
            bland annat vid införandet av Ipred. Regeringen tillsatte en upphovsrättsutredning
            2008 som sedan fick tilläggsdirektiv 2009, och uppdraget i sin
            helhet ska redovisas senast den 31 januari 2011. Frågan om hur
            ägande av upphovsrätt inte får inkräkta på rätten till information
            för medborgare finns inte med i detta uppdrag. Kan man exempelvis
            kräva betalning för en utredning som gjorts på uppdrag efter beslut
            i EU-parlamentet? Eller ska den typen av information vara tillgänglig
            för medborgarna i hela unionen? Vad händer med verk som ingen
            äger, dvs. så kallade herrelösa verk? Hur säkerställer man att
            personer med funktionsnedsättning kan ta del av information utan
            att upphovsrätten hindrar?
          </p>
          <p xml:id="i-LbZsaN5TdTUY2fV5S7MCsA">
            Kan en ägare av sökmotor tvingas eller av fri vilja ha rätt att
            avgiftsbelägga information hur som helst? Den så kallad kassettskatten
            innebär idag att man får betala en avgift för exempelvis en mp3-spelare
            eller en dator, detta för att man har rätt att göra några få kopior
            av en cd-skiva man inhandlat. Samtidigt förekommer ofta tekniska
            spärrar som gör det omöjligt att skapa kopia. Kassettskatten hade
            ett syfte vid sin tillkomst, men frågan som bör ställas är om
            den är relevant med den teknikutveckling som skett.
          </p>
          <p xml:id="i-3WCFzrxH1JvbQ1kuvCB85v">
            När det gäller integritetsfrågor redovisar Datainspektionen årligen
            en rapport om hur nya lagar, andra beslut och ny teknik påverkar
            den personliga integriteten. Men den årliga rapporten ger ingen
            ordentlig överblick över hur integritetsfrågor förändrats över
            tid.
          </p>
          <p xml:id="i-J2XKHRHa8MS9ZkKqjm5Ttz">
            Datainspektionens uppdrag borde därför ses över för att på ett
            bättre sätt tillvarata enskilda medborgares intresse när det gäller
            den personliga integriteten. Unga personer redovisar allt oftare
            att man kränkts, till och med hotats via Internet. För att kunna
            fortsätta utveckla den demokratiska arenan som många av oss uppfattar
            Internet är krävs det att vi också hittar ett politiskt förhållningssätt
            och en balans över till hur brottsbekämpning på Internet förmår
            att bekämpa integritetsbrott utan att samtidigt bli ren övervakning.
            Detta är en fråga som riksdagen och regeringen bör lyfta upp i
            EU-samarbetet.
          </p>
        </div>
        <div type="motSignatures">
          <list>
            <item xml:id="i-Hn2ZLf8PmxokBT71txNa4p" who="i-HA8qZKZU3je8nF69VtPrqk">
              Eva-Lena Jansson (S)
            </item>
          </list>
        </div>
      </div>
    </body>
  </text>
</TEI>
