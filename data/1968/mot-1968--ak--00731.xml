<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__731/mot_1968__ak__731-001.pdf"/>
      <div type="motHeader" xml:id="i-MwKjpRQUmXjkrS2aKUu2h3">
        <div type="motTitle" xml:id="i-RKDyWJ1TX6KLDQbdHcf2Cy"/>
        <div type="motSubmissionInfo" xml:id="i-Erk5LBrZj3kiC81nqamYsq"/>
      </div>
      <div type="motBody" xml:id="i-XULTjErf33FSPugsXo89iN">
        <div xml:id="i-B6DJNNZVnD8fk61jSXgWFw">
          <p xml:id="i-Y7e9QPtDknHyzmit7d2VLb">
            Motioner i Andra kammaren, nr 731 år 1968 5
          </p>
          <p xml:id="i-44kyDqaLKAkQi8vXVTVZ41">
            Nr 731
          </p>
          <p xml:id="i-L8Ei5bJeHzG6u7YzePAiNW">
            Av herr Rimmerfors m. fl., om inrättande av fyra studiekonsulenttjänster
            inom handikapporganisationerna.
          </p>
          <p xml:id="i-JB3Ekhmspb1ASNwu9Q1P5d">
            I sina anslagsäskanden för budgetåret 1968/69 begär skolöverstyrelsen
            medel för upprättandet av fyra studiekonsulenttjänster inom handikapporganisationerna.
            Som motiv härför kan bl. a. anföras följande. Vid 1967 års riksdag
            fattades beslut om ett omfattande program för vuxenut- bildning,
            dels som komplement till den utvidgade skolan för barn och ungdom,
            dels för att tillgodose ett växande behov av utbildningsmöjligheter
            för vuxna. Man torde ha rätt att utgå från att riksdagen avsåg
            att rätten till vuxenutbildning även skall gälla de handikappade.
            Det är angeläget att konstatera detta, ty om tillräcklig hän-
            syn inte tages till olika handikappgruppers särskilda problem
            redan vid planeringen av åtgärderna, kan de handikappades rätt
            att få del av denna utbildning fördröjas för lång tid framåt.
            Erfarenheterna från andra områden har också visat att kost- naderna
            ofta blir högre och resultatet sämre, om hänsyn inte tages till
            särskild pro- blematik redan på planeringsstadiet. Våra vanliga
            skolor är i allmänhet inte rustade att ge handikappade undervis-
            ning med fullgott resultat, och specialskolornas nivå ligger fortfarande
            under grund- skolans i flera avseenden. Bristande grundutbildning
            utgör sålunda en del av de handikappades specialproblematik. I
            övrigt är den särskilda problematiken i stor utsträckning av teknisk
            natur. Blinda behöver sålunda inte endast böcker i blind- skrift
            eller inlästa på band, utan böckerna måste ofta tillrättaläggas
            för att lämpa sig för dessa nya media. Vidare måste andra pedagogiska
            hjälpmedel, såsom olika slag av illustrationsmaterial, anpassas
            till känsel eller hörsel. Viss hänsyn måste även tagas till undervisningsmetodiken.
            På samma sätt har hörselskadade och döva sin särskilda problematik,
            liksom rörelsehindrade och utvecklingsstörda. I strävandena att
            höja de handikappades allmänna nivå och därigenom göra vuxenutbildningsprogrammet
            lättare tillgängligt för dem är folkbildningsverksamheten en mycket
            betydelsefull faktor. Det är därför särskilt angeläget att denna
            verksamhet snabbt effektiviseras på sådant sätt, att den blir
            tillgänglig för de handikappade. Det finns anledning för statsmakterna
            att klart konstatera att flera av handikapp- organisationerna
            utfört ett mycket värdefullt arbete för att lösa uppgifer som
            egent- ligen borde åvila samhället. Detta gäller inte minst på
            folkbildningens område. Organisationerna har därvid samlat praktiska
            erfarenheter som samhället torde ha svårt att undvara. Det är
            därför uppenbarligen ett väsentligt samhällsintresse att ge organisationerna
            sådana resurser, att deras speciella sakkunskap och inriktning
            kan rationellt utnyttjas.
          </p>
          <pb facs="riksdagen-motions-pdf/data/1968/mot_1968__ak__731/mot_1968__ak__731-002.pdf"/>
          <p xml:id="i-8VvS7f9phQmZwZuBffujz9">
            6 Motioner i Andra kammaren, nr 731 år 1968
          </p>
          <p xml:id="i-6zH74DLMyZFhxw1RroVvUf">
            Från och med budgetåret 1966/67 har riksdagen anvisat medel till
            fyra studie- konsulenttjänster för handikappade. En av konsulenterna
            är placerad hos skolöver- styrelsen och utgör givetvis ett värdefullt
            tillskott till folkbildningsbyråns personal. Något fältarbete
            kan dock denna konsulent inte ägna sig åt. Av de övriga tre kon-
            sulenterna har två placerats hos ABF och en hos Studieförbundet
            vuxenskolan. Deras verksamhet består bl.a. i att bygga upp och
            stimulera studieverksamheten inom handikapporganisationerna. Genom
            denna personalförstärkning har förbunden fått ökade möjligheter
            att erbjuda de handikappade samma service som andra med- borgare
            får. Det har emellertid visat sig allt tydligare att en förutsättning
            för att konsulenterna skall kunna fylla sina uppgifter effektivt
            är att de kan repliera på en effektiv verksamhet hos handikapporganisationerna.
            De snabbt stigande kost- naderna och växande svårigheter att anskaffa
            medel genom insamlingar har dock gjort det allt svårare för handikapporganisationerna
            att ens upprätthålla tidigare verksamhet. En förutsättning för
            att samhället skall kunna tillgodogöra sig handikapporganisa-
            tionernas kapacitet i en samlad ansträngning att lösa specialgruppernas
            problem är att staten ställer åtminstone vissa resurser till organisationernas
            förfogande. I fråga om folkbildningsverksamheten är därvid förslaget
            om fyra till organisationerna knutna konsulenter, en för synskadade,
            en för hörselskadade och döva, en för rörelse- hindrade och en
            för utvecklingsstörda, ett minimum. Det är oss väl bekant, att
            handikapputredningen planerar en utredning beträf- fande kulturell
            verksamhet för handikappade. Det kan emellertid förmodas, att
            resultatet av denna utredning tidigast kommer att framläggas för
            1969 års riksdag. Ett uppskov med utökade resurser ytterligare
            ett år skulle emellertid försvåra plane- ringen för de handikappades
            deltagande i vuxenutbildningen. För att inte föregripa den nämnda
            utredningen bör dock den i denna motion föreslagna åtgärden betrak-
            tas som försöksverksamhet. Med hänvisning till vad ovan anförts
            föreslår undertecknade, att riksdagen för budgetåret 1968/69 anvisar
            kr. 160 000 till fyra konsulenter inom handikapporganisationerna.
          </p>
          <p xml:id="i-F4UgHzud1SA1HH5NVHEjvs">
            Stockholm den 26 januari 1968
          </p>
          <p xml:id="i-DQRVSu1QSzr5Cj7vN5MKCQ">
            Einar Rimmerfors (fp) Bengt Sjönell (cp) Hans Nordgren (h)
          </p>
        </div>
      </div>
    </body>
  </text>
</TEI>
