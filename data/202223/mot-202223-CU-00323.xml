<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-CU-00323">
  <teiHeader>
    <fileDesc>
      <titleStmt>
        <title>Åtgärder för en ökad möjlighet till en egen bostad</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:323 av Markus Wiechel (SD)</title>
          <idno type="rdwebb">HA02323</idno>
          <rs type="number">323</rs>
          <orgName type="comitteeAbbreviation">CU</orgName>
          <ref type="dokument_url_text">https://data.riksdagen.se/dokument/HA02323/text</ref>
          <ref type="dokument_url_html">https://data.riksdagen.se/dokument/HA02323</ref>
          <ref type="dokumentstatus_url_xml">https://data.riksdagen.se/dokumentstatus/HA02323</ref>
          <ref type="pdf">https://data.riksdagen.se/fil/0633C889-04C5-45B9-906E-398FBDDBCA23</ref>
          <ref type="docx">https://data.riksdagen.se/fil/7E8BB09D-ACE5-483E-AC47-D8557FD096E5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WD6ocBJH6hvHvFksfnvGXA" type="signed"/>
        <correspContext corresp="i-WD6ocBJH6hvHvFksfnvGXA">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction xml:id="i-6tX5iH83QDAq6AGVpLFc7F" type="submitted">
          <date when="2022-11-17"/>
          <time when="15:07:42"/>
        </correspAction>
        <correspAction xml:id="i-ArWXaAuecp1E22aMrNQX6u" type="reviewed">
          <date when="2022-11-17"/>
          <time when="16:47:08"/>
        </correspAction>
        <correspAction xml:id="i-JSt5kZPX7ah9X8Vjz8S3d1" type="referred">
          <date when="2022-12-01"/>
        </correspAction>
        <correspAction xml:id="i-9w1iZeRs6JRhrnMq4rPf37" type="assigned">
          <date when="2023-04-19"/>
          <time when="16:53:25"/>
        </correspAction>
        <correspContext corresp="i-9w1iZeRs6JRhrnMq4rPf37">
          <ref type="assignedTo">Civilutskottet</ref>
        </correspContext>
        <correspAction xml:id="i-XhBn413nUgQPCZFeEEfknF" type="behandlas_i"/>
        <correspContext corresp="i-XhBn413nUgQPCZFeEEfknF">
          <ref type="uppgift">2022/23:CU14</ref>
          <ref type="ref_dok_id">HA01CU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">CU14</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TrdhYPr5o6GoAFgqQBp7rN" type="motHeader">
        <div xml:id="i-D85LsqWzNpcmahzp8VYEWx" type="motTitle">
          Motion till riksdagen 2022/23:323 av Markus Wiechel (SD) Åtgärder
          för en ökad möjlighet till en egen bostad
        </div>
      </div>
      <div xml:id="i-AQNJj54qNjt715k1xtbqpc" type="motBody">
        <div xml:id="i-AFA6Jmde31S3XA2bPt8hey" type="motProposal" subtype="förslag">
          <head xml:id="i-7hnuwXwEDfaGMqNNDx7MoV">
            Förslag till riksdagsbeslut
          </head>
          <list xml:id="i-QQXJZsw3SdG3AktJM2JuA7" style="ol">
            <item xml:id="i-F5vwbVwgKHHpe8rL7JXoCX">
              Riksdagen ställer sig bakom det som anförs i motionen om att
              utreda möjligheten till ett nationellt register för hyresrätter
              och tillkännager detta för regeringen.
            </item>
            <item xml:id="i-N5meTVTYaytfZABeL3zRvT">
              Riksdagen ställer sig bakom det som anförs i motionen om att
              utreda möjligheten till offentlig statistik över landets hyresrätter
              och tillkännager detta för regeringen.
            </item>
            <item xml:id="i-AjKCFYzm9ZBqWNqqWDAvXQ">
              Riksdagen ställer sig bakom det som anförs i motionen om att
              se över införandet av ett centralt och offentligt bostadsrättsregister
              och tillkännager detta för regeringen.
            </item>
            <item xml:id="i-CghWyD4w7zUXDfpoziqt9o">
              Riksdagen ställer sig bakom det som anförs i motionen om att
              utreda rådande förhållningssätt kring uthyrning av bostadsrätt
              och tillkännager detta för regeringen.
            </item>
            <item xml:id="i-S3JAAgdtbLqm6136rvxZyo">
              Riksdagen ställer sig bakom det som anförs i motionen om en översyn
              av hyresregleringarna och tillkännager detta för regeringen.
            </item>
            <item xml:id="i-DaDPJygQyrdTscLktHeqvE">
              Riksdagen ställer sig bakom det som anförs i motionen om att
              se över hyresnämndens agerande vid tvister om hyran och tillkännager
              detta för regeringen.
            </item>
            <item xml:id="i-Dmm3qRZC7vKgL1jJubEdk6">
              Riksdagen ställer sig bakom det som anförs i motionen om att
              se över en förlängning av presumtionshyrorna och tillkännager
              detta för regeringen.
            </item>
            <item xml:id="i-4VMJAevvdxbaVpBhEWxVyF">
              Riksdagen ställer sig bakom det som anförs i motionen om att
              se över en ändring i hyreslagen genom att dra tillbaka vissa skärpningar
              som genomfördes i regeringens proposition 2018/19:107 om åtgärder
              mot handel med hyreskontrakt och tillkännager detta för regeringen.
            </item>
          </list>
        </div>
        <div xml:id="i-Qp3cRcEpYXToT8b5Dof92B" type="motContent">
          <head xml:id="i-TVyULeMTaks5aPNDWY9drJ" type="h1">
            Ett nationellt register för hyresrätter och offentlig statistik
          </head>
          <p xml:id="i-LhaTQ6au5zpxYfzLjMvMQX">
            Hyresrätten är en mycket viktig upplåtelseform för ekonomiskt
            svaga samt för de som kanske har tillfälliga jobb eller som till
            följd av arbetet måste pendla mellan olika orter. Det är av den
            anledningen också viktigt att det finns ett brett och samlat hyresutbud
            i hela landet. Förutsättningarna för att få en bostad idag varierar
            dock beroende på vilken ort det handlar om, och priserna kan likaså
            skilja sig avsevärt åt. Av den anledningen är det inte heller
            konstigt att många har svårt att veta vilka priser som gäller
            när det är dags att välja boende på en ny ort. Det är dessutom
            svårt för många att finna lediga bostäder då dessa kan vara fördelade
            på en rad olika hyresbolag.
          </p>
          <p xml:id="i-Lo7MEPpX1s9yj24r5aFq2U">
            Bostadskostnaderna för en enskild person hör till livets största
            utgifter, varför möjligheten att planera sitt framtida boende
            kan spela en stor roll för livskvaliteten. Det behöver inte vara
            särskilt svårt att genom tillförlitlig information såväl förenkla
            kunskapen om aktuella priser som finna utbudet i ett visst område.
            Regeringen bör vidta åtgärder för att skapa ett nationellt offentligt
            register över samtliga hyresbolag med tillhörande hyresbostäder
            samt säkerställa att relevant statistik kring exempelvis nivåerna
            på bostädernas hyror och de senaste årens hyreshöjningar redovisas
            på ett tydligt sätt.
          </p>
          <head xml:id="i-2pC8kRTsZtTdT9Nx9WqKJx" type="h1">
            Ett offentligt och centralt bostadsrättsregister
          </head>
          <p xml:id="i-CSqwcroUrWJ4pMiLqerVWS">
            Den som frekvent följer bostadsmarknaden har kunnat se hur marknadens
            utveckling visat att överlåtelser och pantsättningar av bostadsrätter
            representerar stora värden. Trots att det funnits ett flertal
            utredningar som tydligt pekat på behovet av ett centralt och offentligt
            bostadsrättsregister för att öka tryggheten kring pantsättning
            har detta inte införts. Detta är tyvärr tråkigt, då ett sådant
            skulle kunna förbättra säkerheten för konsumenterna samt stärka
            bostadsrätten som kreditobjekt.
          </p>
          <p xml:id="i-Sp5oSNDCDsmHrv3msRCdGz">
            Nuvarande system för överlåtelser och pantsättning av bostadsrätter
            fungerar tyvärr inte tillfredsställande, och det kan medföra risker
            för rättsförluster och ett sämre kreditvärde på bostadsrätter
            än vad som borde vara nödvändigt. Ett införande av ett bostadsrättsregister
            skulle effektivisera bostadsrättsmarknaden och samtidigt öka chansen
            till en bättre marknadsstabilitet. Lägg därtill chansen till utökade
            samhälls­ekonomiska vinster och att fastighetsmäklarnas möjligheter
            att följa god fastighets­mäklarsed förbättras. Riksdagen bör därför
            ge regeringen i uppdrag att möjliggöra ett integritetssäkert,
            offentligt och centralt bostadsrättsregister.
          </p>
          <head xml:id="i-C2tJcb526aeFxUGnCTTfYs" type="h1">
            Uthyrning av bostadsrätter
          </head>
          <p xml:id="i-1jyZCpDG1Nm4K6Z2bWGyJ">
            I samband med att en bostadsrättsinnehavare vill hyra ut sin
            bostad krävs det idag att styrelsen i den aktuella bostadsrättsföreningen
            går med på det. En bostadsrätt är i mångt och mycket att betrakta
            som vederbörandes egendom, varför bostadsrättsinnehavaren enbart
            bör vara skyldig att informera styrelsen om en eventuell uthyrning.
            Bostadsrättsinnehavaren bör likaså ha rätten att fritt hyra ut
            sin bostad till juridiska personer.
          </p>
          <head xml:id="i-EkJXBMcckPvGkjtiHALLKG" type="h1">
            Översyn av hyresregleringarna
          </head>
          <p xml:id="i-VsBqrdSTmaSrgBoXmh2QVy">
            Det finns skäl att se över dagens system med hyresregleringar
            för att stimulera nybyggnation samt erbjuda enskilda individer
            en mer varierad tillgång till olika hyresrätter. Hyror som ligger
            väsentligt under marknadsnivån minskar incitamenten att flytta,
            vilket således skadar rörligheten på bostadsmarknaden. I slutändan
            slår detta hårdast mot de som är i störst behov av små och billiga
            hyresrätter. Dagens bruks­värdessystem innebär att hyresbeståndet
            inte utnyttjas särskilt effektivt. Ett exempel är när äldre personer
            bor kvar i stora hyreslägenheter. Enligt Boverkets tidigare beräkningar
            innebär en bristande rörlighet som detta en kostnad för samhället
            på tio miljarder kronor om året. För att räkna om i kronor innebär
            det en nyproduktion av cirka 4 000 hyreslägenheter. En översyn
            av dessa regleringar behövs för att såväl skydda hyresgästernas
            framtid som tillgodose möjligheten för fastighetsägare att få
            till fler hyresrätter.
          </p>
          <head xml:id="i-6p4TUvvGscX9h1rDG4eDLA" type="h1">
            Hyresnämndens möjligheter vid tvister om hyran
          </head>
          <p xml:id="i-JYYobWkLvw1BGZ63VoovGo">
            Om det har uppstått en tvist om hyran är det i hyresnämnden berörda
            parter förhandlar. Idag kan problem med hyressättningen uppstå
            då hyresnämnden måste förhålla sig till hyrorna för jämförbara
            bostäder i den egna kommunen, istället för att jämföra med liknande
            bostäder generellt. Detta riskerar att snedvrida möjligheten till
            en god utveckling genom fler hyresrätter i områden där behovet
            av dem är som störst. Nyproducerade lägenheter kan således, på
            grund av en dålig hyressättning, få en helt annan hyra än äldre
            motsvarande hyresrätter och i alltför många fall riskerar dessa
            bostäder att stå utan underhåll eftersom underhåll också riskerar
            att höja hyran. Till underhåll räknas förutom löpande underhåll
            även åtgärder i det periodiska underhållet. För att möjliggöra
            ett rimligt underhåll av hyres- och bostadsrättsfastigheter vill
            vi att det införs skattefria underhållsfonder. Avsättningar av
            medel till en underhållsfond för att finansiera framtida underhåll
            får däremot inte dras av.
          </p>
          <p xml:id="i-61uBAis9Ec6mWYZ5bEptnJ">
            Framförallt i de fall då jämförbara hyresrätter saknas i den
            egna kommunen riskerar den nuvarande lagstiftningen att leda till
            en konstlad prissättning. Detta kan i sin tur avskräcka personer
            som önskar bygga eller starta nya hyresrätter. I en tid då det
            är akut brist på bostäder, och då inte minst hyresrätter, kan
            detta vara förödande för en positiv utveckling av hyresrättsbeståndet.
            Hyresnämnden måste få jämföra bostäder med liknande bostäder i
            såväl andra kommuner som den egna då det råder oenighet om hyran.
          </p>
          <head xml:id="i-BZ66jHZa5EiJb6ycjgFrCN" type="h1">
            Förlängd tid för presumtionshyror
          </head>
          <p xml:id="i-5esgkuta4RGF9LyhE9xhnv">
            Tiden för presumtionshyror måste förlängas för att olika aktörer
            inom marknaden ska få en bättre chans att planera och räkna hem
            sina kostnader. På detta sätt går det att skapa drivkrafter för
            att öka produktionen av hyresrätter. Samtidigt måste hyresgästerna
            få en rimlig chans att planera framtiden och ingen ska behöva
            oroa sig över chockhöjda hyror. I de fall då hyrorna måste höjas
            måste det ske i etapper som aldrig överstiger tio procent.
          </p>
          <head xml:id="i-QAG5YzvsxWwCBpxq1JRZH" type="h1">
            Ändring av hyreslagen
          </head>
          <p xml:id="i-PBuv2pr33atH8KaCxvGHvz">
            Det råder inget tvivel om att bostadsmarknaden i Sverige idag
            är dysfunktionell. På grund av bostadsbristen kan kriminella förmedla
            kontrakt till människor som saknar pengar och kontakter. Samtidigt
            måste hederliga studenter eller arbetare avstå studier och jobb
            till följd av att de inte hittar en lämplig bostad på den ort
            där de sökt jobb alternativt har kommit in på sin drömutbildning.
            Detta är ett grundläggande problem som omöjliggör för många att
            få vardagen att gå ihop och därför måste lösas.
          </p>
          <p xml:id="i-9dXRcNaZGATb9puMr3GqD1">
            Från och med den 1 oktober 2019 riskerar alla som hyr ut sina
            hyresrätter i andra hand utan godkännande eller tar ut en för
            hög hyra böter alternativt fängelse i flera år genom en skärpning
            av hyreslagen (regeringens proposition 2018/19:107 Åtgärder mot
            handel med hyreskontrakt), en åtgärd som sågats av Lagrådet samt
            en rad olika remissinstanser i form av domstolar och hyresnämnder.
          </p>
          <p xml:id="i-XQPWfNMUcDMbLm9gyesrJA">
            Tanken med kriminaliseringen var att hyresgäster som inte använder
            sina lägenheter ska flytta i stället för att hyra ut dem till
            behövande. Detta i en tid då det råder stor bostadsbrist i Sverige,
            särskilt i våra storstäder. För bostadssökande är detta knappast
            något positivt, då deras möjlighet att få tag på en bostad är
            betydligt sämre än förr. Hyresrätter är idag så eftertraktade
            att de bland vissa betraktas som ett slags sparande och som något
            tryggt. Av den anledningen kan de som har möjlighet välja att
            hellre behålla en outnyttjad lägenhet än att lämna den till någon
            annan, om inte föreningen godkänner att den hyrs ut för en låg
            summa. Det är helt enkelt inte värt idag att riskera ett förlorat
            hyreskontrakt.
          </p>
          <p xml:id="i-Q8u8qJ68HFLr343HpRcRWQ">
            Givetvis ska åtgärder mot dagens ohållbara situation på bostadsmarknaden
            vidtas. Regeringens proposition var dock inget annat än kontraproduktiv.
            Skärpningarna i regeringens proposition 2018/19:107 som innebär
            att straffen för försäljning och förmedling av hyreskontrakt mot
            otillåten ersättning ska skärpas bör dras tillbaka. Likaså bör
            köp av hyreskontrakt avkriminaliseras.
          </p>
        </div>
        <div xml:id="i-PvZBG9de7JmyMdgNqc56aY" type="signatureBlock">
          <list xml:id="i-E9iyQzxZbX8B9NU3uRKxSs">
            <item xml:id="i-4CnjRni1ZBMTpaBX6et12B" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
