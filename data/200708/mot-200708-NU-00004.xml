<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00004">
  <teiHeader>
    <fileDesc>
      <titleStmt>
        <title>med anledning av skr. 2007/08:23 Sveriges handlingsprogram för tillväxt och sysselsättning – Uppföljningsrapport 2007</title>
        <author corresp="i-PzNviXpYSimQsvSkF9CmDz">av Thomas Östros m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:23 Sveriges handlingsprogram för tillväxt och sysselsättning – Uppföljningsrapport 2007</title>
          <idno type="rdwebb">GV02N4</idno>
          <rs type="number">N4</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N4/text</ref>
          <ref type="dokument_url_html">http://data.riksdagen.se/dokument/GV02N4</ref>
          <ref type="dokumentstatus_url_xml">http://data.riksdagen.se/dokumentstatus/GV02N4</ref>
          <ref type="doc">http://data.riksdagen.se/fil/C8B4DB63-A7F0-4A50-867F-759AE33A2D59</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PzNviXpYSimQsvSkF9CmDz</idno>
            <name>Thomas Östros</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-122QwSSpyGJQiTJjmrUJCM</idno>
            <name>Krister Örnfjäder</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-VhAPHtDbXzmUeiVRSdRFGD</idno>
            <name>Karin Åström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MVzhVeKwRGmjHjHoSrReg9</idno>
            <name>Börje Vestlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7WumSC8J2RdrWvwUyjpQoY" type="basedOn"/>
        <correspContext corresp="i-7WumSC8J2RdrWvwUyjpQoY">
          <ref>Regeringsskrivelse 2007/08:23</ref>
        </correspContext>
        <correspAction xml:id="i-UaqaDQG5zhWpyj2jwVmSZV" type="signed"/>
        <correspContext corresp="i-UaqaDQG5zhWpyj2jwVmSZV">
          <note type="signatory" corresp="i-PzNviXpYSimQsvSkF9CmDz"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-KAgkDWA5iGbn9XFLkj9FoB"/>
          <note type="signatory" corresp="i-122QwSSpyGJQiTJjmrUJCM"/>
          <note type="signatory" corresp="i-VhAPHtDbXzmUeiVRSdRFGD"/>
          <note type="signatory" corresp="i-MVzhVeKwRGmjHjHoSrReg9"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-Ty8QCuVFBPKpfBLfr6zVqn"/>
        </correspContext>
        <correspAction xml:id="i-GhRiRXEACFQ2xmuFYhCmjW" type="referral">
          <date when="2007-11-13"/>
        </correspAction>
        <correspAction xml:id="i-7AfZLDqF6TpeBEs6DjjXQR" type="dismissal">
          <date when="2007-11-12"/>
        </correspAction>
        <correspAction xml:id="i-BWwiPQD2cpjsQw4WKAnefk" type="dismissal">
          <date when="2007-11-12"/>
        </correspAction>
        <correspAction xml:id="i-65qkT4Q2eEJBCdSQcBk4ww" type="transfer">
          <date when="2007-11-07"/>
        </correspAction>
        <correspAction xml:id="i-XbwE37Tnt7vJCkppk65egc" type="submission">
          <date when="2007-11-07"/>
        </correspAction>
        <correspAction xml:id="i-Eu6E5iiB4oRGQXsALKYTWJ" type="assigned"/>
        <correspContext corresp="i-Eu6E5iiB4oRGQXsALKYTWJ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-VqgygDRwpLpKa2px6kCawY" type="motBody">
        <div xml:id="i-6T9kFDZY6X9TXkCHHY6NaU" type="motProposal" subtype="förslag">
          <head xml:id="i-KLavyaA2R3M9e3TaSnGRiB">
            Förslag till riksdagsbeslut
          </head>
          <list xml:id="i-AyUFBHzMewVr4MSYM2gnFH" style="ol">
            <item xml:id="i-3P3VoGW3eUtjxxgxJLMjSK">
              Riksdagen tillkännager för regeringen som sin mening vad som
              anförs i motionen om att verka för att Lissabonstrategin även
              framöver ska betona en helhetssyn på tillväxt.
            </item>
            <item xml:id="i-41eb6ANhCSGYbKu6H68odR">
              Riksdagen tillkännager för regeringen som sin mening vad som
              anförs i motionen om vikten av en aktiv närings- och arbetsmarknadspolitik
              för att stärka svensk konkurrenskraft.
            </item>
          </list>
        </div>
        <div xml:id="i-TZQmMw7JXucokcKkhKmJHf" type="motContent">
          <head xml:id="i-WvKDNKF5b29ndkePGAKCfv" type="h1">
            Motivering
          </head>
          <p xml:id="i-McznXfiddFxiFSJeSWJ28V">
            Sverige är ett litet exportberoende land som rönt stora framgångar
            på världsmarknaden, vilket bidragit till att vi har kunnat utveckla
            vår välfärd och öka människors levnadsstandard. Tillsammans med
            de andra nordiska länderna har vi byggt upp samhällen som kombinerar
            ambitiösa välfärdsåtaganden med öppna kunskapsintensiva och konkurrenskraftiga
            ekonomier. Den svenska välfärdsmodellen bygger på att både män
            och kvinnor arbetar, och genom att samhället reducerar de ekonomiska
            riskerna vid sjukdom och arbetslöshet ökar förtroendet och tilliten
            i samhället. När riskerna minskar för de anställda minskar också
            risktagandet för företagen. I Sverige finns en öppenhet för fri
            handel just på grund av att svenska företag och medborgare har
            varit förändringsbenägna och flexibla. Förutsättningen för denna
            öppenhet har varit den trygghet som svenska arbetstagare känner
            i omställningen genom en bra arbetslöshetsförsäkring med höga
            ersättningsnivåer och en aktiv arbetsmarknadspolitik. Men regeringens
            åtgärder riskerar nu själva fundamentet till den svenska konkurrenskraften
            genom en konsekvent orättvis, omodern, ojämställd och oansvarig
            politik.
          </p>
          <p xml:id="i-LgQVnbcT3Sk795qxxAqBnx">
            Skrivelse 2007/08:23 Sveriges handlingsprogram för tillväxt och
            sysselsättning Uppföljningsrapport 2007 innehåller insatser och
            åtgärder som berör många olika politikområden. Vi har inte för
            avsikt att i detalj redogöra för vår politik på samtliga dessa
            områden utan hänvisar i stället till våra motioner med anledning
            av budgetpropositionen.
          </p>
          <head xml:id="i-N2VZchfHdRqpz1U7eUyrU6" type="h1">
            Sverige tjänar på rättvisa
          </head>
          <p xml:id="i-V3NSDSaZSKGMKjCdRnS2PQ">
            Vi socialdemokrater menar att det är viktigt att nu ta till vara
            de möjligheter som högkonjunkturen ger för att bryta långtidsarbetslösheten
            och investera i framtida konkurrenskraft. Samtidigt får inte den
            ekonomiska politiken spä på risken för överhettning. Då äventyras
            en fortsatt stark ekonomisk utveckling. Därför krävs en god avvägning
            mellan en ansvarsfull ekonomisk politik och nödvändiga satsningar
            för att förbereda Sverige för framtiden. Denna uppgift misslyckas
            regeringen med. Årets budgetproposition innehåller vare sig åtgärder
            för att bryta långtidsarbetslösheten eller strategiska framtidssatsningar.
            I stället ligger allt fokus på skattesänkningar för välbeställda,
            som finansieras med sämre trygghet för vanliga löntagare.
          </p>
          <p xml:id="i-GSXZifoxa6bXm3DakiWiLB">
            Orättvisorna ökar med regeringens politik. Bland annat försämrar
            regeringen dramatiskt tryggheten för alla kvinnor som arbetar
            deltid. De negativa konsekvenserna av de kraftiga neddragningarna
            inom arbetsmarknadspolitiken och utbildningspolitiken innebär,
            tillsammans med vårdnadsbidraget, också ett stort bakslag för
            jämställdheten. Utöver ett orättvist förvärvsavdrag avskaffar
            regeringen förmögenhetsskatten och gör om fastighetsskatten så
            att slott och koja ska beskattas lika. Utöver försämringar i föräldraförsäkringen
            och sjukförsäkringen försämras tryggheten ytterligare för långtidssjukskrivna.
          </p>
          <p xml:id="i-6T8h7pQpYQKGyNMpCitH9r">
            Vi socialdemokrater motsätter oss regeringens omoderna och orättvisa
            politik. Ökade klyftor försämrar Sveriges konkurrenskraft. En
            rättvis politik ger bättre förutsättningar för en hög tillväxt
            och ökande sysselsättning. Sverige blir inte mer konkurrenskraftigt
            för att vuxna inte kan få en andra chans på komvux. Svenska företag
            får inte lättare att rekrytera arbetskraft när den kvalificerade
            arbetsmarknadsutbildningen dras ned. Sverige får inte lättare
            att hävda sig i den globala konkurrensen för att ungdomar förvägras
            möjligheten att läsa vidare på högskolan. Orättvisor är inte produktiva.
            Sverige tjänar på rättvisa.
          </p>
          <head xml:id="i-Qj6cJjKMjxj6UT3n7wDo6A" type="h1">
            En näringspolitik för fler och växande företag
          </head>
          <p xml:id="i-5Vqxq6vbeD5PNJ8CHyMJQ6">
            Svensk industri är världsledande inom många områden. Teknik,
            kvalitet och ingenjörskonst har gjort Sverige till ett starkt
            varumärke i världen. Alltfler väljer att bli egna företagare och
            många ungdomar vill prova på entreprenörskap. Vi socialdemokrater
            vill stimulera denna utveckling. Vi vill verka för ett ökat nyföretagande
            och för att fler företag ska kunna växa. Tjänstesektorns villkor
            ska förbättras. Det ska bli enklare att starta och driva företag.
            Småföretagare och entreprenörer ska i så stor utsträckning som
            möjligt omfattas av samma trygghet som anställda vid exempelvis
            sjukdom och föräldraskap. En nära samverkan mellan staten och
            arbetsmarknadens parter är en väg som bidrar till industriell
            och ekonomisk utveckling i vårt land. Det ger hög sysselsättning
            och stark tillväxt.
          </p>
          <p xml:id="i-WtBM94NMCdtg1AYHpcRnVa">
            Vi vill gå vidare i vårt arbete med att utveckla branschprogram.
            Vi vill ta fram en nationell strategi för besöksnäringen. Vi vill
            bygga vidare på den tidigare socialdemokratiska regeringens satsning
            för att stödja kommersialisering av forskningsresultat och innovationer
            genom bildandet av Innovationsbron AB, med en stark nationell
            struktur och med regional närvaro på sju platser i landet. Vi
            föreslår att ett nytt innovationslån ska införas med en förenklad
            ansökningsprocess och låga krav på medfinansiering. Det är viktigt
            att småföretagens konkurrenskraft stärks genom satsningar på forskning
            och utvecklingsstöd. Vinnovas program Forska och väx, inriktat
            på forskning och utveckling inom små och medelstora företag, bör
            därför utvecklas vidare. Vi vill också starta ett forsknings-
            och investeringsprogram för att skynda på energiomställningen.
          </p>
          <p xml:id="i-UMz6Eh2Nb4jb39L1Qc1wcQ">
            Vårt mål är att alla företag ska ges tillgång till rådgivning
            för affärer på internationella marknader. Steget ut på den internationella
            marknaden ska förenklas. Vi vill ha fler regionala exportrådgivare
            som verkar nära småföretagen i landets alla län. Vi vill också
            genomföra en särskild satsning på exportfrämjande insatser inom
            tjänstesektorn. Vi vill måna om mångfalden i företagandet och
            främja kooperativa företag och andra verksamheter inom den sociala
            ekonomin. Socialt företagande och folkbildning har en viktig funktion
            att fylla när det gäller att underlätta för olika grupper att
            komma in på arbetsmarknaden. Genom sin inriktning på att mobilisera
            de berörda personerna utifrån deras förutsättningar är socialt
            företagande ett särskilt verksamt instrument för att bidra till
            ökad sysselsättning.
          </p>
          <head xml:id="i-KPbGEqMHwRjs533iGkWS7w" type="h1">
            En effektiv arbetsmarknadspolitik för fler jobb
          </head>
          <p xml:id="i-84zyAMwpuGBBoU21WzRQCG">
            Fler och återkommande chanser till utbildning är en av grundstenarna
            i arbetslinjen. För oss socialdemokrater innebär det livslånga
            lärandet goda möjligheter för den enskilde att kunna växla mellan
            arbete, studier och lärande i arbetslivet och för svensk ekonomi
            att kunna hävda sig i konkurrensen. Strukturomvandlingen på arbetsmarknaden
            kommer att fortsätta. Fler kommer att behöva gå från ett jobb
            till ett annat. Omställning måste bli lättare för människor inte
            svårare. En god omställningsförsäkring vid arbetslöshet underlättar
            för människor att gå från det gamla till det nya.
          </p>
          <p xml:id="i-VEQHg74J4MqothByZMLxkK">
            Vi anser att det är viktigt att en bred majoritet av löntagarna
            omfattas av ett fullgott försäkringsskydd vid arbetslöshet. Ersättningar
            på höga nivåer och villkor i övrigt som är rimliga utifrån den
            enskildes utgångspunkt gör att människor blir öppnare för den
            globaliserade ekonomin och vågar gå från det gamla till det nya.
            Detta är grunden för att försäkringen ska fungera som en omställningsförsäkring.
            Vi vill att Sverige ska ligga i topp när det gäller kunskap, kompetens
            och produktivitet för att klara en väl utbyggd välfärd och höga
            löner i den öppna globaliserade ekonomin. Därför har vi motsatt
            oss den borgerliga regeringens försämringar i arbetslöshetsförsäkringen.
          </p>
          <head xml:id="i-3CJ25AZKX23ZXNNotZUUzR" type="h1">
            Lissabonstrategins omfattning
          </head>
          <p xml:id="i-KnJ77w6ykL9E3jfAE22EwZ">
            Europeiska rådet gav arbetet med Lissabonstrategin en nystart
            genom sitt beslut vid toppmötet i mars 2005. Ett verktyg för att
            främja denna nystart är de nationella program för tillväxt och
            sysselsättning som alla medlemsländer då ålades att lägga fram.
            Regeringen bör verka för att Lissabonstrategin, i enlighet med
            det synsätt som Europeiska rådet i mars 2005 fortsatt ställde
            sig bakom, även framöver ses som tredelad, dvs. att socialpolitiken,
            den ekonomiska politiken och miljöpolitiken ömsesidigt stöder
            varandra. Detta innebär inte att EU ska utvidga sina kompetensområden
            till sådana som för närvarande tillhör medlemsstaternas nationella
            angelägenheter. Dock är det viktigt att arbetet med Lissabonstrategin
            utgår från synsättet att det är välfungerande marknader, utbildning,
            en aktiv välfärdspolitik och en progressiv miljöpolitik som tillsammans
            bidrar till tillväxt och jobbskapande. Vi ser det därför som nödvändigt
            att det nationella handlingsprogrammet även framöver innehåller
            dessa dimensioner och pekar på hur de bidrar till det övergripande
            målet, nämligen tillväxt och skapande av nya arbetstillfällen.
          </p>
        </div>
        <div xml:id="i-EQbK1zDZVxKV3iSfoGNJ64" type="motSignatures">
          <list xml:id="i-RoZEMQ4M8u1qpzpphRoQKE">
            <item xml:id="i-G6ZUdFuVNkLvjVGBuEC7kL" who="i-PzNviXpYSimQsvSkF9CmDz">
              Thomas Östros (s)
            </item>
            <item xml:id="i-2ks8a5tuaaqd7ZmBNQUA2D" who="i-FL3Tee8NjTSCkq4XGmHcyw">
              Carina Adolfsson Elgestam (s)
            </item>
            <item xml:id="i-AEGHNaypQTcgSJ3rpLJLqY" who="i-KAgkDWA5iGbn9XFLkj9FoB">
              Alf Eriksson (s)
            </item>
            <item xml:id="i-DAc3zCeKbATwMsFSW2VLLk" who="i-122QwSSpyGJQiTJjmrUJCM">
              Krister Örnfjäder (s)
            </item>
            <item xml:id="i-YVeMRqWGBt9DnbJuZXYE6S" who="i-VhAPHtDbXzmUeiVRSdRFGD">
              Karin Åström (s)
            </item>
            <item xml:id="i-3kRNZqt4zPg1DL9SVB8bVa" who="i-MVzhVeKwRGmjHjHoSrReg9">
              Börje Vestlund (s)
            </item>
            <item xml:id="i-14DRLEhgFZiaTrhb9G2sji" who="i-HA8qZKZU3je8nF69VtPrqk">
              Eva-Lena Jansson (s)
            </item>
            <item xml:id="i-6NnMhd3p3npU2smeGiZMjw" who="i-Ty8QCuVFBPKpfBLfr6zVqn">
              Berit Högman (s)
            </item>
          </list>
        </div>
      </div>
    </body>
  </text>
</TEI>
