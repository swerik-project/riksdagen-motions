<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00216">
  <teiHeader>
    <fileDesc>
      <titleStmt>
        <title>Säkerhetspolitik</title>
        <author corresp="i-QhURWkawnPDBf443faKewj">av Cecilia Wigström m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhetspolitik</title>
          <idno type="rdwebb">GS02U216</idno>
          <rs type="number">U216</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U216/text</ref>
          <ref type="dokument_url_html">http://data.riksdagen.se/dokument/GS02U216</ref>
          <ref type="dokumentstatus_url_xml">http://data.riksdagen.se/dokumentstatus/GS02U216</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QhURWkawnPDBf443faKewj</idno>
            <name>Cecilia Wigström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>Gabriel Romanus</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-D6V9ti7ETxin1WbJjDaShE</idno>
            <name>Nina Lundström</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9jnyUgPcmfWmiWhUJefjN9" type="signed"/>
        <correspContext corresp="i-9jnyUgPcmfWmiWhUJefjN9">
          <note type="signatory" corresp="i-QhURWkawnPDBf443faKewj"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-XN7bgwBGaQixfiHi5Cbu8f"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-D6V9ti7ETxin1WbJjDaShE"/>
        </correspContext>
        <correspAction xml:id="i-27QcuXfTzzdj6fFiYQ6K2W" type="referral">
          <date when="2004-10-14"/>
        </correspAction>
        <correspAction xml:id="i-L8q691Lokzkb4uSHusrW3m" type="dismissal">
          <date when="2004-10-14"/>
        </correspAction>
        <correspAction xml:id="i-RhMkTZJX1YTEA4SXWs3Svp" type="submission">
          <date when="2004-10-05"/>
        </correspAction>
        <correspAction xml:id="i-XQctmCiU6opK9BQHtT16mP" type="assigned"/>
        <correspContext corresp="i-XQctmCiU6opK9BQHtT16mP">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_216/mot_200405_U_216-0001.pdf"/>
      <div xml:id="i-7YfLcuV4rDF18bmjNc4BCS" type="motHeader">
        <div xml:id="i-5jr89VCH5mXe9K7T2A98vQ" type="motTitle"/>
        <div xml:id="i-5atwbfdXjKXPF7gt12WEBX" type="motSubmissionInfo"/>
      </div>
      <div xml:id="i-EJpdZnA779FM1MivSbAxft" type="motBody">
        <div xml:id="i-DicKRV8ezrRL5DfAsAuYDA">
          <p xml:id="i-McFA8MRqWQL1GFQKYhpE5e">
            2004/05 mnr: U216 pnr: fp126
          </p>
          <p xml:id="i-9Rb3RxyDssAk9LvN2UNuHM">
            Motion till riksdagen 2004/05:U216
          </p>
          <p xml:id="i-4uoHGkwstgScmrX4JvkHQa">
            av Cecilia Wigström m.fl. (fp)
          </p>
          <p xml:id="i-NbeYBhP4KcPToJGwSUVdCn">
            Säkerhetspolitik
          </p>
          <p xml:id="i-Pge6sufUHzbYcjrKuB27aL">
            1 Innehållsförteckning
          </p>
          <p xml:id="i-Nu5tmA3qpAZhMA66YZBFP1">
            InnehållsförteCkniNg........sssesssosssessrassrsssrsssressrrssrrssrrnsrenernnsnnnnrnnnrnn
            nr 1 Förslag till riksdagsbeslut Demokratiernas gemensamma säkerhet
            efter 11/9 2001
          </p>
          <p xml:id="i-TopFnxJe5CwG1AzfrDfNiG">
            Ryssland i Europa Alliansfriheten och den svenska säkerhetspolitiken.
          </p>
          <p xml:id="i-ADUsk3Wcj4vMXLoD3xE1er">
            NOU BWNH
          </p>
          <p xml:id="i-NfBebWYpmYERNwRoEyEs3B">
            EU:s försvars- och säkerhetspolitik. 7.1 Europeisk krishantering
            och det permanenta . strukturerade samarbetet. 7.2 EU:s säkerhetsstrategi.
            7.3 - Försvarsgarantier med smalt undantag för alliansfriheten.....
            8 En svensk strategi för internationella insatser. 9 Natoutvidgningen.
            9.1 Skälen för svenskt Natomedlemskap StärkS............s..ssssssso0s00
            9
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0002.pdf"/>
          <p xml:id="i-9zaHctednpnXdwRGnq8Lj1">
            2004/05:U216
          </p>
          <p xml:id="i-QkvfMhYSvvDRL61F1DJsAV">
            2 Förslag till riksdagsbeslut
          </p>
          <p xml:id="i-FHdpEs1dU2oiuCikSQgQED">
            1. Riksdagen tillkännager för regeringen som sin mening vad i
            motionen anförs om Ryssland och EU:s politik gentemot Ryssland.
            2. Riksdagen tillkännager regeringen som sin mening vad i motionen
          </p>
          <p xml:id="i-8K4iAmRSmU5yMbzjwVT8WR">
            anförs om att Sverige bör söka medlemskap i Nato.
          </p>
          <p xml:id="i-STpqi7zEyADizgHs2bi1Ju">
            3. Riksdagen tillkännager för regeringen som sin mening vad i
            motionen anförs om att den rådande säkerhetspolitiska fyrpartidoktrinen
            är överspelad av verkligheten. 4. Riksdagen tillkännager för regeringen
            som sin mening vad i motionen anförs om en reformering av FN-systemet.
            5. Riksdagen tillkännager för regeringen som sin mening vad i
            motionen anförs om betydelsen av att en gemensam EU-försvarspolitik
            skall syfta till att främja en alleuropeisk fredsordning och inte
            bör utvecklas mot att EU bygger upp ett eget, av den transatlantiska
            länken, oberoende försvar. 6. Riksdagen tillkännager för regeringen
            som sin mening vad i motionen anförs om behovet av en svensk strategi
            för internationella insatser. 7. Riksdagen tillkännager för regeringen
            som sin mening vad i motionen anförs om samordningsfördelarna
            med ett Nato-medlemskap.
          </p>
          <p xml:id="i-JefMfcWoFbYvj23NnMUNex">
            3 Demokratiernas gemensamma säkerhet efter 11/9 2001
          </p>
          <p xml:id="i-4jL7AntwLC6DsKSUvBeSsd">
            Terrorattackerna mot New York och Washington den 11 september
            2001 lyfte på ett skoningslöst sätt fram behovet av omformulerade
            mål och effektivare mekanismer globalt genom FN, och i Europa
            genom Nato, EU och OSSE för internationell fred och säkerhet.
            På det kalla krigets tid utgjorde konfrontationen mellan supermakterna,
            tillika kärnvapenmakterna, det ojämförligt största hotet mot vår
            säkerhet. I dag utgör terroristhot, särskilt med tillgång till
            massförstörelsevapen, ett allvarligt och gemensamt hot inte bara
            mot USA, Europa och Ryssland utan också mot t.ex. Pakistan, Indien,
            Indonesien och Saudiarabien. Förebyggande insatser, långsiktiga
            politiska strategier för att minska riskerna för terrorism och
            väpnade konflikter bl.a. genom krav på demokrati och respekt för
            mänskliga rättigheter är sannolikt av största betydelse. Attentat
            under senare år visar att nya hot kan utvecklas genom såväl massförstörelsevapen,
            vilka till helt nyligen ansågs vara stormakternas monopol, liksom
            s.k. lätta vapen, som handeldvapen, handgranater m.m. Hoten ligger
            inte i teknologinivån utan bl.a. i effekterna på enskilda människor
            och politiska processer av hänsynslösa och dödsföraktande självmordsattentat.
            De civila trafikflygplan som kallblodigt flögs rakt in i
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0003.pdf"/>
          <p xml:id="i-Qsuk92zhEBMSSVySv9eZt5">
            skyskraporna på Manhattan och det amerikanska försvarshögkvarteret
            visade inte att diskussionen om hur man försvarar sig mot missiler
            och massförstörelsevapen varit fel. De visade att hotbilden är
            mer mångfacetterad och kanske också att ett modernt samhälle som
            präglas av öppenhet, fri rörlighet och högteknologiska kommunikationer
            och andra system är mycket sårbart. Framför allt visar terrorattacken
            mot USA att ingen säkerhet kan uppnås annat än i gemenskap. Den
            långsiktiga kampen mot terrorismen formas i en allians mellan
            världens demokratiskt styrda stater. Ansträngningarna för att
            få Irak att uppfylla de krav som ställts av FN:s säkerhetsråd
            vid upprepade tillfällen sedan Kuwaitkriget i början av 1990-talet,
            och att skapa stabilitet och demokrati i Irak, pekar på behovet
            av ett FN som är starkare, mer handlingskraftigt och därigenom
            mer trovärdigt som världssamfundets samlade företrädare för fred,
            frihet och mänskliga rättigheter. I Europa söker sig alla demokratiska
            stater in i ett tätare samarbete såväl på det ekonomiska området
            som när det gäller säkerhet mot inre och yttre hot. EU och Nato
            är för praktiskt taget alla demokratiska stater i Europa det naturliga
            målet för gemensam säkerhet. EU och Nato är bålverk i kampen för
            fred, frihet och demokrati och skall därför stå öppna för varje
            europeisk demokrati som önskar vara med och delta på de sedan
            tidigare överenskomna villkoren. Det är betydelsefullt att västländer
            lär av historien och inte samarbetar med diktaturer som bryter
            mot mänskliga rättigheter vad gäller exempelvis vapenexport. I
            stället bör man understödja de demokratiska krafter som verkar
            i odemokratiska länder. Kampen för demokrati och mänskliga rättigheter
            får inte prioriteras bort till förmån för ekonomiska intressen.
            Folkpartiet är till exempel starkt kritiskt till förslaget att
            häva EU:s vapenembargo mot Kina.
          </p>
          <p xml:id="i-J7frX7NMi8ohmeUWtfKz4J">
            4 Ryssland i Europa
          </p>
          <p xml:id="i-5irAQ37XQ5u5nn7oWVbjuq">
            Med kommunismens fall och sovjetväldets upplösning &lt;skapades
            förutsättningar för ett demokratiskt Ryssland att välja en utveckling
            som leder till att landet intar sin plats som en likaberättigad
            partner i det europeiska samarbetet. Arven från det tsaristiska
            enväldet, den totalitära kommunismen och det planekonomiska systemet
            är enorma handikapp i bl.a. denna process. Kriget i Tjetjenien
            och konflikterna i Kaukasus är från tid till annan hot mot Rysslands
            demokratiska stabilisering. Trots detta har utvecklingen mot demokrati
            och marknadsekonomi i Ryssland tagit avgörande och stora steg
            framåt, även om Duma- och presidentvalen i december 2003 och i
            mars 2004 utgjorde oroande trendbrott. Vi ser en allt tätare integration
            av Ryssland i det europeiska och globala samarbetet. Rysslands
            tydliga uppslutning bakom de ansträngningar som gjorts av EU och
            Nato i kampen mot den internationella terrorismen är en bekräftelse.
            Rysslands försiktiga balansgång under Irakkrisen vittnande om
            en
          </p>
          <p xml:id="i-UFWBGGxV5AQsym2skhTkh6">
            2004/05:U216
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0004.pdf"/>
          <p xml:id="i-RLSS5gJEBN9oqxfyutfCCb">
            2004/05:U216
          </p>
          <p xml:id="i-WVPwLeLr1UDL66GsCZYbxF">
            konstruktiv och realistisk inställning till krisen och till Rysslands
            faktiska påverkansmöjligheter. EU: s politik vad gäller ekonomi
            och handelspolitik gentemot Ryssland är protektionistisk och präglas
            för mycket av högtidstalens retoriska flykt till framtiden och
            har för litet fokus på konkreta åtgärder i närtid. Det gäller
            framför allt att nedmontera handelshinder av alla slag, inklusive
            de på jordbruksprodukter, stål, enklare kemikalier och industrivaror.
            Som ett led i detta arbete bör EU öka sina ansträngningar att
            säkra Rysslands medlemskap i WTO. Att befria sig från den självbild
            som århundraden av ryskt/sovjetiskt imperie-byggande inpräglat
            hos den ryska nationen är en gigantisk och plågsam process med
            återkommande risker för bakslag. Sedan Peter den Stores dagar
            vacklar Ryssland i frågan om man till identiteten är ett europeiskt
            land eller inte. För omvärlden, och för dem som tidigare under
            årtionden eller århundraden varit tvångsanslutna till det ryska
            imperiet, tycks den nu pågående processen alltför osäker och långsam.
            Det senare gäller inte minst för Estland, Lettland och Litauen.
            Att de tre baltiska staterna inträtt som fullvärdiga medlemmar
            av EU och Nato är en bekräftelse på en för bara tio år sedan ofattbar
            normalisering av förhållandena i vår egen nära omvärld. På vägen
            mot Natoutvidgningen med ett tiotal tidigare stater inom sovjetväldet
            valde Ryssland och Nato att fördjupa sitt ömsesidiga samarbete
            och formerna för detta. Det understryker betydelsen av det nära
            samarbete som äger rum såväl inom Natostaber som i militär krishantering
            på fältet t.ex. på Balkan. Långsiktigt kan det komma att visa
            sig vara av avgörande betydelse för att bryta ned sekellånga historiska
            fiende- och hotbilder. I kampen mot den internationella terrorismen
            har Ryssland också funnit det möjligt att hantera och acceptera
            närvaron av amerikansk trupp i tidigare sovjetiska Centralasien.
            De båda nukleära supermakterna från det kalla kriget, USA och
            Ryssland, har också hittat formler för att hantera det gemensamma
            arvet från ABM-avtalet. Även Sverige bär på ett arv av en mörk
            rysk hotbild — i vårt fall trekvarts millennielångt — även om
            det funnits ögonblick i historien då Sverige utgjorde ett större
            hot mot Ryssland än tvärtom. Det är dags för oss att konstatera
            att förutsättningarna för ett hotfullt Ryssland just nu är svaga.
            Ryssland utgör idag inte något militärt hot mot Sverige. Vare
            sig viljan eller förmågan till detta föreligger. Det är inte bara
            Rysslands militära kapacitet som här åsyftas utan också det faktum
            att Ryssland håller på att inlemmas bland Europas demokratier.
            Ett demokratiskt och marknadsekonomiskt Ryssland utgör inte något
            hot mot sin omvärld.
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0005.pdf"/>
          <p xml:id="i-KL1xLza93fN3ifM1pwbRPz">
            5 Alliansfriheten och den svenska säkerhetspolitiken
          </p>
          <p xml:id="i-MfNbmE8UVYn9aKE14MKeU">
            De europeiska demokratiernas säkerhet har under årtionden ytterst
            garanterats av samarbetet mellan USA och Europa inom ramen för
            den transatlantiska försvarsalliansen. Den är viktig också i framtiden.
            En svensk säkerhetspolitisk doktrin bör utgå från att Sverige
            aktivt ska bidra till att skapa en europeisk fredsordning i gemenskap.
            Sverige ska därför ansöka om medlemskap i Nato. Sverige har viktiga
            bidrag att ge när Nato vidareutvecklas och ställs inför nya uppgifter
            och frågor om sin roll i framtiden. Sverige har självklart också
            viktiga egenintressen att bevaka, och det kan Sverige på ett effektivt
            sätt endast göra som fullvärdig Natomedlem. Sveriges alltmer intensiva
            deltagande i internationell krishantering från Balkan över Afghanistan
            och Afrika tillsammans med EU:s och Natos nuvarande och kommande
            medlemmar visar att Sveriges regering i praktiken inser att säkerhet
            och fred byggs i allianser, inklusive allianser som är under befäl
            av Natoledning och EU-ledning. Vårt deltagande i dessa uppdrag
            understryker samtidigt vikten av att Sverige är med på ett fullvärdigt
            sätt i sammanhang där alla viktiga beslut rörande dessa operationer
            tas. Den s.k. säkerhetspolitiska doktrin som regeringen och tre
            borgerliga partier — (m), (kd) och (c) — i februari 2002 kom överens
            om, ger ingen vägledning för de viktiga avgöranden som Sverige
            måste träffa för vårt internationella deltagande för fred och
            säkerhet i vår omvärld. Å andra sidan kan den inte heller sägas
            lägga några hinder i vägen för de steg som verkligheten påbjuder.
            Verkligheten är den att Sverige samarbetar oerhört tätt med Natos
            olika krishanteringsuppdrag runt om i världen. Sverige ställer
            upp i fråga om volym och kvalitet mer än flera Natomedlemmar.
            En doktrin som saknar relevans för den verklighet Sverige lever
            i saknar trovärdighet i vår omvärld.
          </p>
          <p xml:id="i-XCSRJDNKv85yS2NPTB2wxn">
            Problemet att, som Sveriges regering gör retoriskt, hålla fast
            vid alliansfriheten underströks när Sverige och Finland i mars
            2002 tvingades föreslå att Natoländerna skulle ge Sverige och
            Finland en närmare påverkansmöjlighet gentemot Nato efter Natoutvidgningen.
            Om inte skulle Sverige och Finland som valt att stå utanför komma
            att hamna ännu mera utanför än tidigare eftersom bl.a. de baltiska
            staterna ”springer förbi” Sverige i fråga om säkerhetspolitiskt
            samarbete. Allteftersom fler länder blir Natomedlemmar kommer
            de få länder som står kvar med en oförändrad politik vis-å-vis
            Nato bli mindre intressanta för Nato. Så är det för Nato idag.
            Ryssland har formellt sett en närmare relation till Nato än Sverige,
            genom att ”Nato-Rysslands”-rådet skapats. Kärnfrågan i formuleringen
            av det som kallas svensk säkerhetspolitisk doktrin är betoningen
            av att ”Sverige är militärt alliansfritt” och att denna alliansfrihet
            skulle ha gett Sverige ”möjlighet till neutralitet vid konflikter
            i vårt närområde”. Kommunismens fall i Östeuropa och sovjetväldets
            upplösning för mer än ett decennium sedan, de baltiska staternas
            återkomst som fria självständiga
          </p>
          <p xml:id="i-Se78w6imzR3QCeTkjf3yCB">
            2004/05:U216
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0006.pdf"/>
          <p xml:id="i-HNVzxPA5HYYM8t9iV5Y4Ma">
            2004/05:U216
          </p>
          <p xml:id="i-Qrh6UdvoeNYFApcAD6J5yb">
            stater likaså för mer än tio år sedan, och deras medlemskap i
            både EU och Nato, liksom Rysslands demokratiska utveckling sedan
            flera år, och dess stadiga närmande till EU, gör doktrinens text
            om ”möjlighet till neutralitet vid konflikter i vårt närområde”
            till en lätt bisarr anakronism. Doktrinens formuleringar väcker
            allvarliga trovärdighetsfrågor om doktrinpartiernas förmåga till
            klarsynthet när det gäller verkligheten. I stället för att ta
            debatten om en säkerhetspolitik utformad i gemenskap och solidaritet
            med grannländerna, föredrar doktrinpartierna att huka bakom en
            enligt vår mening nonchalant verklighetsbild av Nato, liksom övriga
            Europas säkerhetspolitiska överväganden och framtidsbilder.
          </p>
          <p xml:id="i-FAnt2kCqiiZazPqBhDLQrd">
            6 FN
          </p>
          <p xml:id="i-6aLCqBUqub1Cwuz7txYc2d">
            Fredlig konfliktlösning genom Förenta Nationerna är grundläggande
            i svensk säkerhetspolitik. Det är glädjande att generalsekreteraren
            Annan kraftfullt uppmanat medlemsländernas ledare att ta större
            ansvar för reformer och effektivisering av FN:s mål och arbetsformer.
            Säkerhetsrådet kunde sanktionera Koreakriget enbart därför att
            Sovjetunionen valde att vara frånvarande. Under kalla kriget stod
            USA och Sovjet emot varandra och blockerade mycket i FN genom
            att utnyttja möjligheten till veto. Efter kalla krigets slut inträffade
            det exceptionella att FN auktoriserade en intervention, nämligen
            i Kuwait. Nato ingrep i Kosovo, men utan FN-mandat på grund av
            kinesiskt och ryskt motstånd. USA och Storbritannien upprätthöll
            flygförbudszonerna i södra och norra Irak, utan FN-mandat. I båda
            fallen räddades ett mycket stort antal liv. Folkfördrivning och
            flyktingkatastrofer undveks genom ingripanden som alltså saknade
            FN- mandat. Självklart är detta problematiskt och reser frågan
            om reformer av säkerhetsrådet. Säkerhetsrådet utestänger som permanenta
            medlemmar inte bara Tyskland, EU och Japan utan även hela Latinamerika,
            Afrika och Mellersta Östern. Vetorätten i säkerhetsrådet bör inskränkas.
            Det kan ske genom att vetorätten innehas av färre länder, att
            dess användning omfattar
          </p>
          <p xml:id="i-KFDWiHXdmshEuxkeJe5RmR">
            färre typer av beslut samt kringskärs genom regler för när den
            kan överröstas av t.ex. fler icke-permanenta medlemmar av säkerhetsrådet.
            Hur säkerhetsrådet skall kunna dels utvidgas och göras mer representativt,
            dels mer effektivt är inga nya frågor. Kofi Annan efterlyste dessutom
            hösten 2003 i sitt linjetal inför FN:s generalförsamling att säkerhetsrådet
            bör söka
          </p>
          <p xml:id="i-BXD7EGFdivwYc28g6k3Wmb">
            utforma ”kriterier för utfärdande av ett tidigt mandat för tvångsåtgärder”
            mot till exempel terroristgrupper beväpnade med massförstörelsevapen.
            Vi vill föra fram tanken att de nya diskussioner som rör reformer
            av FN:s säkerhetsråd bör ske i konventets form med öppenhet i
            sakframställningar och debatt. Öppenhet gynnar sannolikt rationalitet,
            globala snarare än nationella perspektiv och kan väntas missgynna
            naken maktpolitik. Deltagarna bör vara självständiga personer
            från medlemsländerna med personliga mandat som är utsedda av medlemsländers
            regeringar och parlament.
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0007.pdf"/>
          <p xml:id="i-AJTcAfpohBqAaUaUf14e2A">
            7 EU:s försvars- och säkerhetspolitik
          </p>
          <p xml:id="i-Vftg1WqbzVrStmGMB4ueEb">
            Den 18 juni 2004 lyckades EU:s stats- och regeringschefer, under
            det dåvarande irländska ordförandeskapets ledning, komma överens
            om en ny konstitution för unionen. Den nya EU-konstitutionen innehåller
            långtgående överenskommelser om europeisk försvars- och säkerhetspolitik.
            Sammantaget gör skrivningarna i konstitutionen Sverige till ett
            litet mindre alliansfritt land. Det är välkomna steg i rätt riktning.
            Dock bör definitioner och beslut om Sveriges säkerhets- och försvarspolitik
            tas i en inhemsk beslutsprocess, dvs. i riksdagen, och inte i
            förhandlingar med andra länder. Folkpartiet är positivt till en
            gemensam försvarspolitik som syftar till en alleuropeisk
          </p>
          <p xml:id="i-Jxik6pzk99MTxW6gtFv8K9">
            fredsordning. Men det får inte innebära att EU bygger upp ett
            eget, separat försvar. Den situation som Sverige glidit in i är
            djupt otillfredsställande ur inflytandesynpunkt. Vårt land står
            utanför Nato och kan därmed inte påverka dragkampen inom organisationen
            mellan atlantister, å ena sidan, och pånyttfödda och energiska
            EU-försvarsanhängare, å den andra. Vårt land står också utanför
            EU:s försvars- och säkerhetspolitiska kärna. På sikt vore det
            önskvärt att Nato:s europeiska engagemang på ett naturligt sätt
            smälter samman med ett utvecklat försvarssamarbete inom EU. Främst
            handlar det om ett breddat europeiskt ansvar för lokal och global
            säkerhet, ökad militär samordning och snabbare omriktning av de
            nationella försvaren i vår del av världen.
          </p>
          <p xml:id="i-SYgisJZYnbYE5tfrG37NEm">
            7.1 Europeisk krishantering och det permanenta strukturerade
            samarbetet
          </p>
          <p xml:id="i-FYbcAF4BMnxicSEGMmdvAk">
            Krigen i f.d. Jugoslavien avslöjade tydligt frånvaron av verkningsfulla
            instrument för att hantera kriser med militära inslag i Europa.
            Det blev startskottet för en fördjupad gemensam utrikes- och säkerhetspolitik,
            och en europeisk, EU-ledd, krishanteringsförmåga. Europa kommer
            genom bl.a. det nya fördraget i högre grad samla sig till åtgärder
            av såväl civil som militär karaktär för att hantera kriser och
            konflikter i vårt närområde. EU-länderna har beslutat om samarbete
            för krishantering i vilket de militära medlen är centrala. Samarbetet
            är frivilligt, och regeringen och en stor riksdagsmajoritet har
            redan bejakat det. Sverige har tidigare beslutat att deltaga med
            militär personal i EU-insatser i Makedonien och Kongo. Det nya
            samarbetet beskrivs i fördragstexten sålunda: ”Medlemsstater som
            uppfyller [vissa] högre krav på militära resurser, och som har
            gjort mer bindande åtaganden på detta område med tanke på de mest
            krävande uppdragen, skall upprätta ett permanent strukturerat
            samarbete inom unionen”. Sveriges riksdagsmajoritet har bejakat
            detta samarbete och binder därmed Sverige till att ha kapacitet
            senast 2007, men i praktiken 2008. Vad gäller ett svenskt deltagande
            i den s.k. EU-snabbinsatsstyrkan måste detta enligt Folkpartiet
            analyseras utifrån pågående och kommande insatser i
          </p>
          <p xml:id="i-USwsNbfcziF1AV8CAFGvZH">
            2004/05:U216
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0008.pdf"/>
          <p xml:id="i-MvNwxh2N17UHgyvLrkPmmz">
            2004/05:U216
          </p>
          <p xml:id="i-DgtpmzGgVpuhTckM9oKY8V">
            FN:s eller Natos regi. Kommande svenska bidrag till snabbinsatsstyrkan
            får inte ske till priset av minskade ambitioner när det gäller
            traditionella krishanteringsinsatser.
          </p>
          <p xml:id="i-Tcs4vee5i5LC6rFvAAtphe">
            7.2 EU:s säkerhetsstrategi
          </p>
          <p xml:id="i-6LG5JQ54XH7SCeVZ8BUCp7">
            EU-länderna har i december 2003, och bekräftat vid toppmötet
            i mars 2004, beslutat om en gemensam säkerhetspolitisk strategi
            för EU. Sveriges regering har aktivt medverkat i den nya säkerhetsstrategins
            utformning bl.a. genom skriftliga underhandsinlägg och genom att
            arrangera en konferens i Stockholm 2003. De nya hoten identifieras
            i säkerhetsstrategin som terrorism; spridning av massförstörelsevapen,
            särskilt i händerna på terrorister och använda i attacker av grupper
            som inte har någon stat som upphovsman (non- state groups); regionala
            konflikter och sönderfallande stater (failing states) styrda av
            krigsherrar och gangsters som bl.a. ägnar sig år internationell
            brottslighet. De hot som beskrivs är således helt andra än det
            traditionella hotet i svensk försvarsplanering, dvs. en invasion
            från öster av det egna territoriet. Förskjutningen i EU-ländernas
            problembeskrivning och strategi är tydlig.
          </p>
          <p xml:id="i-P2vHs7bmY3eyyGfQMAqRuh">
            7.3 Försvarsgarantier med smalt undantag för alliansfriheten
          </p>
          <p xml:id="i-Vii4UidhDC8xj2toaaFiE">
            I det nya EU-fördraget specificeras att länderna har ömsesidiga
            försvarsgarantier. Om en medlemsstat utsätts för väpnat angrepp
            på sitt territorium, är de övriga medlemsländerna skyldiga att
            komma till undsättning med alla till buds stående medel. De allianfria
            länderna har emellertid ej skyldighet att använda säkerhets- och
            försvarspolitiska medel. Det finns dock inget undantag vad gäller
            det ekonomiska stödet. Det är alltså ett ojämlikt ansvarstagande
            och en ojämlik solidaritet. Sverige kommer genom fördragstexten
            i åtnjutande av säkerhetsgarantier utfärdade av alla EU-länder
            utom de andra alliansfria länderna, dvs. Finland, Österrike och
            Irland. Men för egen del säger regeringen att den lämnar öppet
            om regeringen vill bistå andra EU-länder med försvars- och säkerhetspolitiska
            medel. Det är en i världshistorien sannolikt unik kombination:
            Sverige erhåller fördragsbundna säkerhetsgarantier av andra EU-länder
            utan att själv lova något i gengäld. Den hållningen är naturligtvis
            varken moraliskt eller realpolitiskt hållbar, allra minst i ett
            skarpt utrikespolitiskt läge.
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0009.pdf"/>
          <p xml:id="i-Vz3roLL75uA42sxXpHroSP">
            8 En svensk strategi för internationella insatser
          </p>
          <p xml:id="i-THdee4xvBrXABWeEkM9e8L">
            Trots omfattningen av våra internationella åtaganden saknar Sverige
            ännu en strategi för vilka insatser som bör prioriteras och på
            vilket sätt vi deltar bäst. Folkpartiet liberalerna efterlyser
            en nationell strategi för de svenska missionerna som tydligt anger
            de politiska målen och skapar förutsättningar för ett mer effektivt
            resursutnyttjande. Idag lider de politiska besluten, inte minst
            i riksdagen, av stor brådska och brist på koordination. Avsaknaden
            av en övergripande strategi blir med varje ny insats allt mer
            påtaglig. Efterfrågan vad gäller svensk medverkan i FN- och Natoledda
            operationer är stor. Mot bakgrund av detta krävs prioriteringar
            samstämmiga med utrikespolitiska mål. Långt innan det konkreta
            erbjudandet om deltagande framförs måste Sverige ha kriterier
            för olika tänkta handlingsalternativ.
          </p>
          <p xml:id="i-L7vEsbaM5gpWXwjZgJRfYr">
            9 Natoutvidgningen
          </p>
          <p xml:id="i-GyeHwKg3faYCcDkoKwKFH6">
            EU:s och Natos successiva utvidgningar till att omfatta alltfler
            av Europas demokratier är viktiga bidrag till att stärka de institutionaliserade
            strukturer som främjar fred och säkerhet i Europa. De bidrar till
            att förebygga, möta och hantera konflikter såväl inom som mellan
            stater i Europa. Institutionaliserade säkerhetsstrukturer av denna
            art bidrar till att öka transparens och förutsägbarhet. Den fortsatta
            utvidgningen av EU och Nato bygger på att nya medlemmar uppfyller
            de kriterier som de båda organisationerna ställt upp. Däremot
            bör ingen bortre gräns vare sig geografiskt eller tidsmässigt
            ställas upp för denna utvidgning. Att Estland, Lettland och Litauen
            är medlemmar av både EU och Nato befäster det gynnsamma säkerhetspolitiska
            läget i Östersjöområdet. Det gagnar Sveriges säkerhet.
          </p>
          <p xml:id="i-CgWZkuRmbSdte2pnrnGW2G">
            9.1 Skälen för svenskt Natomedlemskap stärks
          </p>
          <p xml:id="i-KwYzrBRRGDrLWQZzbWKbeb">
            Skälen för ett omedelbart svenskt Natomedlemskap har, som antytts,
            stärkts. EU kan nu komma att utvecklas i en oönskad riktning mot
            en försvarsunion. Länder som Frankrike kommer alldeles säkert
            att arbeta för detta. Denna utveckling har visserligen det goda
            med sig att vårt lands säkerhets- och försvarspolitik blivit mera
            inomeuropeiskt solidarisk och mindre alliansfri än tidigare. Några
            menar att samarbetet därför skulle kunna bana väg för svenskt
            medlemskap i Nato. Sverige deltar för övrigt redan i dag i Nato-ledda
            operationer. Sverige riskerar dock nu att hamna mellan två stolar,
            Nato och EU. Det ligger i vårt lands intresse att Europas länk
            till USA förblir stark och att Nato förblir ryggraden i krishantering
            och försvar av vår del av Europa, liksom i
          </p>
          <p xml:id="i-JHpSJx5AVc9sFFXW5C4yhU">
            2004/05:U216
          </p>
          <pb facs="riksdagen-motions-pdf/data/200405/mot_200405_U_216/mot_200405_U_216-0010.pdf"/>
          <p xml:id="i-Gm922U4oBw7yWQ5BRAieCW">
            2004/05:U216
          </p>
          <p xml:id="i-BfczdS5ibRWRxMKiM3MPSC">
            10
          </p>
          <p xml:id="i-5ki5V8WFXXtpPpyL2zFgaA">
            rollen som = utförare av &lt;de = europeiska ländernas = militära
            krishanteringsoperationer utanför EU och dess närområde (t.ex.
            Afghanistan och Kongo). Igen, eftersom Sverige inte är medlem
            i Nato, kan regeringen inte ta till vara vårt egenintresse av
            ett i Östersjöområdet starkt Nato. Det står varje Natoland fritt
            att utforma det nationella försvaret på det sätt som befinnes
            lämpligt. Samtidigt är det naturligt för Sverige att tillvarata
            de möjligheter till samordning och kostnadseffektivitet som ett
            medlemskap i alliansen skapar. Primärt handlar det om bättre och
            = billigare materielutveckling, ökade möjligheter till övningar
            i högre förband samt samordning i fråga om territoriell övervakning,
            underrättelseverksamhet m.m. I ett krympande svenskt försvar kan
            dessa grundläggande fördelar på marginalen bli avgörande för att
            lösa Försvarsmaktens huvuduppgifter. På ett djupare plan öppnas
            också möjligheter till strukturell samordning av Sveriges och
            andra medlemmars stridskrafter. Det handlar dels om komplettering
            och specialisering inom alliansen i sin helhet, dels om mer långtgående
            samarbeten mellan enskilda medlemsländer. Det skulle t.ex. vara
            möjligt för Sverige att utveckla och organisera stridskrafter
            gemensamt med andra skandinaviska medlemmar som Danmark och Norge.
            I den snabba utvecklingen med tunga militärtekniska investeringar
            får detta ökad betydelse för alla länders möjligheter att vidmakthålla
            en hög teknisk nivå. Inom Nato finns flera exempel på sådana regionala
            samarbeten som förenas av viljan att nå ökad effekt till mindre
            kostnad.
          </p>
          <p xml:id="i-AjeRn4CDjWsix2uWPM49qz">
            Stockholm den 23 september 2004
          </p>
          <p xml:id="i-ESci7cjzsWm2rTp6CYuTa">
            Cecilia Wigström (fp) Birgitta Ohlsson (fp) Cecilia Wikström
            (fp) Allan Widman (fp) Gabriel Romanus (fp) Nina Lundström (fp)
          </p>
        </div>
      </div>
    </body>
  </text>
</TEI>
