<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__586/mot_1961__ak__586-001.pdf"/>
      <div type="motHeader" xml:id="i-EqNY7akeqRet1Gt4CHDFRS">
        <div type="motTitle" xml:id="i-WYWeD2CkqtkFiFUrMM4B9m"/>
        <div type="motSubmissionInfo" xml:id="i-N8kfbDUSs8gjDe75o8zqtT"/>
      </div>
      <div type="motBody" xml:id="i-miPfahatji87NVv4wU7dH">
        <div xml:id="i-8hSEA1HnToSJt2sdMmGi5P">
          <p xml:id="i-JpJitP2xvkUqCmwTp4DCFU">
            4 Motioner i Andra kammaren, nr 586 år 1961
          </p>
          <p xml:id="i-TmcKCoGfvnSHRV7Ff29fma">
            Nr 586
          </p>
          <p xml:id="i-ProH3A6Fk33DCpRAptPQsc">
            Av herr Hedlund m. fl... om viss reformering av den allmänna
            tilläggspensioneringen.
          </p>
          <p xml:id="i-WWhFZbFAE7b938LdGFSy4d">
            (Lika lydande med motion nr 501 i Första kammaren )
          </p>
          <p xml:id="i-KnYg2w3m2hHhP8vVJRrA2V">
            Enligt centerpartiets mening är det en huvuduppgift att förbättra
            grund- tryggheten för åldringarna och för dem som av familjeförsörjarens
            frånfälle eller förlust av arbetsförmåga inte själva har möjligheter
            till skälig försörj- ning. Sålunda måste en sådan förbättring
            av folkpensionerna genomföras att alla medborgare får en rättvis
            och god grundtrygghet. Vi har vidare hävdat att samhället inte
            bör utöver grundskyddet föreskriva hur den enskilde skall disponera
            sina inkomster mellan olika ändamål och mellan de aktiva och passiva
            åren. Denna principiella uppfattning vill förena frihet och trygghet,
            som båda representerar omistliga värden för den enskilda människan.
            Riksdagen fattade emellertid 1959 beslut om införande av obligatorisk
            in- komstgraderad tilläggspensionering (ATP). Genom nämnda beslut
            har sam- hället föreskrivit skyldighet för medborgaren att disponera
            en bestämd del av löneinkomsten till en genom staten ordnad tilläggsförsäkring.
            ATP inne- bär sålunda ett ingrepp i medborgarens frihet och rätt
            att själv disponera sina inkomster. Även ur rättvisesynpunkt är
            ATP oförenlig med de principer, som enligt vår mening bör ligga
            till grund för socialpolitiken. Den obligatoriska in- komstgraderingen
            av pensionerna kan inte tillerkännas en social motivering. Genom
            de s. k. 30- och 15-årsreglerna sker en inkomstöverföring till
            nack- del för de lägre inkomstgrupperna och för dem som tidigt
            kommer ut i för- värvslivet. Småföretagargrupperna är i skilda
            hänseenden missgynnade, bl. a. i fråga om återlånen från den allmänna
            pensionsfonden. Ur samhälls- ekonomisk och näringspolitisk synpunkt
            framstår det som en allvarlig fara, att ATP-premierna samlas i
            en stor statlig fond, som genom sitt domineran- de inflytande
            över kredittillgångarna kan komma att utgöra ett hot mot näringslivets
            frihet. Enligt vår mening borde varje medborgare ha frihet och
            rätt att ordna tilläggstryggheten på sätt som han finner mest
            lämpligt och fördelaktigt i enlighet med den personliga friv illiglinjen.
            Det måste emellertid konstateras, att ATP-systemet nu är ett politiskt
            faktum. Ett förhållande, som givetvis måste komma med vid bedömningen,
            är att arbetsmarknaden i huvudsaklig utsträckning redan anpassat
            sig till ATP-systemet. De grupper, som redan tidigare varit tillförsäkrade
            tjänste-
          </p>
          <pb facs="riksdagen-motions-pdf/data/1961/mot_1961__ak__586/mot_1961__ak__586-002.pdf"/>
          <p xml:id="i-AvKL23yDkKM1AmWao3q4fA">
            Motioner i Andra kammaren, nr 586 år 1961 5
          </p>
          <p xml:id="i-DzfUCS3wAvBcxCTxqFrM8U">
            pensioner, har nu träffat avtal om avlösning av desamma dels
            genom kon- tant lönekompensation, dels genom en kompletteringsförsäkring
            före och ovanför ATP. Det får vidare konstateras, att arbetsmarknadsorganisationer-
            na för den närmast överskådliga framtiden synes ha inriktat sig
            på ett be- stående ATP-system. Hur utvecklingen i här nämnda avseende
            kan bli på längre sikt, kan givetvis inte nu bedömas. Den politiska
            och praktiska bedömningen ger sålunda vid handen, att våra strävanden
            nu måste — förutom en höjning av folkpensionerna — in- riktas
            på en reformering av ATP. Det är enligt vår mening nödvändigt,
            att en utredning snarast tillsättes för övervägande av dessa problem,
            i första hand i de avseenden, som vi nedan närmare anger. Rättvisa
            pensioner. Det gällande ATP-systemet favoriserar i stort sett
            de högre inkomstgrupperna på bekostnad av de lägre genom de s.
            k. 30- och 15-årsreglerna. Pension skall, när systemet är helt
            utbyggt, utgå efter 30 in- tjänade år, men avgifter skall inbetalas
            för hela den aktiva arbetstiden. De som får avstå till ATP-avgifter
            under 50 år får sålunda inte räkna fler pen- sionsgrundande år
            än de som fått avstå till avgifter i endast 30 år, vilket i stort
            sett måste missgynna låglönegrupperna, som tidigt kommer ut i
            arbets- livet. Samma effekt får den s. k. 15-årsregeln om att
            pensionerna skall be- räknas på genomsnittsinkomsten under de
            15 bästa åren. De grupper som har brant stigande inkomster under
            senare delen av sin aktiva tid favorise- ras härigenom. De lägre
            inkomstgrupperna har i regel en jämn inkomstut- veckling under
            hela sin aktiva tid. Det bör vara möjligt att låta samtliga premieår
            vara pensionsgrundande och att avpassa pensionen efter medelin-
            komsten för samtliga dessa år, varigenom en rättvisare pensionering
            kan uppnås. De korttidsanställdas ställning. Arbetsgivaravgifterna
            till ATP beräknas på den sammanlagda lönesumman, minskad med produkten
            av basbeloppet och antalet anställda. Den som varit anställd på
            heltid under hela året räk- nas som en anställd, den som varit
            anställd på heltid under en månad som en tolftedels anställd,
            den som varit anställd på halvtid under hela året som en halv
            anställd o. s. v. Detta leder till att pensionsavgift ofta får
            erläggas för korttidsanställda utan att den anställde får pension
            på den. För exem- pelvis en person med enda arbetsinkomst av 4
            000 från anställning under halva året har arbetsgivaren att erlägga
            arbetsgivaravgift på lönebeloppet minskat med halva basbeloppet,
            d. v. s. på 2 000 kronor i 1957 års penning- värde, men någon
            pensionsgrundande inkomst beräknas likväl inte, efter- som arbetsinkomsten
            inte överstiger basbeloppet 4 000 kronor. Om en per- son har såsom
            arbetsinkomst dels 4 000 kronor på grund av verksamhet i egen
            rörelse, dels 4000 kronor på grund av tre månaders anställning,
            har arbetsgivaren att för den sistnämnda inkomsten erlägga arbetsgivaravgift,
            beräknad på lönen minskad med en fjärdedel, d. v. s. på 3 000
            kronor i 1957 års penningvärde. Eftersom avdraget för basbeloppet
            i första hand skall gö-
          </p>
          <pb facs="riksdagen-motions-pdf/data/1961/mot_1961__ak__586/mot_1961__ak__586-003.pdf"/>
          <p xml:id="i-WUAM4AXGvz3mSJSLb2cGez">
            6 Motioner i Andra kammaren, nr 586 år 1961
          </p>
          <p xml:id="i-WAkd6VqqQPJujsFDDZZeei">
            ras på inkomsten av anställning, som i detta fall är lika med
            basbeloppet, beräknas ATP-avgift på hela rörelseinkomsten och
            resultatet kan sägas vara, att pensionsavgift beräknas även på
            de delar av inkomsten, som ligger inom basbeloppet, eller att
            de pensionsavgifter arbetsgivaren erlägger för den för- säkrade
            inte får någon motsvarighet i pensionspoäng för den försäkrade.
            Korttidsanställda får sålunda i många fall inte pensionsförmåner
            som svarar mot de pensionsavgifter som inbetalts för dem. Denna
            konsekvens synes särskilt framträda för stora grupper av småföretagare,
            som under större delen av året är sysselsatta med skötseln av
            det egna företaget men under en kortare tid utför arbete för annans
            räkning. Detta gäller exempel- vis den stora kategori jordbrukare,
            som en kortare tid av året utför skogs- körslor eller annat skogsarbete
            för annans räkning. Det gäller också i stor utsträckning husmödrar,
            som ofta tar korttidsanställningar. Vid ett sådant samband mellan
            pensionsavgift och pensionsgrundande in- komst som vi ovan förordat
            löses givetvis även de korttidsanställdas pro- blem i förevarande
            avseende. I den mån och så länge detta inte skulle vara möjligt
            att uppnå, bör bestämmelserna i fråga om korttidsanställning änd-
            ras så, att antingen arbetsgivaravgift inte skall erläggas för
            inkomst, som inte blir pensionsgrundande, eller så att inkomsten
            skall bli pensionsgrun- dande i den mån arbetsgivaravgift erlagts
            för den. Företagarnas ställning. Den pensionsgrundande inkomsten
            av anställning beräknas på den årliga arbetsinkomsten, i vad mån
            denna ligger mellan 4 000 och 30 000 kronor, räknat i 1957 års
            penningvärde. I fråga om in- komst av annat förvärvsarbete gäller
            dock, att inkomst över 8 000 kro- nor i nämnda penningvärde endast
            är pensionsgrundande till två tredje- delar. Denna bestämmelse
            har motiverats med att i inkomst av annat för- värvsarbete än
            anställning kan normalt beräknas ingå ett inslag av annan natur,
            nämligen avkastning på det i verksamheten nedlagda kapitalet.
            En sådan bedömning synes oss orimlig i varje fall för småföretagargruppernas
            vidkommande. Den s. k. tvåtredjedelsregeln måste anses som diskrimineran-
            de mot företagarna och de fria yrkesutövarna. Enligt vår mening
            bör företa- gare och självständiga yrkesutövare beredas möjlighet
            att i det individuella fallet själva avgöra om de skall anknyta
            sin pensionering till tvåtredjedels- regeln eller till de bestämmelser,
            som gäller för löntagarna. Återlånerätten. Avgifterna till ATP
            inbetalas till alimänna pensionsfon- den, vars tillgångar enligt
            reglementet får placeras dels i vissa slag av obliga- tioner och
            skuldförbindelser, dels såsom lån till kreditinrättningar. Förut-
            sättning för att kreditinrättning skall få låna pengar i fonden
            är att inrätt- ningen i sin tur utlånat motsvarande belopp till
            den som erlagt pensionsav- gift och att den erlagda pensionsavgiften
            uppgår till minst dubbelt så myc- ket som lånet. Lägsta belopp
            som kreditinrättning på detta sätt får återlåna är 500 kronor.
            Det betyder, att om de för ett år inbetalda ATP-avgifterna inte
            uppgår till 1 000 kronor återlån inte kan komma i fråga. Räntan
            på lån
          </p>
          <pb facs="riksdagen-motions-pdf/data/1961/mot_1961__ak__586/mot_1961__ak__586-004.pdf"/>
          <p xml:id="i-GXEdwK6AV6iHXLyEqaDg8f">
            Motioner i Andra kammaren, nr 586 år 1961 1
          </p>
          <p xml:id="i-8pKD3nintaZgCuyvd4oRJy">
            från fonden till kreditinrättningen skall i regel med en halv
            procent översti- ga högsta av bankerna tillämpade inlåningsränta.
            Återlånen skall amorteras på tio år. Bestämmelserna — minimisumman
            på 500 kronor, begränsningen till före- gående års avgifter och
            amorteringstidens längd — är i praktiken sådana att de klart diskriminerar
            de mindre företagen. I den mån dessa inte har till- gång till
            hypoteksinrättningar torde de så gott som helt bli utestängda
            från möjligheten att få medel ur pensionsfonden. även om de skulle
            komma upp i en årlig avgiftssumma, som ger återlånerätt, kan de
            dock endast få en mängd smålån utan betydelse som finansieringskälla.
            Återlånerätten måste sägas vara i praktiken värdelös för småföretagaren.
            Varken ur rättvise- eller samhällsekonomisk synpunkt kan detta
            vara riktigt. Det är givetvis angeläget, att kapitalmarknaden
            tillföres medel från pen- sionsfonderna. Men detta bör inte få
            ske genom bestämmelser, som ger små- företagarna enbart en skenbar
            återlånerätt och som i praktiken utestänger dem. Det enklaste
            sättet att göra återlånerätten inte blott formellt utan även reellt
            lika för alla synes oss vara, att man i stället för nu gällande
            regler jJa- för den bestämmelsen, att en viss kvot av ATP-avgifterna
            till andra och tred- je pensionsfonderna, vilka avser näringslivet,
            placeras i kreditinstitut för ut- låning av dessa efter vanliga
            bankmässiga grunder. Denna kvot bör vara minst hälften av avgifterna
            -— alltså motsvara nuvarande återlånerätt — men med möjlighet
            för fondstyrelserna att överskrida hälften. För medel som placeras
            på detta sätt finns det ingen anledning att kräva högre ränta
            än vanlig inlåningsränta. Gängse efter rådande marknadsläge förekomman-
            de inlåningsränta bör tillämpas. Med anledning av vad som ovan
            anförts får vi hemställa, att riksdagen i skrivelse till Kungl.
            Maj:t måtte anhålla om skyndsam utredning och förslag angående
            a) reformering av ATP i syfte att tillgodose i motionen angivna
            krav samt b) förbättrade möjligheter för småföretagare till återlån
            från den allmänna pensionsfonden i enlighet med motio- nens syfte.
          </p>
          <p xml:id="i-JHGDwdbmVwhq6Pf9UU8KCN">
            Stockholm den 26 januari 1961
          </p>
          <p xml:id="i-6BP3BjcXMijBwZEW7dwy93">
            Gunnar Hedlund Lars Eliasson Nils G. Hansson i Sundborn i Skegrie
            Sven Vigelsbo Harald Larsson
          </p>
          <p xml:id="i-7vBsVfaAXa3FN2xKCRD2cT">
            i Hedenäset
          </p>
        </div>
      </div>
    </body>
  </text>
</TEI>
