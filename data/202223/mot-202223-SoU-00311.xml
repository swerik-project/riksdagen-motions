<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00311">
  <teiHeader>
    <fileDesc>
      <titleStmt>
        <title>Läkemedelsförmånen och kommitté mot bristande läkemedelshantering</title>
        <author corresp="i-Lw92TAaAVgG8Kdf7YxhViy">av Markus Wiechel (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:311 av Markus Wiechel (SD)</title>
          <idno type="rdwebb">HA02311</idno>
          <rs type="number">311</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02311/text</ref>
          <ref type="dokument_url_html">https://data.riksdagen.se/dokument/HA02311</ref>
          <ref type="dokumentstatus_url_xml">https://data.riksdagen.se/dokumentstatus/HA02311</ref>
          <ref type="pdf">https://data.riksdagen.se/fil/F9A6A795-621A-4F19-A1F4-38AE369B87B1</ref>
          <ref type="docx">https://data.riksdagen.se/fil/8FBDBE2C-C377-4CB6-A8B5-2F45D9F28625</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8R4aMvxGJ7iyADy6phJmUs" type="signed"/>
        <correspContext corresp="i-8R4aMvxGJ7iyADy6phJmUs">
          <note type="signatory" corresp="i-Lw92TAaAVgG8Kdf7YxhViy"/>
        </correspContext>
        <correspAction type="submitted" xml:id="i-KRNNhby2zSgxoPZK7o3HHi">
          <date when="2022-11-17"/>
          <time when="15:07:10"/>
        </correspAction>
        <correspAction type="reviewed" xml:id="i-5s985eUUr3sBFZvRCpv5fh">
          <date when="2022-11-18"/>
          <time when="10:38:29"/>
        </correspAction>
        <correspAction type="referred" xml:id="i-QDfUZKfofDvTLPj2qR8fNd">
          <date when="2022-12-01"/>
        </correspAction>
        <correspAction type="assigned" xml:id="i-Jcce2EFGxVhXRDTk6VCw41">
          <date when="2023-06-21"/>
          <time when="11:43:07"/>
        </correspAction>
        <correspContext corresp="i-Jcce2EFGxVhXRDTk6VCw41">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-6i1tY7kLJoJTTR7zXb8wKK"/>
        <correspContext corresp="i-6i1tY7kLJoJTTR7zXb8wKK">
          <ref type="uppgift">2022/23:SoU15</ref>
          <ref type="ref_dok_id">HA01SoU15</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU15</ref>
          <ref type="ref_dok_titel">Läkemedel och tandvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:311 av Markus Wiechel (SD) Läkemedelsförmånen och kommitté mot bristande läkemedelshantering</div>
      </div>
      <div type="motBody">
        <div type="motProposal" subtype="förslag">
          <head xml:id="i-2aHHUy9UVaN44ztReWLWdr">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-4DkmPXp4AbtGCXCykGetSV">
              Riksdagen ställer sig bakom det som anförs i motionen om att
              se över en reformerad variant av läkemedelsförmånen för att förhindra
              orimligt höga läkemedelspriser och tillkännager detta för regeringen.
            </item>
          </list>
          <list>
            <item sortKey="Yrkande 2" xml:id="i-GhK42NGCATa9sB5e96iYo1">
              Riksdagen ställer sig bakom det som anförs i motionen om att
              utreda märkning av de produkter som faller inom läkemedelsförmånen,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 3" xml:id="i-PMajT9h6X6MSPHSYZZe2cr">
              Riksdagen ställer sig bakom det som anförs i motionen om att
              regeringen i sitt arbete med att motverka felaktiga läkemedelsförskrivningar
              också bör ta i beaktande läkemedelshanteringens brister generellt
              och verka för att tillsätta en kommitté bestående av folkvalda
              och kunniga inom området, och detta tillkännager riksdagen för
              regeringen.
            </item>
          </list>
        </div>
        <div type="motContent">
          <head type="h1" xml:id="i-WTCLPXHHYktLdecSuJfYZg">
            Patientvänlig hantering av läkemedelsförmånen
          </head>
          <p xml:id="i-4wshtbNU56aDSe8zgLxLFN">
            Högkostnadsskyddet för receptbelagda läkemedel är väl förankrat
            hos svenskarna och det finns såväl hos allmänheten som bland politiker
            ett brett stöd för den. Modellen förutsätter dock att merparten
            av läkemedlen faktiskt omfattas av högkostnadsskyddet. Det förutsätter
            även att de berörda läkemedelsföretagen vill att deras produkter
            ska göra det. Om vi ser tillbaka har det traditionellt också varit
            så, men på senare år har det skett en förändring. Vi har bland
            annat sett hur vi gått från att tidigare bara undantagsvis ta
            bort subventionen från vissa läkemedel till att det blir allt
            vanligare idag.
          </p>
          <p xml:id="i-WpjJjdvKVgqkqtPuDTabWN">
            Det finns naturligtvis flera skäl till denna förändring, men
            ett av dem är att vissa företag inte är villiga att göra de prissänkningar
            som den statliga pris- och subventionsmyndigheten TLV kräver.
            Ett annat skäl är att företagen inte kan göra prishöjningar om
            de inkluderas i förmånen då TLV inte särskilt ofta godkänner prishöjningar
            på så kallade etablerade läkemedel.
          </p>
          <p xml:id="i-A9b1CTsD4BgJjKMkgK8Azb">
            Kontentan av ett nej på att få höja priset är att det finns tre
            olika alternativ på den svenska marknaden. Det första är kort
            och gott att sluta sälja läkemedlet i Sverige. Det andra är att
            fortsätta att sälja läkemedlet inom förmånen, dock med en eventuell
            förlust, och det tredje är att helt lämna förmånen för att därmed
            kunna sätta ett eget pris.
          </p>
          <p xml:id="i-PepG4m3XzAHzdrHraC3jCm">
            De svenska apoteken har samtidigt rätt att fritt bestämma över
            sin marginal för de läkemedel som står utanför förmånen, vilket
            bidrar till prisskillnader mellan olika apotek för samma vara.
            Inte helt förvånande blir det därför en svår situation för en
            ekonomiskt belastad patient som varken vet om ett visst läkemedel
            hamnat utanför förmånen eller var han eller hon kan få tag på
            produkten till bästa pris.
          </p>
          <p xml:id="i-9HS6DdvbCYvvzWyY7e4633">
            Regeringen bör utforma ett nytt förslag på en läkemedelsförmån
            för att minska risken för att behövande patienter tvingas att
            betala orimligt höga priser för sina läkemedel. Regeringen bör
            även införa krav på en tydlig märkning av de produkter som inkluderas
            i läkemedelsförmånen.
          </p>
          <head type="h1" xml:id="i-WXDrXzQrSspJzHmdK56D8v">
            Bristande läkemedelshantering
          </head>
          <p xml:id="i-CdQnk8gfnCmUW17ubAxNvw">
            Bristande läkemedelshantering förekommer i många av de vårdärenden
            som Inspektionen för vård och omsorg (IVO) årligen hanterar, vilket
            också märks genom dess årsrapporter. Fel- eller övermedicinering
            är inte bara ett vanligt förekommande fenomen utan det är också
            vanligt att det inte observeras av berörda verksamheter. Detta
            är således en trend som har sin bakgrund i att förskrivningen
            av olika läkemedel har kommit att bli ett smidigt sätt för vård
            och omsorg att lösa aktuella hälsoproblem, och som kortsiktigt
            har varit ett mer ekonomiskt alternativ.
          </p>
          <p xml:id="i-EeeuRmakYDFgWPPvKHpgjF">
            Den grupp som idag är i allra störst behov av läkemedel är seniorer
            som inte alltför sällan också äter en lång rad olika sorters läkemedel
            för olika åkommor. Enligt tidigare uppgifter från Socialstyrelsen
            får svenskar som är över 80 år i snitt mellan fem och sex läkemedel
            per dygn men det kan till och med handla om uppemot tio eller
            fler läke­medel på ett dygn. Det är därför inte särskilt konstigt
            att det framkommer tråkiga exempel på hur seniora invånare över-
            eller felmedicinernas, vilket är extra allvarligt då de dessutom
            drabbas av fler biverkningar än yngre samt rent generellt är mer
            sköra. Undersökningar har visat att upp emot var tredje äldre
            person som läggs in akut på sjukhus har hamnat där på grund av
            läkemedelsbiverkningar; samtidigt har omkring 80 procent av äldre
            patienter någon form av läkemedelsrelaterade problem. De blir
            med andra ord sjuka av de mediciner som ska göra att de mår bättre,
            ibland till följd av att man inte noga undersökt för- och nackdelar
            med preparaten eller om de i kombination med andra läkemedel ger
            önskad effekt.
          </p>
          <p xml:id="i-9isKJA6RWKZwVzjEbXYhHN">
            IVO har tidigare understrukit det faktum att den bristande läkemedelshanteringen
            ofta ger allvarliga konsekvenser för patienterna, såsom allergiska
            reaktioner eller andningssvårigheter. I ett antal fall har bristerna
            lett till svåra kroniska åkommor eller till och med död. Ett område
            som pekats ut som särskilt hårt drabbat av misstag vid läkemedelsbehandling
            är kategorin barnmedicin då nästan en tredjedel av IVO-ärendena
            inom denna kategori handlar om bristande läkemedelshantering (vilket
            exempelvis kan handla om att vårdpersonal har förväxlat läkemedel
            alternativt gjort en felräkning i samband med läkemedelsdoseringen).
            IVO:s analyser av vad dessa allvarliga misstag beror på har visat
            att det oftast handlar om kompetensbrist alternativt att man som
            vårdgivare inte har följt aktuella rutiner. Risken för misstag
            har dessutom ökat när en ordination eller administrationssättet
            för ett läkemedel har förändrats (till exempel från intravenöst
            till tabletter). Personalbrist kan även bidra till ett ökat antal
            fel, då det också ökar stressen bland personalen.
          </p>
          <p xml:id="i-JwKCAKWdvz2W94BBEgALKx">
            Information kring problemen med över- och felmedicinering är
            mycket viktigt för såväl brukare och anhöriga som vårdare. För
            att komma till rätta med onödig eller rentav skadlig medicinering
            har det till följd av detta införts en nationell läkemedels­lista.
            I denna ska all relevant information om utskrivna och uthämtade
            receptbelagda läkemedel samlas för att ge hälso- och sjukvården,
            apoteken och patienten en korrekt bild av patientens förskrivna
            och uthämtade läkemedel. Sorgligt nog har dock inte detta löst
            de problem som uppstår och inom läkarkåren finns det klagomål
            om oklara tekniska lösningar, merarbete för vårdgivarna och en
            hotad patientsäkerhet. I syfte att enklare kunna lösa rådande
            problem med en bristande läkemedelshantering bör det tillsättas
            en kommitté bestående av såväl folkvalda som kunniga inom området.
          </p>
        </div>
        <div type="motSignatures">
          <list>
            <item xml:id="i-55HF2MpAsNLkZwQscMQYcL" who="i-Lw92TAaAVgG8Kdf7YxhViy">
              Markus Wiechel (SD)
            </item>
          </list>
        </div>
      </div>
    </body>
  </text>
</TEI>
