<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__49/mot_1917__ak__49-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 49. 1
          </p>
          <p>
            Nr 49.
          </p>
          <p>
            Av herr Thore, om skrivelse till Kungl. Maj:t i fråga om utred-
            ning angdende rikets lots- och fyrväsende m. m.
          </p>
          <p>
            Före år 1914 medverkade riksdagen icke vid fastställandet av
            staterna för rikets lotsverk. Utan att på något sätt specificeras
            uppfördes nämligen under riksstatens femte huvudtitel ett reservationsanslag
            till enahanda belopp som det, vartill inkomsten av fyr- och båkmedel
            för samma år i riksstaten beräknades. Kungl. Maj:t fördelade sedermera
            på förslag av lotsstyrelsen nämnda reservationsanslag till lotsverkets
            olika behov. Och användes jämväl det överskott, som till äventyrs
            uppstod å beräknade fyr- och båkmedel, att, utan riksdagens hörande,
            fylla sådana lotsverkets behov, som icke kunnat tillgodoses vid
            uppgörande av staterna. Vad angick lotsuppbörden, infördes denna
            icke i lotsverkets stater, utan tillföll den- samma lotspersonalen
            samt utgjorde denna personals väsentliga inkomster. Från och med
            år 1914 har emellertid som bekant er sådan ordning införts, att
            lotsverkets olika stater i detalj granskas och godkännas av riksdagen.
            Slutsumman för de sålunda fastställda staterna utgjorde för år
            1915 3,64 miljoner kronor, för åren 1916 och 1917 3,65 miljoner
            kronor samt är i föreliggande statsverksproposition för år 1918
            upptagen till 3,64 miljoner kronor. För de tre förstnämnda åren
            har därjämte till säkerhetsanstalter för sjöfarten beviljats ett
            anslag på extra stat av 460,000 kronor per år; enahanda summa
            till samma ändamål är upptagen i stats- verkspropositionen för
            år 1918. Mot dessa utgiftssummor för lotsverket svara emellertid
            tvenne in- komstkällor, nämligen dels fyr- och båkavgiften, vilken
            avgift, intill ett maximibelopp per nettoregisterton och år, erlägges
            av handelsfartyg över- stigande 40 nettoregisterton och sysselsatta
            i fart mellan Sverge och ut- landet; dels lostpengar, vilka erläggas
            av fartyg, som betjäna sig av lots eller eljest äro lotspliktiga.
            Bihang till riksdagens protokoll 1917. 4 saml. 24 häft. (Nr 49-—50.)
            1
          </p>
          <p>
            Statsverkets övertagande av budgeten för lots- och fyrväsendet
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-002.pdf"/>
          <p>
            bo
          </p>
          <p>
            Motioner i Andra kammaren Nr 49.
          </p>
          <p>
            I staten för 1915 upptogos statsverkets inkomster av fyr- och
            båkme- del till 2 miljoner kronor och av lotspengar till 1,2 miljon
            kronor, sam- manlagt 3,2 miljoner kronor. Utgiftssumman för lots-
            och fyrväsendet med inräknande av säkerhetsanstalter för sjöfarten
            belöpte sig som förut nämnts för samma år till 3,64 miljoner kronor
            + 460,000 kronor eller 4,1 miljoner kronor. Ett underskott, nominellt
            belöpande sig till 200,000 kronor, att täckas av allmänna medel,
            ställdes alltså i utsikt det första år statsverket åtog sig att
            svara för lots- och fyrväsendets ekonomi. Skälet som föranledde
            riksdagen att, med frånträdande av en förut i denna sak intagen
            ståndpunkt, påbörda sig lots- och fyrstaten. och svara för här
            möjligen uppkommande brist i dess budget, torde förnämligast ha
            varit, att en löneförbättring bland fyrpersonalen samt de lägsta
            inkomst- tagarne bland lotspersonalen ansågs trängande nödvändig.
            Då det nu ej kunde vara riktigt eller klokt att belasta den utrikes
            sjöfarten med ökade fyr- och båkavgifter, genom vilken åtgärd
            ju eljest medel till löneför- bättringar kunnat erhållas, så ansågs
            den bästa lösningen af frågan vara, att riksdagen övertog hela
            ekonomien för lotsverket. Det ovan påtalade underskottet, som
            riksdagen genom sitt beslut år 1914 åtog sig att svara för, kunde
            emellertid i realiteten sättas väsent- ligt lägre än 900,000 kronor.
            Utgående från 1913 års uppbörd av lots-, fyr- och båkintäkter,
            vilka till sitt belopp voro kända, då lotsverkets stat för år
            1915 antogs, hade man här ett överskott av fyr- och båkavgifter
            utöver de beräknade av 256,000 kronor samt av lotspengar likaledes
            ett överskott!) av 285,000 kronor. Detta nedbringar bristen från
            900,000 kronor till cirka 475,000 kronor. Men därjämte hade man
            att taga hän- syn till den stadigt fortgående stegringen, förorsakad
            huvudsakligen av ökningen i sjöfarten mellan svenska hamnar och
            utlandet, i uppbörden såväl av fyr- och båkavgifter som lotspengar.
            Stegringen i de förstnämnda avgifterna under tiden 1905—1915 utgjorde
            cirka en miljon kronor eller omkring 90,000 kronor per år. För
            senare delen av perioden, åren 1911 —1915 (se statskontorcets
            skrivelse med inkomstberäkning för år 1918) utgjorde medelökningen
            177,000 kronor per år. Ifråga om lotspengarna kan ökningen åren
            närmast före år 1915 sättas till 60,000 kronor per är. Inom en
            jämförelsevis kort tidrymd, två eller högst tre år, borde alltså
            med normal utveckling av handelssjöfarten på svenska hamnar, lotsver-
            kets debet och kredit gå ihop. Det ekonomiska perspektivet för
            lotsver- ket, som förelåg hösten 1914, då riksdagen beslöt sig
            för att övertaga dess budget, var sålunda icke till den grad nedslående,
            att det måste an-
          </p>
          <p>
            1) 60 94 härav går till statsverket.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-003.pdf"/>
          <p>
            Motioner i Andra kammaren Nr 49. 3
          </p>
          <p>
            setts ha varit en akt av nödtvång för att få det hela på en ekonomisk
            sund basis, att riksdagen, på sätt skedde, trädde emellan. Många
            hålla före att lämpligare varit om lotsverket fått behålla sin
            dittillsvarande mera självständiga ekonomi, och att statsverket
            ingripit på det sättet, att ett fast bidrag av allmänna medel
            beviljats åt lots- och fyrväsendet såsom ergättning för de tjänster
            det allmänna drager av denna inrättning.
          </p>
          <p>
            Samtidigt med statsverkets övertagande av lots- och fyrväsendets
            bud- get genomfördes som bekant en ganska vitt gående lönereform
            för lots- personalen. Dittills hade denna personal åtnjutit hela
            beloppet av infly- tande lotsavgifter. På platser där sjöfarten
            var någorlunda livlig utgjorde lotsavgifterna personalens hela
            inkomst av lotsningen. Där sjöfarten var mindre livlig, men lotsar
            dock måste anställas, utökades lotsarnes inkom- ster genom uppmuntringspengar,
            som erhållit karaktären av fast lön, jämte tillfälliga arvoden.
            Från och med år 1915 har den anordning blivit vidtagen, att all
            den ordinarie lotspersonalen erhåller fast lön jämte 40 4 av den
            på platsen intjänade lotslotten som lönetillskott. Vid tiden för
            dess antagande betydde det nya avlöningssättet, för rikets lotspersonal
            i sin helhet, en inkomstökning. För ett icke ringa antal lotsar,
            och härvid främst för dem, vars lotzningstjänst för handelsflottan
            kan betraktas som den mera värdefulla, medförde lönereformen en
            inkomstminskning; 1 vissa fall enligt uppgift ända till 30 2.
            Den genomförda löneregleringen framgick långt ifrån såsom resultat
            av en något så när enstämmig åsikt från i saken intresserade.
            Tvärtom, avlöningssättet väckte på flera håll starka betänkligheter.
            Det var sär- skilt den principen i det nya lönesystemet, att lotsarne
            skulle avstå från en betydande del av sina intjänade lotspengar.
            vilken princip ju stred emot ett här i landet sedan ålder och
            även allt fortfarande i utlandet med goda verkningar använt system,
            som man fann mindre tilltalande. Mest skiljaktiga voro i detta
            avseende den åsikt, som frambars av lots- styrelsen och där man
            i sitt först inlämnade förslag upptog endast 20 4&amp; av de intjänade
            lotspengarna till fördelning på platsen, och den, som ut- talades
            av Sveriges redareförening och Sveriges fartygsbefälsförening,
            där man över huvud ej ansåg lämpligt att frånträda det dittillsvarande
            avlöningssättet. Mellan nyssnämnda ståndpunkter förefunnos bland
            en del andra dels den som intogs av ledamoten av lotsverkets lönekommision,
            sergeant Mar- tin, och till vilken statskontoret anslöt sig, vilken
            gick ut på att lämna lotspersonalen, utom fast lön, 50 4 av de
            intjänta inkomsterna; dels den av lotskapten Stenberg företrädda,
            som innehöll, att hälften av lotspengarna
          </p>
          <p>
            Lönesystemet för lotsperso- nalen
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-004.pdf"/>
          <p>
            4 Motioner i Andra kammaren, Nr 49.
          </p>
          <p>
            borde stanna på platsen och den andra hälften fördelas lika mellan
            rikets lotsar. I det senare förslaget instämde kommerskollegium
            och torde det- samma även varit acceptabelt för Sveriges redareförening.
            Gentemot förslaget att sätta lotspersonalen huvudsakligen på fast
            av- löning med åtnjutande av endast en ringa procent av de intjänta
            lots- pengarna uttalade sig förutnämnda ledamot i lotsverkets
            lönekommission på följande sätt: »att det i längden bleve för
            staten billigast att tillerkänna lotsarna största möjliga andel
            av lotspengarna; att sjöfarten bäst bleve betjänad av de lotsar,
            som hade största möj- liga ekonomiska intresse av varje lotsning;
            att lotspersonalen även för framtiden kunde rekryteras med samma
            goda resultat som hittills, endast under förutsättning att själva
            lotsnings- tjänsten gjordes så ekonomiskt givande som möjligt;
            samt att 50 2 av lotspengarna vore den minsta andel, som borde
            tillerkännas lotsarne». Den erfarenhet man hittills erhållit av
            det nya lönesystemet för lots- personalen synes mig ingalunda
            ha jävat ovananförda uttalande. Det vid 1914 års B-riksdag genomförda
            lönesystemet för lotspersona- len kan således icke sägas ha tillkommit
            i särskilt nära samklang med de önskemål, som i saken uttalades
            från handelsflottans sida. Men ej heller bland lotspersonalen
            mottogs lönesättet med någon allmän tillfredsställelse. Då det
            här blev bekant att 40 74, — andelen i lotspengarna skulle tillämpas
            även på sådana lotsar, som erhållit sitt konstitutorial så långt
            tillbaka i tiden som år 1901, och att alltså för de sedan nu nämnda
            år tillkomna befattningsinnehavare intet annat val återstod än
            att, trots en i många fall påtaglig inkomstminskning, ingå på
            den nya lönestaten, väckte detta allmän förstämning. Man kunde
            icke finna det riktigt, att den av lotsen genom eget arbete förvärvade
            inkomsten, i så stor utsträckning som fallet blev, skulle frånhändas
            honom. Och denna uppfattning står fortfarande kvar. Bestämmelsen
            om att 60 4 av intjänta lotspengar skola inlevereras till vederbörande
            ämbetsverk och endast 40 4 användas till fördelning bland lotsarne
            har förändrat lotspengarna från att vara en av det lotsanvän-
            dande fartyget direkt till lotsen eller egentligen till lotsplatsens
            lotsar utbetald ersättning för arbete utfört i det ifrågavarande
            fartygets tjänst, till att vara en avgift, som endast till 40
            4 är av nämnda natur, men till övriga 60 4 utgör en sjöfartsavgift
            av likartad beskaffenhet som fyr- och båkmedlen. Detta är en omständighet
            som till sin innebörd och sina
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-005.pdf"/>
          <p>
            Motioner i Andra kammaren, Nr 49. 2
          </p>
          <p>
            konsekvenser aldrig blev utredd vid antagandet av det nya lönesystemet
            för lotspersonalen. Som saken nu blivit lagd får man emellertid
            tillse, att sjöfarten cr- håller sin fulla valuta av såväl de
            40 4 som de 60 4 av lotsumgälderna, samt jämväl av fyr- och båkavgifterna,
            och att dessa intäkter från sjö- farten riktigt fördelas med hänsyn
            till fartyg av olika storlek och cert och sysselsatta i olika
            farter. I och med det att riksdagen tagit hand om såväl fyr- och
            båkavgifterna som lotspengarna, är den emellertid intresse- rad
            i varje ändring och jämkning i bestämmelser rörande dessa avgifter,
            och lärer på den grund riksdagens medverkan erfordras ej blott
            rörande ändringar i lotstaxor och lotsledsförteckningar (se riksdagens
            skrivelse den 9 sept. 1914) utan jämväl berörande »Lotsstadgan»
            (Kungl. Majt:s förordnins angående lotsverket den 15 febr. 1881
            med häri sedermera vidtagna än- dringar), i den mån denna stadga
            avhandlar fartygs skyldighet att an- vända sig av lots och erlägga
            lotsumgälder och fyr- och båkavgifter.
          </p>
          <p>
            Lotsstadgan med häri i $ 1 förekommande bestämmelser om lotsplikt
            och lotsfrihet är antagligen den av vårt lotsväsendes föreskrifter
            som när- mast berör och intresserar sjöfarten. Olika åsikter ha
            tid efter annan gjort sig gällande rörande var gränsen för lotsplikt
            skall sättas och huru mot- svarande bestämmelser skola avfattas.
            I förordningen av 1881, sådan den ursprungligen löd, medgavs en
            betydande lotsfrihet, vilket emellertid icke visade sig vara utan
            nackdelar. Ändringar i stadgan, i syfte att inskränka lotsfriheten,
            företogos 1894 och 1896. Ytterligare ändringar, avseende så- väl
            inskränkningar som utvidgningar i lotsfriheten, förekommo 1903,
            1906 och 1911. Knappast någon författning berörande sjöfarten
            har väckt så många stridigheter till liv, varit utsatt för så
            många tolkningar och gett upphov till ett sådant antal inlagor
            över verkliga eller förmenta oegentligheter som lotsstadgan. Man
            torde även kunna säga, att den i sitt nuvarande skick är ett synnerligen
            svårtydigt dokument. Vad man först och främst kan anmärka mot
            gällande lotsstadga är, att densamma genom sina föreskrifter om
            lotsplikt, i många fall förmår fartyg att söka sig utomskärs i
            stället för att använda sig av inomskärs- leder, som erbjuda bättre
            skydd och under vissa omständigheter gynnsam- mare navigering
            än utomskärsseglatsen, allt i avsikt att undslippa er- läggande
            av lotsavgifter. Genom inskränkningar i lotsfriheten är det sär-
            skilt de mindre fartygen, för vilka skärgårdslederna äro av största
            bety- delse, som bli lidande. Avfattningen av lotsstadgan i nämnda
            hänseende förefaller även att vara icke så litet oegentlig. Man
            har exempelvis svårt
          </p>
          <p>
            Lotsstadgan.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-006.pdf"/>
          <p>
            6 Motioner i Andra kammaren, Nr 49.
          </p>
          <p>
            att fatta det riktiga däruti, att ett fartyg, destinerat från
            Höganäs till ort inom Kristianiafjorden, äger att utan lotsavgift
            använda sig av inomskärs- lederna längs Bohuskusten, under det
            att ett fartyg, som har Halmstad till utgångshamn och med samma
            utländska ort som resans mål, måste använda sig av lots eller
            i varje fall betala lotspengar vid gång genom samma leder. Exempel
            på flera oegentligheter kan framdragas, men det anförda må vara
            nog. Lotsfrihet åtnjutes sedan år 1880 av alla svenska och till
            kustfart här i riket berättigade utländska fartyg av 40 nettoregisterton
            och där- under. Fartyg under 40 tons nettodräktighet åtnjuta jämväl
            frihet från erläggande av fyr- och båkavgifter. Då småfartyg sysselsättas
            i fart mellan Sverige och utlandet, är alltså 40 tonsgränsen av
            nog så stor betydelse i avgiftshänseende. Detta har även vederbörligen
            beaktats av fartygsägarne. In undersökning rörande fartygsstorleken
            efter senaste skeppslistan visar nämligen att ej mindre än cirka
            20 4 av alla svenska segelfartyg ha ett nettotal liggande mellan
            35 och 40 ton, därav ett anmärkningsvärt stort antal, vars nettotonnage
            överstiger 39,9 men understiger 40 ton. Gruppen 40—45 ton är å
            andra sidan ovanligt sparsamt representerad. De fartyg som här
            finnas torde för övrigt tillhöra insjöfarten eller fisket och
            alltså vara oberörda av ovannämnda umgälder. Att en sådan nedpressning
            av småfartygens nettotontal ägt och allt fortfarande äger rum,
            i ändamål att undgå fyr- och båkavgifter och undslippa lotstvång,
            kan icke vara efter- strävansvärd varken ur sjöfartsekonomisk-
            eller sjöfartssäkerhetssynpunkt. Fartygsstorleken bör tillåtas
            att utveckla sig och lämpa sig efter de gods- mängder, som fraktmarknaden
            för fartyg av ifrågavarande slag erbjuder, och icke genom konstlade
            medel hållas nere på en dräktighet som på 80- talet möjligen kunde
            vara ordinär, men som numera ingalunda kan anses utgöra nägot
            normalmått för godstransporter till sjöss. Det synes alltså vara
            av behovet påkallat att en av de här behand- lade avgifterna flyttas
            från sin nuvarande tongräns och förlägges till ett tontal högre
            upp. Det är i så fall gränsen för lotspliktens inträdande som
            bör höjas från nuvarande 40 nettoton till exempelvis 100 bruttoton.
            För- ändringen torde icke nämnvärt inverka på statsverkets inkomster
            av lots- pengar, men man tillmötesgår ett synnerligen viktigt
            ekonomiskt spörsmål för den mindre sjöfarten. Och man kan helt
            visst göra det utan att förmin- ska gjöfartssäkerheten, då genom
            de betydande förbättringar, som under de sista decennierna utförts
            ifråga om belysningen och utprickningen av farlederna kring landets
            kuster, dessa numera kunna befaras med större trygghet och säkerhet
            än vad fallet var för trettio år sedan.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-007.pdf"/>
          <p>
            Motioner i Andra kammaren, Nr 49. (
          </p>
          <p>
            Vid ifrågasättande av utökning i lotsfriheten har man emellertid
            att £
          </p>
          <p>
            taga hänsyn till lotspersonalen i vad mån denna personals inkomster
            ge- nom lotsningen skulle förminskas. En viss kompensering för
            en för- väntad inkomstminskning måste göras. Och bör denna kompensering
            taga formen icke av en förhöjning av personalens fasta arvode,
            utan av en ökning i delaktighetsprocenten i de intjänta lotepengarna.
            kn ökning av lotspersonalens andel i lotsavgifterna för mindre
            fartyg är alltså be- hövlig och bör delaktighetsprocenten härvid
            anpassas sålunda, att andelen blir högre i samma mån som lotsavgifternas
            totalbelopp för det ifråga- rande fartyget är låg: alltså högre
            för ett fartyg med mindre tontal än för ett med större tontal,
            och i allmänhet högre för segelfartyg än för ångfartyg. För någon
            tid sedan förekom följande skildring i sjöfartspressen: &gt;» Befälhavare,
            som passera Stockholms skärgård, ha haft ganska grava anmärkningar
            mot lotsförhållandena däruppe och lotsarnes sätt att full- göra
            sina åliggganden. Särskilt segelfartyg ha varit ogynnsamt ställda,
            och efter vad vi veta har lotsstyrelsen under sommaren fått sig
            förelagda brev från befälhavare, som hålla före att i vissa fall
            lotsar lämnat tjänsten å segelfartyg för att övergå till den mera
            lönande å större ångbåtar. Ett exempel framdrager kaptenen på
            barken &gt;India&gt;, som den 7 oktober under pålandsvind låg utanför
            Landsort och signalerade efter lots utan att erhålla någon, medan
            däremot ångare omedelbart blevo betjä- nade. &gt;India&gt; måste på
            egen risk taga sig genom skärgården till Dalarö. En annan befälhavare
            hade legat hela två dygn i Öregrundsgrepen med
          </p>
          <p>
            lotsflagg, utan att erhålla lots.
          </p>
          <p>
            Bland befälhavare har den uppfattningen vunnit stor utbredning,
            att lotsarne särskilt gynna de stora ångarna på grund av den större
            för- tjänsten — — —.&gt; Nu måste ju vid bedömande av ovan relaterade
            hänsyn tagas till den högst betydande ökade lotstrafiken, som
            på grund av kända orsaker under de två senare åren ägt rum genom
            Stockholms skärgård. Men den uppfattningen kvarstår dock, att
            då det gäller mindre lönande lotsningar, den lotsen tillfallande
            provisionen är för låg för att ge lotspersonalen den impuls till
            nitisk och plikttrogen påpasslighet, som nödvändigtvis måste krävas
            vid detta säregna yrkes utövande. Huruvida lotsningsprovisionen
            i allmänhet är för låg, alltså även för större fartyg bör höjas,
            är ett spörsmål som jämväl bör tagas i övervä- gande. Vi bortse
            nu ifrån vissa genom kriget uppkomna förhållanden, som för några
            lotsplatser uppdrivit lotslotten till en betydande höjd.
          </p>
          <p>
            otsningspro- visionen.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-008.pdf"/>
          <p>
            Lotsperso- nalenstjänste- båtar.
          </p>
          <p>
            8 Motioner i Andra kammaren, Nr 49.
          </p>
          <p>
            Detta är en företeelse, som är helt beroende av rådande krigstillstånd
            och kommer att upphöra med detta. För våra förnämsta lotsplatser
            torde under normala förhållanden totalbeloppet pr lotslott uppgå
            till 4,000— 6,000 kronor pr år. En höjning av lotsens andel från
            40 2 till 50 skulle betyda en inkomstökning av 400 till 600 kronor.
            En sådan in- komstökning är behövlig som ersättning för de förluster
            som ett stort antal lotsar gjort genom att nödsakas att ingå på
            den nya lönestaten. Den är även nödvändig för att lotskåren skall
            bli rekryterad med dug- ligt folk. Det nu rådande lönesystemet
            har ingalunda verkat lockande att aspirera på kronolotsbefattningar.
            Tvärtom. Befattningen som lots i enskilda korporationers tjänst
            (hamnlotsar) är numera ofta åtskilligt mera givande än även relativt
            väl betalta kronolotstjänster.
          </p>
          <p>
            Ett spörsmål som upptogs i samband med lotsverkets lönereglering,
            men som då icke fick sin slutgiltiga lösning, var frågan om lotspersona-
            lens tjänstebåtar, deras anskaffning, underhåll och drift. I staten
            för år 1913 förekommer ett anslag för nämnda ändamål, »bidrag
            till underhåll, komplettering och drift av båtar vid lotsplatser,
            högst 60,000 kronor». Aterstående kostnader, vilka för närvarande
            torde belöpa sig till ett ganska avsevärt belopp, få gäldas av
            lotsarne själva. Nu har lotsstyrelsen för- klarat, att den vid
            sidan av lotspengarna av lotsen åtnjutna »hemvägser- sättningen»
            bör kunna avses till båtunderhåll och till driftkostnader. Och
            för att öka bidraget från detta håll lär under 1915 hemvägsersättningen,
            vilken liksom lotspengarna betalas av sjöfarten, ha blivit höjd.
            Från olika lotsplatser förmäles emellertid, att båtkostnaderna
            det oaktat delvis måste bestridas av de till lotsen utgående 40
            Z av lotspengarna. I samband med beviljande av medel vid 1915
            års riksdag till mo- torlotskuttrar för Vrångö och Brännö lotsplatser
            gjorde riksdagen ett ut- talande, vari först framhålles, att riksdagen,
            vid beviljande av dessa medel, icke tagit ståndpunkt i frågan
            om huru för framtiden vid nyanskaffning av båtmateriel skall förfaras.
            Det tillägges därefter, att då varaktigheten av lotsarnes båtmateriel
            liksom även den reparationskostnad som materi- elen i fråga kräver
            i icke ringa grad är beroende av, huruvida denna materiel väl
            underhålles, det synes önskvärt, att sådana anordningar träf-
            fas, att lotsarne få ekonomiskt intresse av att omsorgsfullt underhålla
            den båtmateriel, som är dem anförtrodd. I båtfrågan innehåller
            det hösten år 1914 utfärdade tjänstgörings- reglementet för lotsverket
            bland annat, att lotskapten är skyldig att tillse att lotspersonalen
            är försedd med för tjänsten erforderliga och lämpliga och sjödugliga
            båtar samt att kronans lotsbåtar väl vårdas och underhål-
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-009.pdf"/>
          <p>
            Motioner i Andra kammaren, Nr 49. 9
          </p>
          <p>
            las i gott och tjänstbart skick. Samma åliggande tillhör lotsförman
            å lotsplats. Vad lotsarne själva angår, innehåller $ 42 i tjänstgöringsregle-
            mentet, att ä varje lotsplats lotsarne skola vara försedda med
            sådana bå- tar jämte inventarier, som med avseende å lotsplatsens
            läge och lotsle- dernas beskaffenhet äro för tjänstgöring lämpliga.
            Tillgången på dugliga och tillräckliga tjänstebåtar för lotsuppass-
            ningen är alltså, vilket för övrigt är fullt i sin ordning, tydligt
            föreskri- vet i tjänstgöringsreglementet. Men saken är ju icke
            ordnad med att en reglementsföreskrift finnes rörande båtmaterielens
            tillfredsställande skick. Det är i främsta rummet en synnerligen
            betydande ekonomisk fråga. I en stockholmstidning förliden höst
            omtalades, hurusom icke mindre än 9 ångare under stormen den 5
            november på vinst och förlust nödga- des taga sig in i Dalaröleden,
            emedan lotsarne vid Landsort saknade lämplig båt att till sjöss
            möta fartygen i det hårda vädret. En förfrå- gan hos lotsstyrelsen
            med anledning av det passerade lär ha inbragt det svaret, att
            någon skyldighet för lotsverket att hålla båtmateriel icke före-
            ligger, så mycket mindre som riksdagen uttalat sig emot, att lotsverket
            skulle hålla båtmateriel. Under förliden höst utgick från lotsstyrelsen
            till västra lotsdistriktet, och motsvarande skrivelser ha antagligen
            sänts till övriga lotsdistrikt, en skrivelse vari, under framhållande
            av att hemvägsersättningen är avsedd att, där så ske kan, täcka
            samtliga kostnader för den lotsandes inställelse och hemresa,
            avsevärda inskränkningar ställas i utsikt i den ersättning, som
            hittills utgått till lotsarne för båtunderhåll. Vidare förelägges
            lots- personalen att antingen utbetala viss årlig ersättning till
            kronan för an- vändande av lotsverkets båtar, vilken ersättning
            anses motsvara amorte- ring jämte ränta under 25 år (varefter
            respektive båtar skulle tillfalla lotspersonalen), eller ock inköpa
            båtarne till vissa uppgivna priser. Som båtfrågan utvecklat sig,
            förefaller det alltså som om lotsstyrel- sens mening vore att
            lotsarne, åtminstone å våra förnämsta lotsplatser, framdeles själva
            skulle hålla sig med båtmateriel och bekosta driften. Och antagligen
            då även sörja för anskaffning och underhåll av båt- hamnar. Samt
            att denna sak ej vidare skulle ekonomiskt intressera stats- verket.
            Sedd från lotsarnes och sjöfartens ståndpunkt kan emellertid en
            så- dan utveckling av båtfrågan icke lämnas oanmärkt. Det går
            helt enkelt icke att på lotspersonalen helt överflytta så pass
            betydande onera som anskaffning och underhåll av båt och båtmaskineri,
            bränsle för motor- driften, i vissa fall avlöning åt båtbiträde,
            underhåll av båthamn m. m. härmed sammanhängande. Det förbjudes
            att enbart till båtmotorns drift DBihang till riksdagens protokoll
            1917. 4 saml. 24 häft. (Nr 49-—30.) 2
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-010.pdf"/>
          <p>
            Säkerhets- anordningar för sjöfarten.
          </p>
          <p>
            10 Motioner i Andra kammaren, Nr 49.
          </p>
          <p>
            och reparationer vid en lotsplats under förlidet år åtgått 6
            a 700 kronor 1 månaden. Saken väcker stora ekonomiska bekymmer
            hos lotspersonalen. Man ser sig mångenstädes ej i stånd att hålla
            sådan båtmateriel, som sjöfar- ten tarvar för behörig lotstjänst.
            Lotsarnes båtfråga berör även sjöfarten på det intimaste. Stora
            mate- riella värden och även människoliv stå på spel, i fall lotsuppassningen
            icke fungerar tillfredsställande. För att icke tala om hindren
            och olägen- heterna i den ordinära trafiken. Då man betänker att
            »Svenska sällska- pet för räddning av skeppsbrutna» på frivillighetens
            väg anskaffat ett an- tal förstklassiga motorbåtar, som kunna
            hålla sjön i alla väder, så bör man kunna begära att lotsningstjänsten,
            som för räddning av fartyg ur sjönöd har väl så stor betydelse
            som det frivilliga räddningsväsendet, icke blir tillbakasatt på
            grund av mindre förstklassig båtmateriel. Rörande den av vederbörande
            företagna åtgärden att bereda medel till båtunderhållet genom
            att höja hemvägsersättningen, så må anmärkas att ju detta för
            sjöfarten i realiteten betyder en höjning av lotsavgiften. Dock
            verkande så att denna höjning blir lika för alla fartyg, oberoende
            av storleken, som gå genom samma lotsled. Sjöfartsnäringen är
            naturligt- vis både villig och skyldig att betala alla skäliga
            omkostnader för fartygs in- och utlotsning, men den torde å andra
            sidan kunna göra anspråk på, att, ifall statsverkets intäkter
            genom de ordinära lotspengarna och fyr- och båkavgifterna medgiva
            ökat anslag till lotsarnes båtmateriel, icke onödigtvis bli debiterad
            några extra avgifter.
          </p>
          <p>
            Sveriges långsträckta kust och den mängd av farleder som här
            före- komma har under årens lopp nödvändiggjort betydande arbeten,
            medfö- rande dryga kostnader, till säkerhetsanstalter av diverse
            slag för sjöfarten. Det arbete som härvid utförts av det svenska
            lotsverket, trots dess i många fall begränsade ekonomiska resurser,
            måste tillerkännas allt beröm. På detta område kräves emellertid
            ideliga förbättringar och nyanskaff- ningar betingade av ökade
            fordringar på sjöfartssäkerheten och ökning i sjötrafiken. Vad
            som i sådant hänseende göres gagnar icke blott sjöfarts- näringen
            utan hela landets varutrafik. Förslag till nya och förbättrade
            säkerhetsanstalter å rikets kuster ha vid olika tillfällen uppgjorts.
            Senast år 1912 framlades i detta avseende ett program, omfattande
            en 10-årsperiod, vars realiserande skulle kräva en kostnad av
            4,600,000 kronor eller 460,000 kronor pr år. I enlighet med detta
            program och sedan lotsstyrelsen för varje år uppgjort förslag
            till de nyanskaffningar eller förbättringar, som enligt styrelsens
            åsikt borde
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-011.pdf"/>
          <p>
            Motioner i Andra kammaren, Nr 49. 11
          </p>
          <p>
            ifragakomma, har medel beviljats för ändamålet. Fyra anslag till
            »säker- hetsanstalter för sjöfarten», vardera å 460,000 kronor,
            torde sålunda ha beviljats. Aven för år 1918 äskas 460,000 kronor
            för ändamålet. Åtskilliga omständigheter synas betinga, att kostnadsprogrammet
            rö- rande nya och förbättrade säkerhetsanstalter för sjöfarten
            på nytt upp- tages till övervägande. Den så gott som på alla områden
            inträffade pris- stegringen genom kriget har i särskilt hög grad
            träffat de materialier, som erfordras till nämnda säkerhetsanstalter.
            Det uppgives, att prishöjningen här måste skattas till cirka 754,
            då jämförelse göres med priserna före kriget. Valutan för 460,000
            kronor blir alltså reducerad i betydande mån. Aren 1914 och 1915
            beviljade riksdagen ur meromnämnda 460,000-kronors- anslaget ett
            belopp av 250,000 kronor för anskaffning av ett nytt fyrskepp
            för norra Kvarken. Fyrskeppet har ej kunnat anskaffas. då de beviljade
            medlen högst väsentligt understiga vad som erfordras för fartygets
            byg- gande och iordningställande för sitt ändamål. Sammalunda
            torde antag- ligen fallet vara ifråga om det år 1915 beviljade
            anslaget till motorlots- kuttrar för Vrångö och Brännö lotsplatser.
            Det uppgives, att anskaffningen av dessa kuttrar uppskjutits.
            Enbart vad nu anförts synes utgöra till- räcklig anledning att
            underkasta nyanskaffningsprogrammet en kostnads- revidering. En
            ytterligare omständighet har dessutom tillkommit. Fjol- årets
            riksdag beslutade en utredning angående åtgärder för underlättande
            av vintertrafiken utmed Norrlandskusten och på de norrländska
            hamnarna, vilket trafikspörsmål för sitt realiserande i första
            hand kräver förbättrade säkerhetsanstalter för sjöfarten.
          </p>
          <p>
            För att lotsverket på bästa sätt skall kunna betjäna trafiken
            till sjöss mäste den vara väl underkunnig om sjöfartens önskemål
            rörande lots- och fyrväsendet. Det bör finnas ett intimt samarbete
            mellan lotsverket och sjöfarten. Detta saknas emellertid nu. Sjöfarten
            är ej direkt repre- senterad inom lotsstyrelsen, vilket måste
            betecknas som en brist i dess organisation. Särskilt nu, sedan
            riksdagen i detalj tagit befattning med lotsverkets stat, är det
            tydligen till fromma för lotsärendenas granskning inom riksdagen,
            att sjöfarten, som ju tillsläpper penningmedlen och som har ett
            direkt intresse av huru dessa medel användas, fått sina synpunkter
            direkt företrädda, allaredan vid ärendenas behandling inom lotsstyrelsen.
            Det torde icke vara lämpligt att här framkomma med något detaljerat
            förslag rörande handelsflottans representation inom lotsstyrelsen.
            En an- ordning som, med exempel från telegrafstyrelsen, ligger
            nära till hands, vore att bland sjöfartsidkare utse tvenne fullmäktige,
            att i likhet med telegraffullmäktige inom telegrafstyrelsen taga
            befattning med vissa inom
          </p>
          <p>
            Lots- styrelsens organisation.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-012.pdf"/>
          <p>
            Lotsverkets överskotts- " medel.
          </p>
          <p>
            12 Motioner i Andra kammaren, Nr 49.
          </p>
          <p>
            lotsstyrelsen förekommande ärenden. Personer lämpliga för uppgiften
            borde kunna föreslås exempelvis av Sveriges redareförening, Sveriges
            fartygsbefälsförening oeh Sveriges allmänna sjöfartsförening.
          </p>
          <p>
            Lotsverkets ekonomiska ställning sådan den förelåg vid riksdagens
            övertagande av lots- och fyrstatens budget tydde ju på att, som
            förut blivit påvisat, ett tillskott av allmänna medel bleve erforderligt,
            för att få debet och kredit att gå ihop. Med andra ord, man hade
            icke beräknat att uppbörden av lotspengar och fyr- och båkavgifter,
            under de första åren åtminstone, skulle kunna täcka hela utgiftsstaten
            för lotsverket. Resul- tatet har emellertid blivit åtskilligt
            annorlunda än vad man väntat. I stället för att en brist uppstått,
            föreligger det i stället ett betydande överskott. Detta i främsta
            rummet beroende därav, att lotspenningupp- börden under de två
            sista åren, på grund av kända orsaker, avsevärt stegrats. Nämnda
            uppbörd utgjorde år 1914, 1,4 miljon kronor, år 1915 2,6 milljoner
            kronor och år 1916 till och med september månad 3:055,697 kronor.
            Till årets slut 1916 säkerligen över 3,5 miljoner kronor. De uppgivna
            siffrorna tyda på, att, sedan alla för lotsverket avsedda utgifter
            under åren 1915 och 1916 blivit tillgodosedda, ett överskott i
            uppbörden av fyr- och båkavgifter samt lotspengar under dessa
            tvenne år, uppgående till minst en miljon kronor, bör förefinnas.
            Då ifrågavarande överskottsmedel utdebiterats av en viss näring
            och för ett visst bestämt ändamål, torde det vara riktigt att
            dessa medel icke utan vidare tillföras statsverkets kassafond,
            utan reserveras för lotsverkets framtida behov. Av vad som i det
            föregående blivit anfört rörande be- hovet av ökade medel till
            säkerhetsanstalter för sjöfarten synes vara lämpligt, att av överskottsmedlen
            bildades en fond till nyinrättande och förbättrande av sådana
            anstalter. Fonden borde delvis åtminstone stå till Kungl. Maj:ts
            disposition. Denna sak kommer att framföras i en särskild motion.
            Lättnader och förbättringar i varutransporten på svenska orter
            sjö- ledes och i svenska farvatten är en trafikfråga av stor vikt.
            Den bör vinna uppmärksamhet jämnsides med strävan för bättre varutransporter
            till lands. Ett på bästa sätt ordnat och väl fungerande lots-
            och fyr- väsende är härvid en nödvändig betingelse för att sjötrafiken
            skall kunna fortgå regelbundet och säkert. De förbättringar, som
            i detta avseende kunna göras, betraktas av sjöfarten som särdeles
            värdefulla. Av vad som hittills blivit omförmält rörande rikets
            lots- och fyrvä- sende samt dess ställning till sjöfarten torde
            framgå, att rum för förbätt-
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-013.pdf"/>
          <p>
            Motioner i Andra kammaren, Nr 49. 18
          </p>
          <p>
            ringar här finnas. Och saken är av så pass stor vikt, att en
            utredning av de i det föregående vidrörda spörsmålen är av behovet
            påkallad. På grund härav får jag vördsamt hemställa
          </p>
          <p>
            att riksdagen i skrivelse till Kungl. Maj:t måtte anhålla, att
            Kungl. Maj:t ville låta verkställa en utredning angående rikets
            lots- och fyrväsende, omfattande huvud- sakligen följande punkter:
            lotsplikten, och i samband härmed storleken av lotsningsprovisionen
            och hemvägsersättningen, kostnaderna för lotspersonalens tjänstebåtar,
            anslaget till säkerhetsanstalter för sjöfarten, lotsstyrelsens
            organisation i syfte att få handels- sjöfartens intressen bättre
            tillgodosedda; samt för riksdagen framlägga de förslag, vartill
            denna utredning må föranleda.
          </p>
          <p>
            Stockholm den 22 januari 1917. Alex. Thore.
          </p>
          <pb facs="riksdagen-motions-pdf/data/1917/mot_1917__ak__49/mot_1917__ak__49-014.pdf"/>
          <p>
            a
          </p>
        </div>
      </div>
    </body>
  </text>
</TEI>
