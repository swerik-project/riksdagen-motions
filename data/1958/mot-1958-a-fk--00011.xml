<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_fk__11/mot_1958_a_fk__11-001.pdf"/>
      <fw xml:id="i-6u8abi4AAA4VJPsnWAXr3s">
        Motioner i Första kammaren, nr 11 år 1958 15
      </fw>
      <div type="motHeader" xml:id="i-YByM9LrkKdLcytXxPde84o">
        <div type="motTitle" xml:id="i-KEB88svvMw8zCiHS4Jr1xd"/>
        <div type="motSubmissionInfo" xml:id="i-2zY4cTuc277TXUDADW4fCC"/>
      </div>
      <div type="motBody" xml:id="i-87rzW7Ls1DWco2zWHLSvyy">
        <div xml:id="i-6o8teu4KYejnZGhp2qadwA">
          <p xml:id="i-nG8YW9hvJ1qnryntDM3Tq">
            Nr 11
          </p>
          <p xml:id="i-MBTB75aAsH4znzKNShdyHS">
            Av herrar Öhman och Norling, om utredning och förslag angående
            införande av fem dagars skolarbetsvecka.
          </p>
          <p xml:id="i-YQZT5Au3yRLvMsJAvAHPQs">
            Frågan om skolarbetsveckans längd har i olika sammanhang varit
            före- mål för såväl undersökningar som offentlig debatt. Redan
            1940 års skolutredning ägnade frågan om skolarbetsveckans längd
            stor uppmärksamhet och i en särskild expertundersökning (bilaga
            I till utredningens betänkande: Hygieniska förutsättningar för
            skolarbetet, SOU 1943: 7) analyserade skolöverläkaren dr Urban
            Hjärne de problem som sammanhänger med arbetsbelastningen i skolan.
            Dr Hjärne påvisade att det förekom en avsevärd överbelastning
            och framhöll bl. a. att ”den långa skoldagen, som slutar för sent
            på dagen, och det särskilt i de högre klas- serna alltför betungande
            hemarbetet är i både fysiskt och psykiskt avseende hygieniska
            skadefaktorer av första ordningen”. 1946 års skolkommission, som
            starkt gick in för en sänkning av timanta- let, framhöll bl. a.
            att ”en skolhygieniskt olämplig arbetsbelastning ger för- sämrat
            resultat och ett högt antal lektioner garanterar därför inte i
            och för sig ett gott resultat”. Även om förbättringar i fråga
            om skolarbetsveckans längd och arbets- belastningen i form av
            hemuppgifter sedan dess genomförts, är förhållan- dena ännu otillfredsställande.
            Under senare tid har sålunda i både radio och tidningspress jäktet
            och den alltför pressande arbetsdagen för åtmins- tone vissa klasser
            av skolbarn påtalats. Även om skolarbetsveckans längd i första
            hand måste ses ur hygienisk synpunkt — vad som är bäst för barnens
            fysiska och psykiska hälsa i sam- band med skolundervisningens
            växande krav — har nu också tillkommit en annan aspekt, som aktualiserar
            den framtida skolarbetsveckan. Det är den allmänna strävan till
            arbetstidsförkortning, som praktiskt inletts ge- nom riksdagens
            beslut om en förkortning av arbetstiden till 45 timmar i veckan
            under en treårsperiod. Otvivelaktigt pekar utvecklingen mot en
            ytterligare arbetstidsförkortning, i första hand till 40-timmarsveckan,
            var- vid för stora arbetar- och tjänstemannakategorier frågan
            om fem dagars arbetsvecka framstår som det mest eftersträvansvärda.
            Redan nu har inom vissa fack genomförts femdagarsvecka sommartid,
            och med den ökning av arbetsintensiteten, som den fortskridande
            automatiseringen innebär, måste frågan om genomförande av femdagarsvecka
            året runt och för alla arbetande enligt vår mening ställas som
            ett näraliggande perspektiv.
          </p>
          <pb facs="riksdagen-motions-pdf/data/1958/mot_1958_a_fk__11/mot_1958_a_fk__11-002.pdf"/>
          <fw xml:id="i-HqYj2xmNCFoqYCkQ8cb5SS">
            16 Motioner i Första kammaren, nr 11 år 1958
          </fw>
          <p xml:id="i-Goi8inCdBDXQQ95JuLxnG1">
            Frågan om arbetsveckan för skolbarnen måste ses också i detta
            samman- hang. Om femdagarsvecka blir en vanlig företeelse för
            industriarbetare, tjänstemän och andra kategorier anställda, vore
            det givetvis en orimlighet om den sammanhängande ledigheten för
            familjerna skulle splittras genom att barnen har sex dagars skolvecka.
            En förkortning av skolarbetsveckan till fem dagar (fria lördagar
            och söndagar) kräver en radikal omläggning av skolplanerna. Även
            om förbätt- rade pedagogiska metoder kan innebära, att undervisningsresultatet
            inte behöver försämras, när antalet lektionstimmar minskas, blir
            ändå en om- fattande prövning av skolans innehåll, ämnesfördelning,
            undervisningsme- toder, skolarbetets organisation etc. ofrånkomlig.
            Erfarenheterna visar, att genomgripande förändringar av det slag
            det här skulle bli fråga om måste förberedas på lång sikt och
            bli föremål för praktisk försöksverksamhet. Även om ett allmänt
            genomförande av fem dagars arbetsvecka skulle ligga flera år framåt
            i tiden är det sålunda nödvändigt att i god tid planera för skolarbetsveckans
            anpassning härtill. En delreform med skolfria lör- dagar, åtminstone
            någon tid under vårterminens sista och höstterminens första del,
            för att anpassa skolbarnens ledighet till de fall, där den redan
            beslutade arbetstidsförkortningen uttages i form av fria lördagar
            sommar- tid, kan bli aktuell inom en nära framtid. Mest ändamålsenligt
            synes vara, att den i fjol tillkallade 1957 års skol- beredning
            med uppgift att verkställa en sammanfattande utredning i skol-
            frågorna får till uppgift att också utreda och framlägga förslag
            i frågan om skolarbetsveckans längd. Denna fråga har nämligen
            direkt samband med beredningens uppgift att närmare bestämma innehållet
            och utform- ningen av de olika skolformernas kurser. Med hänvisning
            till vad som anförts föreslås sålunda, att riksdagen i skrivelse
            till Kungl. Maj:t hemställer om vidgade direktiv till 1957 års
            skolberedning i syfte att få till stånd nödvändig utredning och
            förslag för införande av fem dagars skolarbetsvecka.
          </p>
          <p xml:id="i-HF7iLaWrdBeQf2fhyasADy" type="date">
            Stockholm den 14 januari 1958
          </p>
          <p xml:id="i-PzJiGvjjmFzm3sxSDFE3f8">
            Gunnar Öhman Anton Norling
          </p>
          <p xml:id="i-7FjtdqA3QYiqMY2Aowe9nW">
            Alfa Boktr., Sthlm 1958
          </p>
        </div>
      </div>
    </body>
  </text>
</TEI>
