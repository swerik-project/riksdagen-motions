<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-AU-00226">
  <teiHeader>
    <fileDesc>
      <titleStmt>
        <title>Integration</title>
        <author corresp="i-2ggBvfkHRn3s8FvFEPLxjs">av Agne Hansson m.fl. (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integration</title>
          <idno type="rdwebb">GP02A226</idno>
          <rs type="number">A226</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GP02A226/text</ref>
          <ref type="dokument_url_html">http://data.riksdagen.se/dokument/GP02A226</ref>
          <ref type="dokumentstatus_url_xml">http://data.riksdagen.se/dokumentstatus/GP02A226</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2ggBvfkHRn3s8FvFEPLxjs</idno>
            <name>Agne Hansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VHSPVhF5LjvV5m4yU1W3FJ</idno>
            <name>Birgitta Carlsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-97ancH8vcZWM84VcKVCDX7</idno>
            <name>Margareta Andersson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-S5PCk5aLzcaX5qooYtMdGY</idno>
            <name>Rolf Kenneryd</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-85m2VX7KSiTFeJSnapgkxu</idno>
            <name>Lena Ek</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4BzSX4Vn9nACmF7jLz5FoR" type="signed"/>
        <correspContext corresp="i-4BzSX4Vn9nACmF7jLz5FoR">
          <note type="signatory" corresp="i-2ggBvfkHRn3s8FvFEPLxjs"/>
          <note type="signatory" corresp="i-VHSPVhF5LjvV5m4yU1W3FJ"/>
          <note type="signatory" corresp="i-97ancH8vcZWM84VcKVCDX7"/>
          <note type="signatory" corresp="i-S5PCk5aLzcaX5qooYtMdGY"/>
          <note type="signatory" corresp="i-EANGVQ7bBDvQLJRQXHptPX"/>
          <note type="signatory" corresp="i-85m2VX7KSiTFeJSnapgkxu"/>
        </correspContext>
        <correspAction type="referral" xml:id="i-5uagCdGebwG7oevdcgcELb">
          <date when="2001-10-11"/>
        </correspAction>
        <correspAction type="dismissal" xml:id="i-A3iA7FNJfKN3eNhNAxsfjj">
          <date when="2001-10-11"/>
        </correspAction>
        <correspAction type="termination" xml:id="i-AxpFaotAW8SoDD5Zp7TikZ">
          <date when="2001-10-05"/>
        </correspAction>
        <correspAction type="submission" xml:id="i-NmNjr1Y2GDuhzVEYWeKWnF">
          <date when="2001-10-05"/>
        </correspAction>
        <correspAction type="numbering" xml:id="i-RDMdZ5NSHRBWaWbpzNFkd1">
          <date when="2001-10-05"/>
        </correspAction>
        <correspAction type="proposed_referral" xml:id="i-Kc3WPTfmmKyN4t6XUdJiHu">
          <date when="2001-10-05"/>
        </correspAction>
        <correspAction type="committee_proposal" xml:id="i-XHKAnPyVUXC5ByG2E1KgSD">
          <date when="2001-10-05"/>
        </correspAction>
        <correspAction type="reviewing" xml:id="i-3iALA6m6dwKAZET9HfCFLw">
          <date when="2001-10-05"/>
        </correspAction>
        <correspAction type="registration" xml:id="i-HN5yRLfee5xB14HrUjEdtM">
          <date when="2001-10-05"/>
        </correspAction>
        <correspAction type="assigned" xml:id="i-WsgFwgXinrXKY7ia8eDsB4"/>
        <correspContext corresp="i-WsgFwgXinrXKY7ia8eDsB4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_A_0226/mot_200102_A_0226-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: A226 pnr: c011
          </p>
          <p>
            Motion till riksdagen 2001/02:A226
          </p>
          <p>
            av Agne Hansson m.fl. (c)
          </p>
          <p>
            Integration
          </p>
          <p>
            Motionen delad mellan flera utskott
          </p>
          <p>
            1 Sammanfattning
          </p>
          <p>
            Ett samhälle där individen får växa sig stark måste präglas av
            tolerans, mångfald och där skillnader och olikheter mellan människor
            bejakas. Alla måste få uppmuntran att utveckla sina unika egenskaper
            i strävan efter självförverkligande. Bejakandet av olikheter och
            tilltron till varje människas förmåga att själv inrätta sitt liv
            är grunden för ett öppet och decentraliserat samhälle. Attityder
            och fördomar inom arbets- och näringslivet, tillsammans med en
            stelbent arbetsmarknadspolitik, har gjort att utrikes födda inte
            har kommit in på arbetsmarknaden. Stora invandrargrupper utgör
            i dag en arbetskraftsreserv, och varken offentliga eller privata
            arbetsgivare uppfyller kraven på mångfald inom arbetslivet. Att
            inte ha tillträde till arbetsmarknaden leder till fler problem
            än enbart svårigheter att klara sin ekonomiska situation. Det
            handlar om problem med språket, om passivitet och maktlöshet samt
            känslan av utanförskap. En av de viktigaste åtgärderna för att
            minska skillnaderna i samhället är att öka förutsättningarna —
            för deltagande i arbetslivet. Den uppenbara diskrimineringen vid
            rekryteringar måste åtgärdas, och inte minst krävs en omfattande
            attityd- och opinionsförändring i samhället som helhet. Alla —
            individer, myndigheter, företag, opinionsbildare och andra demokratiska
            krafter — har ett stort ansvar att medverka i detta arbete. Ungdomarna
            lever redan i det mångkulturella samhället där de får influenser
            från många olika kulturer som tillsammans bidrar till utveckling.
            Ungdomarna skapar sin identitet genom att blanda värderingar och
            kulturella drag både från sin etniska grupp, från andra kulturer
            och från majoritetssamhället.
          </p>
          <p>
            [PA Lä
          </p>
          <p>
            MOT. 2001/02
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-002.pdf"/>
          <p>
            2001/02:A226
          </p>
          <p>
            2 Innehållsförteckning
          </p>
          <p>
            1 Sammanfattning... 2 Innehållsförteckning. 3 Förslag till riksdagsbeslut.
            4 Inledning, 5 Bakgrund....... 6 Social klyvning. 7 Det mångkulturella
            samhälle 8 Valdeltagandet..... 9 Barn och ungdomar. 10 Lokal kraft
            11 Diskriminering 12 Medborgarskap vid anställningar. 13 Arbete
            och företagande 14 Skola/barnomsorg........ 15 Modersmål och svenska
            språket. 16 Svenska för invandrare (sfi)...... 17 Boende. 18 Hälso-
            och sjukvår 19 Äldreomsorg... 20 BREBOVDINE: jaresa ers RAA RAN
            NN RA ger
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-003.pdf"/>
          <p>
            3 Förslag till riksdagsbeslut
          </p>
          <p>
            1. Riksdagen ti
          </p>
          <p>
            Ikännager för regeringen som sin mening vad
          </p>
          <p>
            anförs om ökade insatser för att minska segregeringen i samh
          </p>
          <p>
            2. Riksdagen ti anförs om
          </p>
          <p>
            lkännager för regeringen som sin mening vad
          </p>
          <p>
            ungdomsorganisationer.?
          </p>
          <p>
            3. Riksdagen ti
          </p>
          <p>
            lkännager för regeringen som sin mening vad
          </p>
          <p>
            i motionen ället.' i motionen
          </p>
          <p>
            att bibehålla de statliga bidragen till invandrarnas
          </p>
          <p>
            i motionen
          </p>
          <p>
            anförs om att personalen på ungdomsmottagningar skall ha såväl
            tvärvetenskaplig som mångkulturell kompetens.”
          </p>
          <p>
            4. Riksdagen ti anförs om att 5. Riksdagen til
          </p>
          <p>
            lkännager för regeringen som sin mening vad stimulera lokalt
            utvecklingsarbete.” Ilkännager för regeringen som sin mening vad
          </p>
          <p>
            anförs om ökat brukarinflytande.?
          </p>
          <p>
            6. Riksdagen ti anförs om koi 7. Riksdagen til anförs om uj
          </p>
          <p>
            Ikännager för regeringen som sin mening vad
          </p>
          <p>
            lkännager för regeringen som sin mening vad tökad samordning,
            samverkan och individuali:
          </p>
          <p>
            arbetsmarknadspolitiken på lokal nivå.
          </p>
          <p>
            8. Riksdagen ti anförs om
          </p>
          <p>
            hyressättning.
          </p>
          <p>
            9. Riksdagen ti
          </p>
          <p>
            Ikännager för regeringen som sin mening vad
          </p>
          <p>
            6
          </p>
          <p>
            Ikännager för regeringen som sin mening vad
          </p>
          <p>
            anförs om ökade stimulanser för självförvaltning i boendet."
            10. Riksdagen begär hos regeringen en översyn av lokalhyreslagstiftningen
            i
          </p>
          <p>
            enlighet med 11. Riksdagen ti
          </p>
          <p>
            vad i motionen anförs."
          </p>
          <p>
            i motionen
          </p>
          <p>
            i motionen
          </p>
          <p>
            i motionen
          </p>
          <p>
            ntinuerlig utbildning av åklagare, domare och nämndemän.”
          </p>
          <p>
            i motionen sering inom
          </p>
          <p>
            i motionen
          </p>
          <p>
            en flexiblare anpassning av bruksvärdessystemet för
          </p>
          <p>
            i motionen
          </p>
          <p>
            lkännager för regeringen som sin mening vad
          </p>
          <p>
            i motionen
          </p>
          <p>
            anförs om rätten till valet av tolk inom hälso- och sjukvården.”
          </p>
          <p>
            "Yrkande 1 hänvisat ? Yrkandena 2 och 5 &gt; Yrkandena 3 och 1 "Yrkande
            4 hänvisat &gt; Yrkande 6 hänvisat
          </p>
          <p>
            till SfU. hänvisade till KrU. 1 hänvisade till SoU. till KU.
            till JuU.
          </p>
          <p>
            SYrkandena 8-10 hänvisade till BoU.
          </p>
          <p>
            2001/02:A226
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-004.pdf"/>
          <p>
            2001/02:A226
          </p>
          <p>
            4 Inledning
          </p>
          <p>
            Alla människors lika värde och rättigheter, oavsett kön, ålder,
            etnisk tillhörighet, hudfärg, sexuell identitet, politisk eller
            religiös övertygelse är grunden för Centerpartiets politik. Genom
            samspel mellan människor når vi ökad kunskap och förståelse för
            andra kulturer och levnadssätt. För att nå ett öppet och decentraliserat
            samhälle krävs tilltro till varje människas förmåga att forma
            sitt eget liv. Olikheter skall ses som en tillgång, och alla människor
            måste få uppmuntran att utveckla sina unika egenskaper i strävan
            efter självförverkligande. Alla människor i det svenska samhället
            skall ha samma rättigheter och skyldigheter. Minoritetsgrupper
            skall i lag skyddas mot diskriminering. Mångfalden berikar, och
            genom att ta vara på alla de livserfarenheter som landets invånare
            har får vi ett kraftigt demokratiskt redskap. Ett mångkulturellt
            samhälle bygger på respekt för varandra och att man lär av varandra.
            Alla människor har rätt att mötas med respekt oavsett etnisk och
            kulturell bakgrund. Det demokratiska systemet och våra politiska
            företrädare skall hävda minoriteters rätt. Politikens utformning
            och genomförande skall ta sin utgångspunkt i den etniska och kulturella
            mångfalden. Varje individ skall behandlas utifrån sina egna behov
            och önskningar. Påtvingade särlösningar för hela grupper skall
            undvikas. Vi skall främja självbestämmande, frivillig samverkan
            och kulturella skillnader för minoritetsgrupper. Kulturell och
            etnisk uppdelning kan vara självvald eller påtvingad. Segregation
            orsakad av diskriminering leder till en negativ utveckling och
            utanförskap. Centerpartiet eftersträvar ett samhälle med mångfald
            där vi tar tillvara alla de livserfarenheter som landets invånare
            har. I realiteten existerar redan det mångkulturella samhället,
            men det har inte vunnit legitimitet hos hela befolkningen. Det
            är långt kvar innan Sverige har nått den öppenhet och respekt
            som krävs i ett mångkulturellt samhälle.
          </p>
          <p>
            5 Bakgrund
          </p>
          <p>
            Under 1960- och 1970-talen förekom främst arbetskraftsinvandring.
            Människorna som flyttade till Sverige fick via sitt arbete snabbt
            kontakt med det svenska samhällslivet. Den allmänt rådande uppfattningen
            var att de som invandrat inte tänkte återvända till sitt hemland;
            kulturella seder och bruk skulle med tiden försvenskas. Assimilationstanken
            började emellertid ifrågasättas, och 1975 beslutade riksdagen
            om nya riktlinjer för invandrarpolitiken. Invandrares kulturella
            och språkliga bakgrund skulle erkännas och främjas. Sedan mitten
            av 1970-talet har arbetskraftsinvandringen steg för steg ersatts
            av flykting- och anhöriginvandring, i många fall från länder som
            står
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-005.pdf"/>
          <p>
            långt ifrån Sverige både etniskt och kulturellt. Förutsättningarna
            för integration förändrades kraftigt då dessa människor kommit
            till Sverige ofrivilligt, och många hoppades precis som idag på
            att kunna återvända till sitt hemland. Idag är invandringspolitiken
            indelad i två delar; migrations- och integrationspolitik. Det
            förstnämnda handlar om mottagandet, asylsökande och återinvandringsfrågor.
            Integrationspolitiken handlar om att integrera dem som beviljas
            asyl i samhället. Detta kräver en öppenhet och vilja till att
            förstå andra kulturer och levnadssätt.
          </p>
          <p>
            6 Social klyvning
          </p>
          <p>
            De senaste årens snabba tillväxt i svensk ekonomi är på väg att
            avta. Högkonjunkturen har haft sin topp, och många människor har
            kunnat utnyttja detta. Den ekonomiska standarden har varit bra,
            och för många människor har det sociala nätverket varit starkt.
            Regeringen säger att ”Svensk ekonomi är i gott skick”. På många
            håll i landet känner man inte igen sig i den beskrivning som regeringen
            gör. Många människor får stå vid sidan av utvecklingen eftersom
            de inte får tillgång till arbetsmarknaden eller för att bidrags-
            och skattesystemen helt enkelt låser in dem i en fattigdomsfälla.
            Detta innebär att en höjning av ett bidrag leder till att ett
            annat bidrag sänks. Många människor upplever ett ökat utanförskap.
            De sociala klyftorna fortsätter att öka, och för många är ekonomisk
            trygghet att få det att gå ihop för dagen. Den sociala klyvningen
            är en förlust främst för enskilda människor, men också för samhället
            eftersom färre tillåts att bidra till tillväxt och välfärd och
            allt fler ställs utanför möjligheterna att ta del av tillväxten.
            Fattigdoms- och bidragsfällan tvingar barn att växa upp i familjer
            där föräldrarna aldrig har ett arbete att gå till och fråntar
            många människor möjligheten att känna stolthet över det egna arbetet
            och förmågan att försörja sig själv och sin familj. Familjer får
            inte sin ekonomi att gå ihop, pensionärer med mycket låg pension
            får det inte att räcka till de mest grundläggande behoven. Därför
            behövs en ny politik som kan riva de hinder som finns, dvs. en
            politik som gör att alla kan känna sig delaktiga och medansvariga
            i samhället, där alla ska kunna göra sina röster hörda och få
            omsätta sina kunskaper och färdigheter i arbetslivet. Det ska
            vara en politik som motverkar rasism och främlingsfientlighet
            samtidigt som den förmår undanröja diskriminerande strukturer
            och system. Segregation förekommer inte bara i storstadsområdena.
            Rapporter visar att klyftorna mellan människor ökar mellan stad
            och land. Segregerade bostadsområden är ett stort ekonomiskt och
            socialt problem som skapar grogrund för fördomar om andra kulturer
            och levnadsätt. Om segregation uppkommer genom att majoritetsbefolkningen
            valt bort människor med lägre inkomst, annan etnisk eller kulturell
            bakgrund är detta en form av diskriminering som måste motarbetas.
            För att motverka segregation krävs att människor är medvetna om
            sina rättigheter och skyldigheter. Alla enskilda människor har
            ett ansvar, och det krävs insatser på alla nivåer. Skolan har
            ett
          </p>
          <p>
            2001/02:A226
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-006.pdf"/>
          <p>
            2001/02:A226
          </p>
          <p>
            stort ansvar i att förmedla humanistiska värden. Ökade insatser
            krävs för att minska segregeringen i samhället. Detta bör ges
            regeringen till känna.
          </p>
          <p>
            7 Det mångkulturella samhället
          </p>
          <p>
            Inom demokratins ramar skall det ges utrymme för politiska och
            religiösa uppfattningar samt kulturella skillnader. Individualism
            ger ökad livskvalitet för den enskilde. Var och en skall själv
            bestämma hur denne vill inrätta sitt liv. För att nå ett öppet
            och decentraliserat samhälle krävs tilltro till varje människas
            förmåga att göra detta. I strävan efter självförverkligande, skall
            alla människor uppmuntras att utveckla sina unika egenskaper.
            Solidaritet och humanism bör vara ledstjärnor. I vårt samhälle
            förekommer etnisk diskriminering, vilket måste lyftas upp och
            motarbetas. Den etniska diskrimineringen kan förekomma var som
            helst, i olika grad, och ta sig olika uttryck. För att motverka
            detta krävs ett genomgripande arbete inom alla områden och på
            både individ-, grupp- och samhällsnivå. För att nå etnisk och
            kulturell mångfald krävs att människor är trygga i sin närmiljö.
            Först när människan känner tillit till sina egna bedömningar kan
            man avvisa andra människors intolerans. Fortlöpande insatser behövs
            från det offentligas sida för fortsatt kamp mot nazism och rasism.
            Människor måste vara beredda på att gå till konflikt för att hävda
            grundläggande mänskliga värden. Mycket återstår att göra för dem
            som diskrimineras på grund av kön, ålder, etnisk tillhörighet,
            hudfärg, sexuell identitet, politisk eller religiös övertygelse.
          </p>
          <p>
            8 Valdeltagandet
          </p>
          <p>
            Utrikes födda är underrepresenterade i de valda församlingarna.
            Vi måste ställa oss frågan vad detta beror på. Det demokratiska
            systemet hotas när människor känner att de inte har förutsättningar
            eller möjlighet att delta i den politiska debatten. Vi måste ge
            utrikes födda möjligheten att ta del av den politiska dialogen
            genom såväl tillgänglig information som verkligt inträde i de
            politiska partierna. Den politiska arenan har sedan länge varit
            svårtillgänglig för människor med utländsk bakgrund. Detta måste
            vi, liksom andra partier, åtgärda. Det politiska arbetssättet
            och det politiska systemet måste förändras så att alla människor
            ges möjlighet att vara delaktiga och påverka de beslut som fattas.
            Centerpartiets utgångspunkt är att besluten skall fattas nära
            eller av dem som berörs av besluten. Eftersom all makt utgår från
            folket skall de beslutande nivåerna i samhället spegla landets
            befolkning. Många av dem som flyttar till Sverige har på grund
            av språksvårigheter inte samma möjlighet att delta i det demokratiska
            samhällsarbetet. De politiska nivåerna och de politiska partierna
            har ett ansvar att engagera inflyttade svenskar i det demokratiska
            samhällsarbetet.
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-007.pdf"/>
          <p>
            9 Barn och ungdomar
          </p>
          <p>
            Andelen ungdomar som redovisar långvarig sjukdom, olycksfall,
            handikapp eller annan svaghet ökar. Ökningen av psykiska besvär
            såsom ångest, oro och rädsla är ett stort problem. Särskilt tydligt
            är detta hos unga kvinnor. Vi måste vara medvetna om att ungdomarnas
            sätt att blanda olika kulturer och levnadssätt kan leda till konflikter
            inom den egna familjen. Det kan vara svårt för föräldrar med invandrarbakgrund
            att helt plötsligt se nya mönster och kulturer hos sina egna barn.
            Hos vissa familjer kan detta leda till en konflikt om egna värderingar
            och traditioner som levt kvar sedan man lämnat sitt hemland. Ungdomar
            med invandrarbakgrund deltar i mindre utsträckning i föreningslivet
            än infödda svenskar. Detta gäller speciellt kvinnorna. Kulturen
            alstrar kraft, självtillit och kreativ gemenskap. Kultur och idrott
            är också en viktig brobyggare i det mångkulturella samhället.
            Föreningslivet måste därför se över sina traditionella verksamheter
            och bli mer öppna. Centerpartiet gläds åt att många idrottsföreningar
            redan idag har en medveten mångkulturell rekrytering bland alla
            åldrar. Det av yttersta vikt att de statliga bidragen till invandrarnas
            ungdomsorganisationer bibehålls. Detta bör ges regeringen till
            känna. Ungdomsmottagningarnas arbete med sex och samlevnadsfrågor
            är betydelsefullt. Synen på sex och samlevnad skiljer sig mellan
            olika kulturer, och för att ungdomar med invandrarbakgrund skall
            känna förtroende krävs att personalen skall ha såväl tvärvetenskaplig
            som mångkulturell kompetens. Detta bör ges regeringen till känna.
          </p>
          <p>
            10 Lokal kraft
          </p>
          <p>
            Centerpartiets politik tar sin utgångspunkt i den enskilde individens
            behov och önskningar om hur han eller hon vill inrätta sitt eget
            liv. Generella och påtvingade särlösningar för människor med utländsk
            bakgrund skall undvikas. Det är viktigt att främja självbestämmande,
            frivillig samverkan och kulturell mångfald för minoriteter. När
            människor går samman i lokala utvecklingsgrupper för att lösa
            gemensamma problem gynnar det lokalt självstyre. Vidare utvecklar
            denna arbetsform det demokratiska inflytandet och ansvarstagandet
            ökar. Lokalt utvecklingsarbete skall därför stimuleras. Vad som
            ovan anförts om att stimulera lokalt utvecklingsarbete bör ges
            regeringen till känna. Ett sätt att öka medborgarnas inflytande
            och flytta besluten närmare de som berörs är brukarinflytande.
            Utgångspunkten för gemensamma verksamheter är att brukarna har
            ett direkt inflytande över den. Brukarinflytandet för t ex idrottsanläggningar,
            samlingslokaler, fritidsgårdar, skolor och även vård och omsorg
            skall öka. Detta bör ges regeringen till känna.
          </p>
          <p>
            2001/02:A226
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-008.pdf"/>
          <p>
            2001/02:A226
          </p>
          <p>
            11 Diskriminering
          </p>
          <p>
            Regeringen har för avsikt att ge utredningen, som har till uppgift
            att utreda ett utvidgat skydd mot diskriminering (N 2000:01),
            i uppdrag att utreda möjligheterna till en generell lagstiftning
            mot diskriminering som omfattar alla eller flertalet diskrimineringsgrunder
            och samhällsområden. Centerpartiet välkomnar att regeringen kommit
            till insikt om detta. Centerpartiet har sedan länge ansett att
            det behövs en samlad diskrimineringslagstiftning för att ge diskrimineringsombudsmannen
            (DO) ett kraftfullt verktyg. Med en sammanhållen lagstiftning
            kan även de fem ombudsmannafunktionerna (DO, JämO, HomO, HO, BO)
            samordnas. Regeringen har nu lyssnat på Centerpartiets krav och
            avser att uppdra åt utredningen (N 2000:01) att överväga frågan
            om en sammanslagning av några eller samtliga ombudsmän. Vidare
            borde möjligheten att ändra så att ombudsmännen blir underställda
            riksdagen istället för som idag underställda regeringen ses över.
            Ombudsmännen borde då verka inom en institution på samma sätt
            som justitieombudsmannen verkar idag. På detta sätt blir ombudsmännen
            ett kraftfullare redskap. Till sitt stöd bör ombudsmännen ha en
            samlad diskrimineringslagstiftning som omfattar hela livet och
            inte enbart arbetslivet.
          </p>
          <p>
            12 Medborgarskap vid anställningar
          </p>
          <p>
            En viktig del i integrationsarbetet är människors lika möjlighet
            och förutsättningar att leva och verka i Sverige. Det förslag
            som SOU 2000:106 lagt fram, där Centerpartiet varit en drivande
            part, gynnar samhällets etniska och kulturella mångfald. Komitten
            föreslår bland annat att den så kallade treårsregeln vid rösträtt
            och valbarhet till kommunala val tas bort. Vidare föreslår utredningen
            en reformering av det regelverk som utgör grunden för i vilka
            fall svenskt medborgarskap får ställas som behörighetskrav för
            offentliga anställningar och uppdrag. Härigenom öppnas ett stort
            antal anställningar och uppdrag upp för människor med utländsk
            bakgrund. Utöver detta föreslår utredningen att föreskriften i
            regeringsformen om krav på svenskt medborgarskap för vissa anställningar
            och uppdrag med anknytning till regeringen, bland annat chefer
            i myndigheter som lyder omedelbart under regeringen, tas bort.
            Vidare anser utredningen att man skall kunna vara nämndeman utan
            att ha svenskt medborgarskap. Undersökningar visar att personer
            med utländsk bakgrund ofta döms till hårdare straff än andra.
            Detta kan Centerpartiet inte acceptera. Det krävs kontinuerlig
            utbildning av åklagare, domare och nämndemän för att komma bort
            från att den etniska eller kulturella bakgrunden skall påverka
            utfallet av rättsliga processer. Detta bör ges regeringen till
            känna.
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-009.pdf"/>
          <p>
            13 Arbete och företagande
          </p>
          <p>
            Sverige har i ett internationellt perspektiv en förhållandevis
            stor befolkning som är född utomlands. Från slutet av 1940-talet
            och fram till mitten av 1970- talet var invandringen till Sverige
            huvudsakligen en arbetskraftsinvandring. I första hand kom invandrarna
            från Norden och övriga Europa. Deras arbetslöshet var låg och
            förvärvsfrekvensen hög. Arbetskraftsinvandrare har flyttat till
            Sverige för att lyckas på arbetsmarknaden. De har som regel större
            möjligheter att återvända till sitt hemland om de inte lyckas
            i Sverige. Under 1970-talet har arbetskraftsinvandringen steg
            för steg ersatts av flykting- och anhöriginvandring, i många fall
            från länder som står långt ifrån Sverige både etniskt och kulturellt.
            De nya invandrargrupperna har haft betydligt svårare att hävda
            sig på arbetsmarknaden. Många traditionella yrken har försvunnit,
            och idag är det svårt för människor med dåliga kunskaper i det
            svenska språket att få arbete. Det kan vara så att diskriminering
            av människor med utländsk bakgrund har ökat över tid och att vissa
            grupper av invandrare är särskilt utsatta för detta. Idag är arbetslösheten
            bland invandrargrupperna fyra gånger högre än bland svenska medborgare.
            Den grupp som haft det svårast att få in en fot på den svenska
            arbetsmarknaden är de människor som invandrat till Sverige på
            senare tid. Många människor i dessa grupper har skaffat sig en
            lång utbildning i sina hemländer och de har haft hög kompetensnivå
            i sina arbeten. Majoriteten har gymnasieutbildning och 20-30 procent
            har akademisk utbildning. Det råder dock stora skillnader mellan
            olika invandrargrupper. Invandrarkvinnor betraktas alltför ofta
            som en homogen grupp med dåliga språkkunskaper, låg utbildning
            och små möjligheter att påverka sin egen situation. Denna bild
            av invandrarkvinnor stämmer ofta inte alls. Många av dem har hög
            utbildning, lång yrkeserfarenhet och utmärkta svenskkunskaper.
            Vissa är analfabeter och andra vill prioritera familjeliv framför
            arbetsliv. Det går inte att förklara invandrares svårigheter med
            att ta sig in på den svenska arbetsmarknaden med förklaringen
            att de har lägre utbildning. Allt fler undersökningar visar att
            människor med utländsk bakgrund och med hög akademisk examen har
            stora svårigheter att komma in i det svenska arbetslivet. Stelbent
            arbetsmarknadspolitik och diskriminerande strukturer i samhället
            är den verkliga förklaringen till invandrares utsatta situation
            på arbetsmarknaden. En ytterligare orsak är att det upplevs som
            svårt att översätta dessa gruppers kunskaper, både på gymnasial
            och eftergymnasial nivå, till svenska förhållanden. Idag översätts,
            valideras, denna kunskap inför exempelvis högskolestudier. Det
            borde vara naturligt att detta sker även när det gäller den rena
            yrkeskompetensen så att eventuella kompletteringar kan göras.
            I de fall där utbildningsnivån är låg eller vid fall av analfabetism
            är det viktigt att insatser görs så snabbt som möjligt genom sfi-utbildningar.
            På detta sätt blir det möjligt för dessa grupper att snabbare
            komma in i det aktiva yrkeslivet. Ett snabbare inträde på arbetsmarknaden
            minskar även den sociala isolering
          </p>
          <p>
            2001/02:A226
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-010.pdf"/>
          <p>
            2001/02:A226
          </p>
          <p>
            10
          </p>
          <p>
            som många invandrargrupper känner. De sociala kontakter som uppstår
            på en arbetsplats utgör en central roll i invandrargruppernas
            integrationsprocess. Genom att förändra det svenska valideringssystemet
            och se till att det finns kunskap om detta på både central och
            regional nivå kan handledningstiderna förkortas och insatser göras
            på ett tidigare stadium. Vi ser att det inom en snar framtid kommer
            att behövas människor med invandrarbakgrund och breda språkkunskaper
            inom den kommunala servicen. Detta beror på att stora grupper
            av dem som kom i samband med arbetskraftsinvandringen börjar hamna
            på kommunala vårdinrättningar, tappar sitt nya språk på grund
            av ålder och behöver hjälp precis som alla andra. Företag inom
            IT-branschen som riktar sig mot den internationella marknaden
            har tagit till sig de kulturella och språkliga erfarenheter som
            finns inom invandrargrupperna. Vikten av mångfald och kunskap
            om kulturella skillnader får allt större betydelse i takt med
            att graden av globalisering ökar. Det skulle därför vara möjligt
            att utveckla de internationella arbetsförmedlingar som inrättats
            i vissa kommuner i Sverige för att möta såväl arbetssökande med
            utländsk bakgrund som företag. För personer med utländsk bakgrund,
            som tyvärr ofta har en svag ställning på arbetsmarknaden, är det
            oerhört viktigt att det lokala samarbetet mellan arbetsförmedling,
            försäkringskassa och kommun fungerar tillfredställande. Utökad
            samordning, samverkan och individualisering av arbetsmarknadspolitiken
            på lokal nivå är nödvändig för att stärka den enskildes ställning
            på arbetsmarknaden. Detta bör ges regeringen till känna.
          </p>
          <p>
            14 Skola/barnomsorg
          </p>
          <p>
            I ett samhälle där kunskaper är den viktigaste grunden för ekonomisk
            utveckling är lika tillgång till bra utbildning en avgörande rättvisefråga.
            Utbildning är också den viktigaste och mest långsiktiga vägen
            till social och regional utjämning. Kunskap i dag och i framtiden
            innebär baskunskaper för alla. Utmaningen ligger i att skapa lösningar
            för hela befolkningen och att hela landet får tillgång till utbildning.
            Skolan och utbildningssystemet har en stor betydelse i ambitionen
            att bejaka ett mångkulturellt samhälle. Skolan och barnomsorgen
            har stor möjlighet att stärka barns och ungdomars förmåga att
            naturligt umgås i en mångkulturell miljö. Skola och barnomsorg
            har ett stort ansvar att lyfta fram likheter och skillnader mellan
            olika kulturer och levnadssätt. Barnomsorgen skall präglas av
            valfrihet och mångfald. Centerpartiet anser att föräldrarna skall
            bestämma över vilken barnomsorg som passar dem bäst. Förskolor
            och skolor vilande på etnisk eller religiös grund kan vara ett
            sätt att ge barnen och deras föräldrar en möjlighet att känna
            trygghet i sitt eget ursprung. För Centerpartiet är det en självklar
            rättighet att själv välja skola och barnomsorg. Ökad mångfald
            inom skola och barnomsorg ger förbättrade möjligheter för barn
            och familjer i utsatta områden.
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-011.pdf"/>
          <p>
            15 Modersmål och svenska språket
          </p>
          <p>
            Det är viktigt att ungdomar med svenska som andra språk ges fullgott
            stöd i skolan så att de kan gå ut grundskolan med fullständiga
            betyg. För att förbättra situationen för unga människor behövs
            extra åtgärder för mer internationella studier i skolan. Då det
            kan underlätta om eleven får stödundervisning på sitt eget språk
            skall en aktiv tvåspråkighet främjas. Det behövs även fler fritidsledare
            och lärare med mångkulturell kompetens. Modersmålet ger barnen
            möjlighet att behålla sitt språk och få tillgång till den egna
            kulturen. Modersmålsundervisningen (hemspråksundervisning) är
            ett led i den pedagogiska processen där barnen genom att befästa
            sitt modersmål lägger grunden för vidare språkinlärning. Vid bristfälliga
            kunskaper i svenska är modersmålet också ett viktigt stöd för
            övriga ämnen. Större valmöjlighet i modersmålsundervisningen är
            eftersträvansvärd. Samtidigt har kunskaper i det svenska språket
            stor betydelse för möjligheterna att komma in på den svenska arbetsmarknaden.
            Otillräckliga kunskaper i svenska leder till utanförskap och ökad
            risk för marginalisering.
          </p>
          <p>
            16 Svenska för invandrare (sfi)
          </p>
          <p>
            Möjligheter till arbete och ökat deltagande i det svenska samhällslivet
            nås genom kvalitetssäker undervisning i svenska för invandrare.
            Genom god svenska når man kunskap om Sveriges historia, kultur,
            lagar och regler. Goda kunskaper i svenska är en förutsättning
            för att kunna etablera sig i samhället. Sfi-undervisningen måste
            bli mer fordrande vad gäller resultat. Undervisningen måste anpassas
            efter elevernas livssituation, bakgrund samt intresse. Kvalitet,
            pedagogik och metodik i undervisningen måste förbättras. Erfarenhet
            visar att de personer som snabbt får tillgång till arbetsmarknaden
            tillgodogör sig svenskundervisningen på ett bättre sätt. SfI-undervisningen
            skall därför kombineras med praktik vid arbetsplatser.
          </p>
          <p>
            17 Boende
          </p>
          <p>
            Segregationen mellan olika bostadsområden är ett stort problem.
            Vissa bostadsområden är starkt eftersatta vad gäller underhåll
            och service. Ändå ligger hyrorna i dessa områden på samma nivå
            som i andra mer exklusiva områden. En flexiblare användning av
            bruksvärdessystemet vid hyressättning skulle i många fall ge sänkta
            hyror. Vad som ovan anförts om en flexiblare anpassning av bruksvärdessystemet
            vid hyressättning bör ges regeringen till känna. Ett alltför ensidigt
            bostadsägande i utsatta bostadsområden bidrar till att sänka standarden.
            De boende har ingen möjlighet att välja en annan
          </p>
          <p>
            2001/02:A226
          </p>
          <p>
            21
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-012.pdf"/>
          <p>
            2001/02:A226
          </p>
          <p>
            12
          </p>
          <p>
            besittningsform eller fastighetsvärd om de vill lämna området.
            Det måste vara möjligt att göra bostadskarriär i samma område.
            De kommunala bostadsbolagen skall därför i högre utsträckning
            stimulera de boende till självförvaltning av bostadshusen. Detta
            bör ges regeringen till känna. Vissa områden saknar post, bank
            och apotek. Detta gör den vardagliga servicen svårtillgänglig
            för dem som bor i området. De statliga bolagen har ett ansvar
            att upprätthålla och utveckla servicen i utsatta bostadsområden.
            Om boendeformerna och bostadsägandet tillåts bli mer varierat
            skulle också den privata och den offentliga servicen få ett större
            underlag. För att den lokala utvecklingskraften skall få fäste
            krävs bra och billiga lokaler. När den lokala hyresmarknaden är
            överhettad riskerar de mindre företagen att slås ut. Lokalhyreslagstiftningen
            bör ses över så att mindre serviceföretag inte drabbas av oskäliga
            hyreshöjningar som i sin tur medför att tillgång till service
            går förlorad. Riksdagen bör hos regeringen begära förslag om en
            översyn av lokal hyreslagstiftning så att mindre serviceföretag
            inte drabbas av oskäliga hyreshöjningar.
          </p>
          <p>
            18 Hälso- och sjukvård
          </p>
          <p>
            Vården och omsorgen skall stärka människors trygghet, erbjuda
            hög kvalitet, vara på lika villkor och gälla alla skeden i livet.
            Vård och omsorg skall erhållas efter var och ens behov och vara
            gemensamt finansierad via skatter. Värdeord som omtanke, värdighet
            och respekt skall vara ledstjärnor. För att patienten skall känna
            sig trygg krävs att han eller hon själv skall kunna välja vårdgivare.
            Självbestämmande och valfrihet kräver en mångfald av vårdgivare,
            och alternativa driftsformer såsom t ex privata, kooperativa och
            ideella bör därför stimuleras. Behovet av vård och omsorg kommer
            att öka, och efterfrågan kommer med tiden att se annorlunda ut.
            Vårdutbildningarna bör utökas och fler människor med mångkulturell
            kompetens måste stimuleras till att söka till vårdutbildningarna.
            Personer som inte har svenska som modersmål skall ha rätt att
            välja tolk. Landstingen har ansvar i att ge patienten möjlighet
            att välja tolk. Det är inte alltid som nära släktingar eller make
            eller maka är lämpligast att tolka. Därför måste en patient ha
            rätt att välja tolk. Detta bör ges regeringen till känna.
          </p>
          <p>
            19 Äldreomsorg
          </p>
          <p>
            Arbetssättet inom äldreomsorgen kommer att behöva anpassas efter
            att en högre andel människor med olika kulturell bakgrund kommer
            att behöva hjälp. Människor med demens glömmer ofta de språk de
            tillägnat sig senare i livet. Tryggheten för dessa människor kan
            bara skapas om äldreboenden byggs upp på språklig grund. Rekrytering
            av vårdpersonal med olika kulturell
          </p>
          <pb facs="riksdagen-motions-pdf/data/200102/mot_200102_A_0226/mot_200102_A_0226-013.pdf"/>
          <p>
            2001/02:A226
          </p>
          <p>
            bakgrund och kulturell kompetens blir viktig för att öka kunskapen
            om de skillnader i synen på åldrande och död som finns i olika
            kulturer.
          </p>
          <p>
            20 Begravning
          </p>
          <p>
            Begravningsritualer är viktiga delar i sorgearbetet av en anhörig.
            Det är av yttersta vikt att samhället visar förståelse för olika
            religioners kulturer. Begravningsväsendet skall ha ett kvalitetssäkert
            bemötande som nås genom tillmötesgående av enskilda personers
            önskemål.
          </p>
          <p>
            Stockholm den 28 september 2001
          </p>
          <p>
            Agne Hansson (c)
          </p>
          <p>
            Birgitta Carlsson (c) Margareta Andersson (c) Rolf Kenneryd (c)
            Kenneth Johansson (c) Lena Ek (c)
          </p>
          <p>
            13
          </p>
        </div>
      </div>
    </body>
  </text>
</TEI>
