<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--fk--00434">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__434/mot_1970__fk__434-001.pdf"/>
      <fw xml:id="i-PMrZ5fxNRRb7LMDiXQHxea">
        Motion i Första kammaren, nr 434 år 1970 5
      </fw>
      <div xml:id="i-LmiPSakddR2NC8oHfoM3yT" type="motHeader">
        <div xml:id="i-HiS4eCo3CrMLaiQ5zaAeK6" type="motTitle"/>
        <div xml:id="i-RE54FmDXG9rDgXh7DLtDWi" type="motSubmissionInfo"/>
      </div>
      <div xml:id="i-4uM8ad2yPLMSngZYBeak7f" type="motBody">
        <div xml:id="i-HxhPSVv6js2g23FsTKuDMf">
          <p xml:id="i-PaqaYb81UTBKnxTCfZ6Vsu">
            Nr 434 Av herr Helén m. fl., om ett miljövårdsprogram. (Lika
            lydande med motion nr 480 i Andra kammaren)
          </p>
          <p xml:id="i-LBEaE9xcDBznNiJVkXSmA3">
            Sammanfattning
          </p>
          <p xml:id="i-8gh5L1fYSEGuUEkj6RJgM6">
            Miljöförstöringen går fram på bred bas, men samtidigt får vi
            allt större möjligheter att ingripa mot den. Vi har börjat få
            en bild av problemens om- fattning, betydande forsknings- och
            utvecklingsarbete pågår, lagstiftning utbyggs, stora summor satsas
            på miljövårdande åtgärder. Men ännu saknas en tillräcklig överblick
            av problemen. Den långsiktiga planeringen av åt- gärder mot miljöförbrukning
            blir på detta sätt otillräcklig. . I denna motion föreslår folkpartiet
            att ett program utarbetas för det fortsatta arbetet på miljövårdsområdet.
            Ett sådant program bör omfatta en inventering av miljöproblem,
            prioritering av de viktigaste och förslag om hur de bör lösas.
            Det skall kunna vara till ledning för det fortsatta ut- redningsarbetet
            på olika delområden. Det bör innehålla långsiktiga delpro- gram
            för olika områden för att visa vilka krav samhället ställer på:
            sig självt, på företag och enskilda, för att härigenom styra den
            tekniska ut- vecklingen. ; Motionen tar upp en del problem på
            miljövårdsområdet db skisserar de medel eller den utveckling som
            enligt vår mening bör användas. eller efter- strävas. : En grundtanke
            är att miljövården måste räknas som en del av levnads- standarden.
            I de fall så är möjligt bör prisrelationerna mellan olika varor
            och produktionsformer påverkas av de kostnader i form av miljöförstöring
            de skapar. Användningen av skatter och avgifter som miljöpolitiska
            styr- ningsmedel bör därför övervägas. é Bland de åtgärder inom
            ramen för ett miljövårdsprogram vi förordar kan nämnas: 1. Begränsning
            av industrilokalisering i orörda kustområden i avvaktan på en
            riksplan. 2. Fortsatt arbete med riksplanering under ledning av
            en parlamentarisk kommitté. 3. Bevarande av de sista orörda Norrlandsälvarna
            och andra oersättliga naturområden. . 4. Konkreta åtgärder för
            att hindra igenväxning av vissa öppna land- skapsområden. | 5.
            Inventering av de svenska vattentillgångarna och plan för vattenan-
            vändningen. :
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-002.pdf"/>
          <fw xml:id="i-EGJ9WL3TeypkX6m7b9gZh7">
            6 Motion i Första kammaren, nr 434 år 1970
          </fw>
          <p xml:id="i-SJPZuSFvRXovnJ2koCjRBu">
            6. Tidsplan för övergång till fosfatfria tvättmedel, närsaltreduktion
            och det s. k. fjärde steget vid avloppsrening. 7. Förbättrad övervakning
            och varningsberedskap mot luftföroreningar. 8. Tidsplaner för
            skärpning av bestämmelserna för avgasrening för bilar och övergång
            till blyfri bensin. 9. Ytterligare forskning för att få fram bekämpningsmedel
            utan skadli- ga biverkningar och prioritering av resistensforskningen.
            10. Försök i större skala med kompostering av avfall. 11. Snabbt
            införande och successiv skärpning av effektiva bullernormer samt
            prioritering av bullerforskningen. 12. Överenskommelser vad gäller
            Östersjön med berörda stater om be- gränsning av skadliga utsläpp
            samt förbud mot trafik med supertank- båtar i avvaktan på att
            katastrofberedskapen mot haverier byggts upp. 13. Utredning av
            möjligheterna att använda miljöavgifter som ett miljö- politiskt
            medel. 14. Utbyggd miljövårdsutbildning för tjänstemän och förtroendemän
            som handlägger miljövårdsfrågor.
          </p>
          <p xml:id="i-6o4MdmZkr4Jdn9GQ4PHfHo">
            Inledning
          </p>
          <p xml:id="i-CaHfUJi5FKhadxZT4oNgwR">
            Miljöförstöringen är ingen ny företeelse. I alla tider har kulturer
            på- verkat den fysiska omgivningen med ibland katastrofala följder.
            Genom intensivt utnyttjande av skogar och vattentillgångar med
            grundvatten- sänkningar och erosion som följd bäddade man för
            stagnation och under- gång. I dag går miljöförstöringen fram på
            bred bas med än större kraft och omfång. Men samtidigt har vi
            helt andra möjligheter att ingripa till skydd för miljön och hindra
            utarmning och förändringar i den naturliga bälansen. Med lika
            stora krafter som vi i dag utnyttjar naturresurser, luft öch vatten
            har vi möjligheter att angripa de skadeverkningar som åsamkas
            även om tidseftersläpningen är betydande och resursavvägningen
            skev. Den undergångsstämning som ibland färgat miljödebatten har
            varit nyttig som en väckarklocka men börjar nu ge plats för en
            mer konstruktiv verksam- het med syfte att nedbringa skadeverkningar
            och undvika ytterligare miss- tag. Vi har fått en viss överblick
            av de allvarligaste problemen, och även om nya sådana ständigt
            uppstår finns det nu lösningar eller åtminstone utkast till lösningar
            åv dessa. Framstående forskning på miljövårdsområdet bedrivs internationellt
            och i Sverige, den allmänna opinionen är positiv till ingrepp
            för skydd av miljön, intentionerna börjar ta form i lagstift-
            ning och tillämpningsföreskrifter. Men ännu saknas en tillräcklig
            överblick av problemen, prioriteringen av åtgärder och därmed
            styrningen av forsknings- och utvecklingsarbetet. Den långsiktiga
            plåneringen av åtgärder mot miljöförbrukning blir på detta sätt
            otillräcklig. Åtgärder som sätts in blir ofta kortsiktiga och
            därigenom
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-003.pdf"/>
          <fw xml:id="i-Cu38Kj6JgJrffdcFBVtQJL">
            Motion i Första kammaren, nr 434 år 1970 7
          </fw>
          <p xml:id="i-XwfEPx6bRaePPx7oWZCUF2">
            otillräckliga som styrningsmedel för stat, kommun, företag och
            enskilda. Det finns en rad exempel som kan tjäna som illustration
            till bristerna på detta område. Bristen på riksplanering gör att
            hittills oexploaterade kustom- råden under de närmaste åren kan
            komma att utnyttjas för industri. På bilmotorområdet kommer under
            åtskilliga år att produceras luftförorenande och bullrande motorer,
            därför att bilindustrin inte stått under tillräckligt tryck för
            att med den stora kapacitet den besitter utveckla nya och från
            miljösynpunkt lämpligare konstruktioner. Genom att luft, vatten
            och tyst- nad betraktas som fria tillgångar har förbrukningen
            av dem inte påverkat priser och prisrelationer på varumarknaden.
            Enligt vår mening är det nu nödvändigt att ett genomtänkt program
            ut- arbetas för det fortsatta arbetet på miljövårdsområdet. Ett
            sådant program bör omfatta inventering av miljöproblemen, prioritering
            av de viktigaste och förslag om hur de bör lösas. Men det bör
            också innehålla långsiktiga delprogram för olika områden för att
            visa vilka krav samhället ställer på sig självt, på företag och
            enskilda. Detta är nödvändigt dels för att få en ekonomisk överblick
            och fördelning av kostnader, dels för att driva på omställning
            till miljövänligare anlägg- ningar, produkter och produktionsformer.
            På en rad områden krävs så- lunda tidsplaner, på andra bör överväganden
            ske om förbud, beskattning eller andra styrningsmedel bör tillgripas.
            I denna motion vill vi kort beröra en del av problemen på miljövårds-
            området och skissera de medel eller den utveckling som bör användas
            eller eftersträvas. I andra motioner från folkpartihåll tas särskilda
            problem upp och föreslås omedelbara åtgärder.
          </p>
          <p xml:id="i-CyRpfo61zUpr7qYj1VVRso">
            Miljöförstöring
          </p>
          <p xml:id="i-N7GS4e1GzHGLqioq96oQG7">
            Befolkningsomflyttningen och den industriella expansionen gör
            att en riksomfattande planering för våra naturresurser är nödvändig
            och detta snabbt. Det arbete som utförs av gruppen för fysisk
            riksplanering inom ci- vildepartementet är därigenom ytterligt
            viktigt. Samtidigt är det tydligt att denna verksamhet kräver
            större insatser än vad som hittills satts in. En offentlig diskussion
            om metoder och målsättning för detta arbete är av största vikt.
            En fysisk riksplan för markutnyttjandet bör snarast utarbe- tas
            och få en stor vägledande betydelse. Det är naturligt att många
            intres- sekonflikter därvid uppstår. För att ställningstagande
            i dessa skall kunna göras med hänsyn till olika intresseriktningar
            bör det fortsatta utred- ningsarbetet ledas av en parlamentariskt
            sammansatt kommitté. Det är naturligt att arbetet med riksplanen
            på så sätt ges en fast politisk förank- ring. Riksplanens målsättning
            bör vara att i största möjliga utsträckning skydda de naturområden
            som fortfarande är helt oförstörda. Det innebär
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-004.pdf"/>
          <fw xml:id="i-8cttPmvNU6R4Tpzh8HfCJ1">
            8 Motion i Första kammaren, nr 434 år 1970
          </fw>
          <p xml:id="i-GNKM8tXSK6fgKEYa5xjo1j">
            att krav på industrilokalisering till hittills oexploaterade
            områden måste bedömas synnerligen restriktivt i avvaktan på att
            riksplaneringen kan hän- visa områden där en fortsatt exploatering
            och lokalisering kan tillåtas. Med en sådan styrning kan man undvika
            olyckliga lokaliseringar av enstaka företag till hittills opåverkade
            områden. Det är måhända oundvikligt att ytterligare kustområden
            skadas genom sådan etablering, men verkningarna måste genom planen
            lokalt begränsas. Som en följd av bristen på riksom- fattande
            direktiv agerar nu olika myndigheter på egen hand för lokalise-
            ring. Atomenergi gör egna inventeringar av lokaliseringsplatser
            för atom- kraftverk och plutoniumverk. Vattenfall har en mycket
            självständig ställ- ning när det gäller statlig kraftutbyggnad.
            Exemplen är fler. På så vis styckas våra kuster upp på ett tämligen
            planlöst sätt.
          </p>
          <p xml:id="i-JYVSZu688REXZz7R2Xzgwu">
            . Om vi således avlyser viktiga oförstörda områden och hänvisar
            industri till andra redan påverkade områden får det givetvis inte
            leda till att dessa hårdexploateras. även om land och vatten i
            dessa områden är delvis för- störda får denna påverkan inte leda
            till totalförstöring. Vi har dock i dag stora möjligheter att
            åtminstone inte förvärra situationen i dessa redan påverkade områden.
          </p>
          <p xml:id="i-MdX9Km8kwsADKAL3BssTUm">
            Utnyttjandet av vattenkraften har genom sin enorma naturförstöring
            en särskild betydelse. Det måste anses som ett klart riksintresse
            att de fyra återstående oreglerade Norrlandsälvarna får förbli
            opåverkade. En enig forskarkår har framhållit älvarnas unika värde
            och betydelse som forsk- ningsobjekt och rekreationsområden. Vindelälven
            är den sista outbyggda svenska älven söder om Norrbotten och ovärderlig
            från forskningssynpunkt. Vindelälvsbygden kan bli ett allt viktigare
            turist- och fritidsområde i fram- tiden och därmed också ge befolkningen
            på vissa orter kring älven arbets- tillfällen. Från kraftsynpunkt
            ger en utbyggnad av Vindelälven marginella effekter. En exploatering
            av älven ger endast sjättedelen av den effekt ett atomkraftverk
            av Ringhals storlek kan ge. Det har sagts att en utbyggnad av
            älven är nödvändig från sysselsättningssynpunkt. Det är riktigt
            att en utbyggnad ger ett antal arbetstillfällen på kort sikt —
            men på längre sikt leder en utbyggnad till att sysselsättningsmöjligheterna
            kring älven kommer att minska. Sysselsättningsbehovet måste fyllas
            genom andra långsiktiga åtgärder, som inte ger denna omfattande
            och outplånliga naturskövling som resultat. En annan avvägningsfråga,
            som delvis kommit i skymundan av Vindelälvsdiskussionen, är överledning
            av vatten från Kaitum älv till Stora Lule älvs vattenområde. Här
            projekteras en tunnel till ett planerat kraft- verk vid sjön Satisjaure
            norr om Stora Sjöfallets nationalpark. Genom en sådan utbyggnad
            och genom att vägar dras genom området förstörs stora delar av
            Sjaunja fågelskyddsområde, som är Europas största orörda myr-
            område med en unik fauna, ett område som karakteriseras som Europas
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-005.pdf"/>
          <fw xml:id="i-FKnHkLzK9U397yZuNPxcio">
            Motion i Första kammaren, nr 434 år 1970 9
          </fw>
          <p xml:id="i-8e5uhKUjsy8Lfv8AEimVV4">
            sista vildmark. Det är från naturvårdssynpunkt alldeles nödvändigt
            att detta område kan bevaras opåverkat. De här nämnda vattenkraftstillgångarna
            är de sista i landet som kan ge något väsentligt tillskott till
            kraftförsörjningen. Under 1970- och 1980-talen kommer det ökade
            behovet av elkraft att få täckas från oljeeldade eller atomdrivna
            kraftverk. Det måste då vara fullt rimligt att spara de sista
            fria vattendragen, när en annan form för kraftbehovens tillfredsställande
            mycket snabbt blir dominerande. Det är visserligen sant att även
            atom- kraftverken är miljöförstörande genom varmvattenutsläpp
            etc., men dessa skadeverkningar går lättare att reglera, och verkningarna
            på omgivningen blir sannolikt inte oreparabla. Med en förnuftig
            placering av atomkraft- verken kan skadeverkningarna troligen
            begränsas. Planeringen av sådana anläggningar kräver dock en mer
            genomlysande och öppen handläggning än som varit fallet då det
            gäller t. ex. plutoniumverket vid Sannäs.
          </p>
          <p xml:id="i-Q3K62NNuGbmAxgnafUh7dc">
            Landskapsvård
          </p>
          <p xml:id="i-CimXACXNhzyt9cMZV2VYVc">
            Ett komplicerat problem är landskapets igenväxning, som främst
            är en följd av strukturrationaliseringen och nedläggningen av
            jordbruk. Det är otvivelaktigt nationalekonomiskt värdefullt om
            sådana marker planteras med skog, men det är inte önskvärt att
            så sker i alltför stor utsträckning. Det finns vissa områden,
            större eller mindre, som bör hållas öppna från slyskog. Det kan
            vara utsiktspunkter, vackra sträckor längs landsväg och järnväg,
            stränder, friluftsområden, kulturhistoriskt och naturvetenskapligt
            intressanta och värdefulla landskapsavsnitt o. s. v. I bland annat
            en samarbetsgrupp med representanter för naturvårdsver- ket, lantbruksstyrelsen,
            skogsstyrelsen, RLF och Kommunförbundet disku- teras möjligheterna
            att förverkliga dessa och andra önskemål på ett ra- tionellt sätt
            och till rimliga kostnader. Med tanke på landskapets fortgående
            förändring är det önskvärt att utredningsarbetet bedrivs snabbt
            och resul- tatet får formen av förslag till konkreta åtgärder
            som såväl stat, kommun, byalag och organisationer som enskilda
            kan engagera sig i.
          </p>
          <p xml:id="i-REEoUpk9mw5hA4Qy6oiFij">
            Vattenföroreningar
          </p>
          <p xml:id="i-4g3PzDkQ332VMNPWSFrJSR">
            Vattenförbrukning och vattenanvändning är i dag ett av de viktigaste
            problemområdena inom miljövården. Vattenförbrukningen har kraftigt
            ökat under senare år. I städer med stort industriinslag uppges
            förbrukningen till cirka 700 liter vatten per person och dygn.
            I takt med urbaniseringen ökar vattenbehovet kraftigt i vissa
            regioner. Grundvattnet räcker inte till. Vatten får tas från närliggande
            ofta förorenade vatten eller från längre bort belägna sjöar via
            långa. tunnlar. För närvarande tas vatten eller finns planer på
            att ta vatten från våra större sjöar som Vänern, Vättern och Bolmen
            till tätorter långt från dessa.
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-006.pdf"/>
          <fw xml:id="i-Vd9D7DtXmdW12BVFM7TZ6W">
            10 Motion i Första kammaren, nr 434 år 1970
          </fw>
          <p xml:id="i-SzpAXAfNbHbTZapwUeATUc">
            Vattenbehovet i stora delar av det högindustrialiserade Västeuropa
            kan ock- så leda till att man från dessa länders sida önskar köpa
            vatten från svenska vattendrag. Även om vi i dag i Sverige har
            god tillgång på vatten är dock problemen med vattenförsörjning
            betydande. Vattendrag och sjöar kring våra tätorter är ofta så
            svårt förorenade att de inte är lämpade som vattentäkter; grund-
            vattenbristen är på sina håll betydande. Samtidigt fortsätter
            nedsmutsning- en av vattendrag och sjöar, vilket försvårar vattenanvändning.
            I motioner av herrar Wirtén och Tobé m. fl. (fp) angående landets
            vattentillgångar (I: 119 och II: 130) diskuteras mera utförligt
            de åtgärder som krävs för en rimlig vattenanvändning. I dessa
            motioner föreslås bl.a. att invente- ringen av landets vattentillgångar
            påskyndas och att en plan för vattenan- vändningen upprättas,
            där även möjligheterna att återställa torrlagda sjöar till vattentäkter
            m.m. utreds. I ett program för miljövården bör ingå planer på
            åtgärder för att undvika fortsatt nedsmutsning av vattendrag,
            plan för vattenanvändning och åtgärder för att återställa vattentäkter.
            I dag har vi visserligen goda vattentillgångar, men samtidigt
            försämras den totala vattenbilden genom avloppsutsläppen. Stora
            sjöar som Vänern och Vättern har skadats, sjöar som samtidigt
            ansetts som de bästa till- gångarna på friskt vatten. Men även
            Kattegatt och innanhav som Östersjön har på senare år undergått
            allvarliga försämringar. Det årliga fosfattill- skottet till Östersjön
            uppskattas till cirka 30 000 ton. Sammanlagt finns enligt beräkningar
            en halv miljon ton fosfater i Östersjön, som näring för plankton.
            Planktontillväxten ger upphov till en växande syreförbrukning.
            I stora delar av Östersjöns djupområden saknas nu syre. Där stiger
            halten av giftigt svavelväte. Samma tendenser finns i Kattegatt.
            Vid mätningar av syremättnaden har visats att denna halt gått
            ner från 70 procent vid sekelskiftet till 40 procent för närvarande.
            Detta visar att det är högst olämp- ligt att beteckna dessa stora
            innanhav som oförstörbara mottagare av lort- vatten. Höga krav
            på rening måste ställas på avloppsvatten även till dem. Samtidigt
            pågår omfattande utsläpp av förorenat vatten i dessa områden från
            andra strandstater. Det är mycket angeläget att överenskommelser
            nu kan träffas med dessa stater om förhindrande av ytterligare
            skadliga ut- släpp. Åtskilligt måste alltså göras för att hindra
            fortsatt utsläpp av nedsmutsat vatten i våra vattendrag. Den idealiska
            principen är det slutna avlopps- systemet. Speciellt inom industrin
            kan detta vara lämpligt. Det vatten som använts i processerna
            renas, varvid man kan ta till vara de förorenade in- slagen. Dessa
            kan ofta vara av ekonomisk betydelse och åter användas i pro-
            cesserna. Det renade vattnet återgår till processen och kan användas
            igen. Systemet tillämpas med goda erfarenheter vid vissa industrier.
            I den mån slutna system inte är möjliga bör den principen gälla
            att företagen inte släpper ut vatten av sämre kvalitet än de tar
            in.
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-007.pdf"/>
          <fw xml:id="i-XRrDj7X71QvKvqL3ZQfnUg">
            Motion i Första kammaren, nr 434 år 1970 11
          </fw>
          <p xml:id="i-3RDhhk2HQ5D6kzixc9bUQg">
            När det gäller avloppen från tätorter har vi i dag kommit en
            bit på väg. Inom något år har samtliga tätorter i Sverige någon
            form av rening av av- loppsvatten. Utbyggnad till biologisk rening
            pågår på åtskilliga håll. De restriktioner som finns i miljöskyddslagen
            om avloppsrening från tätorter är dock enligt vår mening alltför
            generöst tilltagna. I motioner av herrar Wirtén och Tobé m.fl.
            (fp) angående ändring i miljöskyddslagen (I: 119 och II: 130)
            föreslås en skärpning av lagen, så att biologisk rening blir den
            lägsta tillåtna reningsgraden för utsläpp från tätorter. I dessa
            motioner fö- reslås också att en tidsplan inrättas för övergång
            till biologisk rening vid anläggningar som saknar sådan. Biologisk
            rening bör alltså redan i dag upp- sättas som minimiambition.
            De kanske allvarligaste skadeverkningarna på vattendrag förorsakas
            dock av fosfatutsläpp, som härrör främst från toa- letter och
            de fosfatrika tvättmedlen. Inom en mycket snar framtid bör därför
            även närsaltreduktion uppställas som minimikrav på rening från
            tätorter. Det är dock angeläget att redan dessförinnan kraftigt
            minska till- förseln av fosfater från tvättmedel. I det föreslagna
            programmet bör ingå en tidsplan för övergång till fosfatrika tvättmedel.
          </p>
          <p xml:id="i-JAQA1SUHnwUEYy892zAL4h">
            Om fosfattillförseln med dess mycket allvarliga verkningar är
            ett av de svåraste vattenföroreningsproblemen finns det andra
            minst lika besvärliga föroreningar som inte kan tas bort vid biologisk
            rening eller vid närsaltre- duktion. Åtskilliga giftiga metallföreningar
            av t. ex. bor, kvicksilver, zink, krom, nickel eller andra giftiga
            ämnen som cyan finns i dag i små doser i vatten. Det finns f.
            n. ingen rutinmässig kontroll av hur mycket av och var dessa ämnen
            finns. Undersökningar bör göras av vilka ämnen som skapar de största
            skadeverkningarna och metoder utvecklas för att undvika ut- släpp
            av dessa eller för att vid reningen skilja ifrån dem. Det är här
            fråga om en rad ämnen. Prioriteringar kan vara nödvändiga för
            vilka ämnen som i första hand bör rensas ut. I ett program för
            miljövården måste alltså ingå tidsplaner för övergång till biologisk
            rening, närsaltreduktion och ut- vecklingsplaner för det s.k.
            fjärde steget. Nedsmutsning av vatten genom oljeutsläpp är en
            annan allvarlig skade- faktor. På land kommer oljeprodukter ut
            i grundvatten och vattendrag från läckande oljetankar och genom
            slarv vid processer där olja används. I havsvatten och efter kusterna
            släpps olja ut från fartyg, uppsåtligt eller genom olyckshändelser.
            Genom övergång till allt större oljetankbåtar och genom att dessa
            trafikerar trånga farvatten ökar de potentiella riskerna för katastrofer.
            Vi anser att Sverige energiskt bör verka för att supertankbåtar
            för olja inte kommer att trafikera Östersjön förrän länderna kring
            detta innanhav byggt upp en gemensam, effektiv katastroforganisation
            i händelse av ha- veri med oljefartyg. I motioner av herrar Wirtén
            och Tobé m. fl. (fp) angående förorening från
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-008.pdf"/>
          <fw xml:id="i-SMKUtvynVrYkZXviwWQF74">
            12 Motion i Första kammaren, nr 434 år 1970
          </fw>
          <p xml:id="i-GZLQL3LCBfnXS92m3NBpTe">
            olja och oljeavfall (I: 106 och II: 131) diskuteras åtgärder
            för att hindra att oljeskador uppstår till följd av läckande oljecisterner
            och ovarsam hante- ring av oljeprodukter. Där föreslås bl.a. bättre
            övervakning och kontroll av cisterner, ett landsomfattande nät
            av uppsamlingsplatser för oljepro- dukter samt återvinnings- och
            destruktionsanläggningar för dessa.
          </p>
          <p xml:id="i-TMBLmGwMQ6R3w9efzfTTk9">
            Luftföroreningar
          </p>
          <p xml:id="i-WvqP54v1z7XrMG2TSM6WTm">
            Halten av förorenande ämnen i luften har ökat i takt med industrialise-
            ringen, det ökande antalet motorfordon och urbaniseringen. Det
            är klar- lagt att många av dessa ämnen är skadliga och inverkar
            negativt på le- vande organismer. Kontrollen av luftföroreningar
            är ännu otillräcklig i Sverige. I motioner av herrar Skårman och
            Tobé m. fl. (fp) angående bevakning av luftföro- reningar (I:
            120 och II: 127) föreslås en undersökning av möjligheterna att
            upprälta ett landsomfattande nät av mätstationer för kontinuerlig
            be- vakning av luftföroreningar och förändringar i atmosfären.
            Inom ramen för ett miljöpolitiskt program bör åtgärder i denna
            riktning vidtas. I lämp- liga fall bör mätstationerna kopplas
            direkt till larmanordningar. Genom avgaser från bilar tillförs
            atmosfären 150—200 olika kemiska ämnen som koloxid, nitrösa gaser,
            blyföreningar m. m. Vissa av dessa har ren giftverkan, andra kan
            samverka och bidra till sjukdomar i luftrör och andningsorgan
            eller på annat sätt påverka hälsotillståndet hos människor. För
            1971 års bilmodeller finns krav på luftrenare för en minskning
            av kol- oxid- och kolväteutsläpp. Det är angeläget att fortsatta
            ansträngningar görs för att ytterligare nedbringa dessa. Nya skärpta
            bestämmelser bör införas fr.o.m. 1973 års modeller. På detta område
            bör tidsplaner upprättas som en del av ett miljöpolitiskt program
            med successivt ökade krav. Motorfabri- kanterna får då möjlighet
            att långsiktigt inrätta sin produktion efter de regler man vet
            kommer att gälla. Det är också viktigt att utvecklingsarbete stimuleras
            för att komma till rätta med utsläpp av andra ämnen, t. ex. bly
            och de nitrösa gaserna. I motioner av herr Wirtén och fru Anér
            m. fl. (fp) angående föroreningar från motorfordon (I: 120 och
            11: 127) föreslås bl. a. skärpta regler för avgasutsläpp och en
            sänkning av blyhalten i bensin. Målsättningen bör här vara en
            snabb övergång till blyfri bensin. Med blyfri bensin och bättre
            rening av avgaserna kan en begränsning av de skadliga utsläppen
            från bilmotorer ske. Det är möjligt att även på annat sätt minska
            skadeverkningarna. Avgasutsläppen är störst vid ofullständig förbränning,
            exempelvis då bilar förs fram ryckigt eller i låg fart, vilket
            Ju är regel vid tätortstrafik. Det är givetvis alldeles nödvändigt
            att medi- cinska aspekter och miljöaspekter i större utsträckning
            måste påverka trafikutformningen i tätorterna, så att biltrafik
            i centrala delar av städerna ersätts av andra trafikmedel, och
            att på de ställen biltrafik ändå är nödvän-
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-009.pdf"/>
          <fw xml:id="i-VuSmPTYzu8rJwpNwdnnp12">
            Motion i Första kammaren, nr 434 år 1970 13
          </fw>
          <p xml:id="i-ABVfHuA9r1v6TF1UM9Rq6v">
            dig trafiklederna byggs för en jämn och snabb trafik, vilket
            begränsar för- giftningsriskerna. Generella bestämmelser för en
            begränsning av tomgångs- körning av bilar i tätorter verkar i
            samma riktning. När det gäller eldningsoljor hälsar vi med tillfredsställelse
            naturvårds- verkets tidtabell för nedtrappning av svavelhalten.
            Det är dock angeläget att en Övergång till svavelfattiga eller
            svavelfria eldningsoljor även sker utanför de största tätorterna.
            Här kan kommunerna gå före genom att vid de kommunala anläggningarna
            utnyttja svavelfattiga oljetyper. En fortsatt snabb nedskärning
            av användningen av svavelhaltiga oljor är mycket ange- lägen.
            Här kan man också relativt snabbt få ekonomisk återbäring på åt-
            gärderna. Flera miljoner ton svavelsyra faller med nederbörden
            ned över landet. Försurningen av sjöar och jordar kräver dyrbara
            motåtgärder. Angreppen på byggnader och andra konstruktioner är
            ännu kostsammare. Luftförorening genom förbränning kan även begränsas
            genom en snab- bare övergång till eluppvärmning.
          </p>
          <p xml:id="i-BR9Dkng53GEaZVxEdYX82d">
            Biocider och gifter
          </p>
          <p xml:id="i-JFoEEUmor9Z7spV1jFrszc">
            Vi har på senare år fått en rad vittnesbörd om skador som orsakas
            av biocider och även bestämmelser om begränsningar i användandet
            av vissa av dessa ämnen. Ännu vet man mycket litet om skaderiskerna
            med de tio- tusentals kemiska ämnen som varje år tillkommer. Endast
            ett fåtal av dem är så väl kända att man kan bedöma deras eventuella
            skadeverkningar. Med all sannolikhet finns bland alla dessa ämnen
            åtskilliga som är skadliga. Efterkontroll av alla ämnen är mycket
            besvärlig. T. o. m. inom läkemedels- området, där kontrollen av
            nya ämnen är omfattande, uppstår ju ibland trots detta allvarliga
            skadeverkningar. Den nyss igångsatta miljökontroll- utredningen
            har här en mycket viktig uppgift. Från olika håll har framförts
            tanken på en s. k. omvänd bevisbörda när det gäller frågan om
            kemiska ämnens skadeverkningar. Vi kan ansluta oss till dessa
            tankegångar. I möjligaste mån bör den som producerar och saluför
            eller på annat sätt medverkar till att kemisk-syntetiska ämnen
            sprids kun- na visa belägg för att ämnet inte har skadliga verkningar.
            Biocider och andra bekämpningsmedel har haft stor betydelse genom
            att nedbringa angreppen på grödor. De olyckliga biverkningarna
            kan dock på sikt leda till skadeverkningar som mer än väl uppväger
            de kortsiktiga vinsterna. Ett av de viktigaste forskningsområdena
            i dag är alltså att få fram bekämpningsmedel utan skadeverkningar.
            Lika viktigt är att genom fortsatt förädlingsarbete få fram grödor
            som är motståndskraftiga mot angrepp från insekter, svampar etc.
            I en prioritering av forskningsinsat- serna bör denna verksamhet
            sättas mycket högt.
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-010.pdf"/>
          <fw xml:id="i-SNTbcQ5nKPJnLf21Tfuy2g">
            14 Motion i Första kammaren, nr 434 år 1970 Nedskräpning
          </fw>
          <p xml:id="i-wdf2HhLZsyxkz5Ri1HVLS">
            Nedskräpning är ett annat allvarligt miljöproblem. Utredningen
            Etit renare Sverige har klart verifierat detta och också föreslagit
            åtgärder för att förhindra en fortsatt nedskräpning. Vi vill framhålla
            nödvändigheten av en förbättrad upplysning på detta område och
            att man från kommunalt håll ser till att det inom kommunen finns
            väl fungerande möjligheter att ta till vara skrymmande sopor.
            Även industrins avfallsproblem måste ytter- ligare beaktas. För
            närvarande försvinner åtskilligt industriavfall utan behövlig
            kontroll. Problemet med avfallshantering är av den storleken att
            det bör övervägas på vilket sätt man kan specialutbilda personal
            för att handha dessa problem. Omhändertagande av skräp, sopor
            och avfall är i dag ett av de mest akuta bristområdena på miljövårdsområdet.
            Mängden av avfall ökar mycket kraftigt. Uppskattningsvis 3 miljoner
            ton sopor samlas på sophögar eller bränns upp varje år. Denna
            verksamhet har flera avigsidor. Den kanske viktigaste är att det
            naturliga kretsloppet på detta sätt bryts. Produkter som skulle
            kunna tas till vara eldas upp eller grävs ned till ingen nytta,
            när de i stället skulle kunna förädlas och användas t. ex. som
            jordförbättrings- medel. Sopförbränningen ger även upphov till
            luftföroreningar. Soptipparna är på många håll under all kritik
            från hygienisk synpunkt. Det är mycket angeläget att försöken
            med kompostering av avfall för återanvändning be- drivs i större
            skala.
          </p>
          <p xml:id="i-7f5jrybKebZ4zBTnfqA5Po">
            Buller
          </p>
          <p xml:id="i-QjcRWKDn17R2UB5k38QKJM">
            Tystnad är en miljöfaktor som väl kan jämföras med rent vatten,
            oför- därvad natur, frisk luft etc. Bullerproblemen har dock hittills
            inte fått samma uppmärksamhet som andra miljöproblem. Symtomatiskt
            är att det dröjde länge innan naturvårdsverket fick tjänster för
            bullerfrågor. De allvarligaste skadeverkningarna av buller uppstår
            av allt att döma på arbetsplatser och är således främst en uppgift
            för arbetarskyddet. Trafik- bullret bör dock angripas med generella
            medel dels genom minskning av oljudet från de enskilda bullerkällorna,
            dels genom bättre isolering av bostadslägenheter och arbetsmiljöer.
            År 1969 tillsattes en utredning med uppgift att lägga fram förslag
            till normer för buller från flygplan, vägfordon och fritidsbåtar.
            Även en del statliga myndigheter har nyligen lagt fram förslag
            till bullernormer. I diskussionen kring bullernormer har framförts
            förslaget att normerna skall fastställa högsta tillåtna buller
            från den enskilda bullerkällan. Det är en lämplig metod så till
            vida att det givetvis måste finnas en högsta tillåtna gräns för
            hur mycket ett fordon eller en anläggning får bullra. Men ambi-
            tionerna på bullerområdet får inte begränsas enbart till betydligt
            skärpta individuella normer. Det avgörande är den samlade effekten
            från samtliga
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-011.pdf"/>
          <fw xml:id="i-5yGD2quN32mTUo3WYrXBEs">
            Motion i Första kammaren, nr 434 år 1970 15
          </fw>
          <p xml:id="i-MZ4UscA7fy12QzfYLuDaaK">
            bullerkällor vid en bestämd punkt. Normer måste därför fastställas
            som begränsar den bullernivå människor över huvud taget skall
            tillåtas utsät- tas för i olika miljöer, i bostäder, på arbetsplatser,
            på fritidsområden och i stadslandskapet. Dessa normer blir olika
            för olika miljöer och för olika tider på dygnet. Det måste vara
            denna princip som i sin tur leder till olika insatser och regleringar.
            Högsta tillåtna buller från ett fordon måste fast- ställas med
            utgångspunkt från denna samlade norm för det totala bullret, liksom
            vägtrafik måste avledas från områden då bullernivån blir för hög,
            förändringar göras av trafikledernas utformning genom vallar,
            murar etc., isolering förbättras av ytterväggar, annan planering
            göras av lägenheter etc. Planverket, socialstyrelsen och vägverket
            framhåller i ett förslag till bullernormer att man dels bör fastställa
            serier av högsta tillåtna buller- nivåer, dels serier av rekommenderade
            värden. I ett långsiktigt miljövårds- program bör ingå åtgärder
            för att skapa bindande normer för begränsning av bullernivåer.
            Förslaget från de tre nämnda verken kan därvid vara en första
            utgångspunkt i avvaktan på trafikbullerutredningens förslag till
            skärpt lagstiftning mot bullerstörningar. Sverige bör energiskt
            verka för, både i internationella organisationer och på annat
            sätt, att civila överljudsplan inte får flyga över befolkat territo-
            rium i överljudsfart så länge dessa plan följs av de breda bullermattor
            som forskarna i dag varnar för. Det är även mycket angeläget att
            vi i Sverige får tillgång till fler exper- ter på buller. Enligt
            uppgift har inte ens naturvårdsverket kunnat helt be- sätta de
            få tjänster för bullerexperter det fått sig tilldelat. Vid planering
            av forskarutbildning inom ramen för ett miljövårdsprogram bör
            buller- forskning prioriteras.
          </p>
          <p xml:id="i-75gUBMbdAgiC3BB56aStk3">
            Miljöpolitiska medel
          </p>
          <p xml:id="i-5c4NcrEWdd4JqSsTbetxyd">
            Stat och kommun har i dag åtskilliga medel till sitt förfogande
            för att styra utvecklingen mot en bättre miljö. Valet av medel
            och insatsernas storlek kan påverkas av politiska värderingar,
            men enighet råder i allmän- het om vad som behöver göras. Kravet
            på de politiska instanserna blir då att de handlar med nödvändig
            skyndsamhet efter uppställda program. En generell inställning,
            som bör ligga bakom åtgärder inom miljövårds- området, måste vara
            övertygelsen om att miljövården skall betraktas som delar av det
            vi kallar levnadsstandard och ses som en del av vår standard-
            höjning. Tillgång till rent vatten, ren luft, tystnad och estetiska
            natur- värden måste värderas som nyttigheter vilka liksom varor
            och tjänster kan öka välfärden. ; Miljöförsämringar innebär kostnader
            för samhället i dess helhet men på- verkar bara i begränsad utsträckning
            priser och prisrelationer på varu-
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-012.pdf"/>
          <fw xml:id="i-7KMi7ezMCpbtAv72AUQPnU">
            16 Motion i Första kammaren, nr 434 år 1970
          </fw>
          <p xml:id="i-521iLwtBEA1eUSjBsn6x8C">
            marknaden. Prissättningen på varor och tjänster bör därför i
            den mån detta är möjligt — genom t. ex. beskattning eller avgiftsbeläggning
            — på- verkas med hänsyn till de kostnader i form av slitage på
            miljön de föror- sakar.
          </p>
          <p xml:id="i-5S47LqJxkLon5cRB6Fo4uw">
            Utbildning
          </p>
          <p xml:id="i-HQCVX3eWHtyzZVzFmar559">
            Som ett miljöpolitiskt medel kan man betrakta utbildningen i
            miljötän- kande. Men flertalet av de befattningshavare som bland
            sina arbetsuppgif- ter har att handlägga miljövårdsärenden har
            aldrig haft tillfälle att utbilda sig för detta. Många tjänstemän
            i kommunerna har inte alls fått någon undervisning i miljövård.
            även de med mycket god utbildning har — om de inte tagit examen
            under de allra senaste åren — knappast hört talas om miljövård
            under sin utbildning. När kommunerna planerar för t. ex. nya stadsdelar
            blir ett stort antal tjänstemän indragna i frågor som har miljöaspekter.
            Samma sak gäller förtroendemännen. Opinionsundersökningar på senare
            tid visar på sambandet mellan ut- bildning och intresse för miljöfrågor.
            Det finns alltså all anledning att ut- vidga utbildningen i miljövård
            över hela linjen, särskilt som dessa frågor blir alltmer komplicerade.
            För de befattningshavare som i dag handlägger miljövårdsfrågor
            bör snarast ordnas fortbildningskurser, gärna på uni- versitetsnivå.
            I ett miljövårdsprogram bör därför ingå planer för en ut- vidgad
            miljövårdsundervisning på olika nivåer även och kanske framför
            allt för förtroendemännen.
          </p>
          <p xml:id="i-EfajKsCRG6tpf2YJ9smGLh">
            Miljöpolitiska styrningsinstrument
          </p>
          <p xml:id="i-WBvgTs4P36V62ToFFCyPDe">
            I dag dominerar lagstiftningen som miljöpolitiskt styrningsmedel.
            Från många synpunkter har detta varit lämpligt. Vissa miljökostnader
            eller visst slitage på miljön kan ej godtas, och reglering blir
            nödvändig. Lagstiftning kan ofta vara det enda verksamma medlet
            mot en inte önskvärd utveckling och måste förmodligen även i fortsättningen
            betraktas som samhällets viktigaste styrningsmedel. Det bör då
            understrykas att dessa regleringar inte är godtyckliga samhällsingrepp
            utan en form av kostnadstäckning för miljöskador. Lagstiftningsmetoden
            har dock ibland nackdelar. En olägenhet är att det ibland kan
            vara svårt att på såväl kort som lång sikt avgöra vem som får
            betala de effekter lagstiftningen för med sig. Förbud mot användningen
            av vissa medel eller produktionsmetoder, som är helt rimliga från
            miljö- synpunkt, kan även medföra svåra konsekvenser för företag
            som berörs och dessas anställda, särskilt om ingripandet kommer
            med kort varsel. Regleringsformen är dessutom sällan något incitament
            till utvecklings- främjande åtgärder.
          </p>
          <pb facs="riksdagen-motions-pdf/data/1970/mot_1970__fk__434/mot_1970__fk__434-013.pdf"/>
          <fw xml:id="i-3Tv9PBApAiSVww1P6hMDbL">
            Motion i Första kammaren, nr 434 år 1970 17
          </fw>
          <p xml:id="i-47aLZxs4wZMyxkkcxj6VQ2">
            Även om lagstiftningen av allt att döma kommer att förbli det
            viktigaste styrningsinstrumentet på miljövårdsområdet kan det
            finnas anledning att aktualisera frågan om miljöavgifter. Vi har
            kort berört behovet av att räk- na in miljöfaktorer i välståndsmåttet
            och att ta hänsyn till miljöslitaget vid prissättning. Det är
            givetvis svårt att klart fastställa vad miljöslitaget kostar och
            i vilken utsträckning det bör inräknas i priserna, men det kan
            i många fall vara lämpligt att genom prissättningen få fram sådana
            kost- nadsrelationer mellan olika varor att den miljövänligare
            produkten för kon- sumenten ställer sig billigare än den miljöförstörande.
            På produktions- sidan kan på motsvarande sätt processer som i
            mindre utsträckning på- verkar miljön kunna ställa sig från kostnadssynpunkt
            mer gynnsamma än de mer miljöpåverkande. Det kan på detta sätt
            vara möjligt att styra utvecklingen mot mindre miljöförstörande
            processer och varor. I det enskilda fallet är det givetvis svårt
            att få fram realistiska kostnadsalternativ, men även relativt
            schema- tiska beräkningar kan skapa riktigare kostnadsrelationer.
            Vi anser att al- ternativet med miljöavgifter i form av skatter
            eller avgifter i otillräcklig omfattning studerats i Sverige.
            Det är inte omöjligt att man på en del av de områden där man nu
            tillgripit lagstiftning eller reglering skulle fått en snabbare
            utveckling genom ett avgiftssystem. Vi anser därför att tiden
            nu är mogen för övervägande av möjligheterna att använda miljöavgifter
            som ett miljöpolitiskt medel. Från auktoritativt naturvårdshåll
            har uttalats intresse för detta. Det bör utredas i vilken ut-
            sträckning miljöskador förorsakade av en viss produkt eller vissa
            produk- tionsmedel är möjliga att urskilja och kostnadsberäkna.
            Vidare bör under- sökas på vilket sätt införandet av avgifter
            kan väntas påverka konsumtio- nen samt hur den kostnadsökning
            det i det enskilda fallet kan bli tal om för- delas. Med hänvisning
            till vad som ovan anförts hemställes, att riksdagen i skrivelse
            till Kungl. Maj:t begär att en utredning tillsättes med uppgift
            att utarbeta ett miljö- vårdsprogram till ledning för forskning,
            lagstiftning och åtgärder i övrigt på miljövårdens område.
          </p>
          <p xml:id="i-Ge4NwA6QYY1QXxVCG5G6cY" type="date">
            Stockholm den 27 januari 1970
          </p>
          <p type="signatureBlock" id="i-Wn3rVgSMFVRZYtpZKk56y8">
            Gunnar Helén (fp) Olle Dahlén (fp) Ruth Hamrin-Thorell (fp)
          </p>
          <p xml:id="i-VwDAuThnDkicyd9sHP7P6M">
            Axel Andersson (fp) Stig Stefanson (fp) Eric Peterson (fp)
          </p>
        </div>
      </div>
    </body>
  </text>
</TEI>
