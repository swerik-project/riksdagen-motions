<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1934--ak--00522">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1934/mot_1934__ak__522/mot_1934__ak__522-001.pdf"/>
      <fw xml:id="i-NQTGxTMnuYfG6Kfa1zpTpQ">
        Motioner i Andra kammaren, Nr 522. 35
      </fw>
      <div xml:id="i-AJNFb1188shDxZ8EeTBDdN" type="motHeader">
        <div xml:id="i-RkZw7GUeY6LJvHG7NTjzUL" type="motTitle"/>
        <div xml:id="i-DFAa3QdThYTGFwZm6BfazK" type="motSubmissionInfo"/>
      </div>
      <div xml:id="i-AghqwS5qGAxojrNLrUtubf" type="motBody">
        <div xml:id="i-TFhGPqZqb9GxTV76KWdzxZ">
          <p xml:id="i-TDnTynCbmKDYKy84AgMei6">
            Nr 522.
          </p>
          <p xml:id="i-XLRLpYMc2TNzaKBX8GDB6o">
            Av herrar Andersson i Dunker och Johansson i Bro, i anledning
            av Kungl. Maj:ts proposition, nr 21, med förslag till lag om allmänna
            vägar m. m.
          </p>
          <p xml:id="i-2AqjHAjz2f651CY13Qkgu7">
            I Kungl. Maj:ts proposition nr 21 till årets riksdag föreslås
            i åtskilliga punkter en ganska grundlig omgestaltning av vårt
            lands vägväsende under det att förslaget i vissa avseenden icke
            rubbar på nu rådande förhållanden. Om man opartiskt vill granska
            det nuvarande vägväsendet, dess för- tjänster och brister och
            dess förmåga att anpassa sig efter de väldiga krav, den moderna
            bilismen ställer på vägarna, måste man säkerligen erkänna, att
            det i stort sett har lyckats för den nuvarande organisationen
            att väl fylla sin svåra uppgift. Visst ha klagomål förekommit,
            det är sant, men ha dessa visat sig befogade, har rättelse i allmänhet
            mycket snabbt åstadkommits. Det kan då ifrågasättas om en så omfattande
            och ingripande reform som här föreslagits är ur saklig d. v. s.
            ur vägtrafikens synpunkt på- kallad. Man kan fråga sig: bli vägstämmorna,
            sammansatta efter de grunder propositionen föreslår, och de av
            dessa valda vägstyrelserna mera och bättre skickade att handhava
            de stora ekonomiska företag det här gäller än de nuvarande vägstämmorna
            och vägstyrelserna? Och kan man förvänta att de nya vägstämmorna
            och vägstyrelserna med större skick- lighet, sparsamhet och försiktighet
            skola handhava de väldiga summor i skattemedel det här rör sig
            om än de nuvarande vägstämmorna och vägstyrelserna ha gjort? Man
            har ingen garanti för att så blir fallet. Vad är det då som främst
            kan anföras mot den nuvarande organisa- tionen och som motiv för
            omgestaltning? Ur saklig synpunkt torde den enda verkligt betydande
            anmärkningen mot den nuvarande organisationen vara den, att det
            finnes ett antal väg- distrikt, som äro för små för att på ett
            ekonomiskt sätt kunna tillgodogöra sig de tekniska hjälpmedel
            för vägunderhållet som nu stå till buds. Men för denna saks skull
            är ett antagande av propositionens stora reform- förslag icke
            nödvändigt. Det bör kunna ordnas ganska enkelt genom att t. ex.
            lägga i Kungl. Maj:ts hand att sammanslå vägdistrikt som under-
            stiga viss storlek. De stora anmärkningarna i övrigt mot det nuvarande
            vägväsendet äro icke av saklig natur, d. v. s, icke ur vägtrafikens
            synpunkt av betydelse utan ligga på ett annat plan. Det är dels
            de föråldrade grunderna för rösträtten vid vägstämmorna och vid
            val av vägombud, dels ock de ännu rådande orättvisa grunderna
            för vägbeskattningen. Vad rösträtten beträffar föreslås i propositionen,
            att valet av vägombud
          </p>
          <pb facs="riksdagen-motions-pdf/data/1934/mot_1934__ak__522/mot_1934__ak__522-002.pdf"/>
          <fw xml:id="i-B7hhxSGSdr8ryTvAGWsSoK">
            36 Motioner i Andra kammniaren, Nr 522.
          </fw>
          <p xml:id="i-7LorCrEpTaRQN8aCQqWfnh">
            skall ske enligt den allmänna och lika kommunala rösträtten.
            Skulle detta förslag vinna riksdagens bifall, äro anmärkningarna
            mot den för- åldrade röstskalan ur världen. I fråga om vägbeskattningen
            föreslås däremot i propositionen ingen ändring. Där skall fortfarande
            råda en annan ordning än i fråga om annan beskattning. De förändringar,
            som under senare år härvidlag vidtagits, kunna endast betraktas
            som steg på vägen mot rättvisa i be- skattningen, men någon definitiv
            lösning av skattefrågan har därmed icke skett. Det måste därför
            anses vara en betydande brist i den kungl. propositionen, att
            förslag till ett slutgiltigt och rättvist ordnande av skatte-
            frågan icke föreligger. Att härvidlag tillämpa andra grunder än
            som gälla vid den kommunala beskattningen eller ännu hellre för
            den statliga inkomst- och förmögenhetsskatten saknar numera varje
            berättigande. Genom ett antagande av propositionen utan ett samtidigt
            ordnande av skattefrågan riskerar man, att denna mycket viktiga
            frågas slutliga av- görande uppskjutes till en obestämd kanske
            långt avlägsen framtid. Då såsom förut framhållits några större
            sakliga olägenheter, frånsett de för små vägdistrikten, icke föreligga
            för ett bibehållande ännu en tid av den nuvarande vägorganisationen,
            och då en fullständig och definitiv vägreform även bör omfatta
            ett slutgiltigt ordnande av vägbeskattningen, föreslå vi,
          </p>
          <p xml:id="i-62ZXto948YzZZ6kVBHz4qW">
            att riksdagen måtte besluta avslå Kungl. Maj:ts proposition nr
            21, samt att riksdagen måtte i skrivelse till Kungl. Maj:t anhålla,
            att Kungl. Maj:t ville till 1935 års riksdag framlägga nytt förslag
            till lag om allmänna vägar m. m. jämväl innefattande förslag om
            ett slutgiltigt ordnande av vägbeskattningen efter mera rättvisa
            grunder än de nu gällande.
          </p>
          <p xml:id="i-HQ2qWsiMqm2MMHqqVxSK5e" type="date">
            Stockholm den 2 februari 1934.
          </p>
          <div xml:id="i-3bDQvLndzfBfyahJX8WALq" type="signatureBlock">
            <p who="unknown" type="signature">
              Harald Andersson Å J. Johansson i Dunker
            </p>
            <p who="unknown" type="signature">
              i Bro
            </p>
          </div>
        </div>
      </div>
    </body>
  </text>
</TEI>
