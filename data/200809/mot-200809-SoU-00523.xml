<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00523">
  <teiHeader>
    <fileDesc>
      <titleStmt>
        <title>Integrativ medicin</title>
        <author corresp="i-FrTJne8fam41FasSB9mLUA i-67wRp4zduspVaKE8AzS9qR">av Kerstin Engle och Göran Persson i Simrishamn (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Integrativ medicin</title>
          <idno type="rdwebb">GW02So523</idno>
          <rs type="number">So523</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So523/text</ref>
          <ref type="dokument_url_html">http://data.riksdagen.se/dokument/GW02So523</ref>
          <ref type="dokumentstatus_url_xml">http://data.riksdagen.se/dokumentstatus/GW02So523</ref>
          <ref type="doc">http://data.riksdagen.se/fil/42DECB9E-F7A5-4E1E-AAF6-5A99D845E564</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-67wRp4zduspVaKE8AzS9qR</idno>
            <name>Göran Persson i Simrishamn</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TBTBZegCykpPZnkBcRaMbF" type="signed"/>
        <correspContext corresp="i-TBTBZegCykpPZnkBcRaMbF">
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-67wRp4zduspVaKE8AzS9qR"/>
        </correspContext>
        <correspAction xml:id="i-Kn27pzRbwiJBc5DF298qv3" type="numbering">
          <date when="2008-10-08"/>
        </correspAction>
        <correspAction xml:id="i-K9jR91rWiDtKYGUyNHxHVR" type="submission">
          <date when="2008-10-07"/>
        </correspAction>
        <correspAction xml:id="i-69uQbvL8V7mkP8xGfkbxsb" type="transfer">
          <date when="2008-10-06"/>
        </correspAction>
        <correspAction xml:id="i-DA6nWWwDEi5fa7iJHbU6VF" type="assigned"/>
        <correspContext corresp="i-DA6nWWwDEi5fa7iJHbU6VF">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TeufptxBauDFecvrHUzgBx" type="motBody">
        <div xml:id="i-8EJEzFztgk93MisXxb7kKi" type="motProposal" subtype="förslag">
          <head xml:id="i-ELMqeDHEzpk1eaES1mJa9P">
            Förslag till riksdagsbeslut
          </head>
          <p xml:id="i-FtNbPRWPebewtmbwTPnqZq">
            Riksdagen tillkännager för regeringen som sin mening vad som
            anförs i motionen om integrativ medicin.
          </p>
        </div>
        <div xml:id="i-6LNRBiHW8ath6rFf8mGFu9" type="motContent">
          <head xml:id="i-TYN2Aac8z1d9orC9NHvWt1" type="h1">
            Motivering
          </head>
          <p xml:id="i-LnCwu5RTeUzq2PguityQM6">
            I vårt samhälle finns ett stort intresse hos befolkningen för
            hälsofrågor, att behålla en god hälsa och att förebygga ohälsa.
            Kunskapen ökar ständigt. Utvecklingen har gått mot att alltfler
            använder sig av alternativa behandlingsmetoder och medel. Egenvården
            och ansvaret för den egna hälsan ökar och måste fortsätta att
            öka, det är inte minst viktigt ur ett samhällsekonomiskt perspektiv.
            Det krävs mer av helhetssyn och starkare sammanhang mellan kropp
            och själ för att nå bästa resultat inom hälso- och sjukvården.
          </p>
          <head xml:id="i-Srv47xYSDBdeGiu9XfffjH" type="h2">
            Nationellt informations- och kunskapscenter
          </head>
          <p xml:id="i-C93vaSfVe1jG6CSG5DSbuF">
            Sverige saknar idag ett informations- och utbildningscentrum
            för alternativa behandlingsmetoder. Medborgarna försöker skaffa
            kunskap på annat sätt, t ex genom KAM, Kommittén för Alternativ
            Medicin. KAM, som ideell organisation utan samhällsstöd, har dock
            begränsade resurser att lämna information till kunskapssökande
            medborgare. Ett samhällsstöd bör övervägas med hänsyn till den
            information och konsumentupplysning som lämnas till medborgare
            som efterfrågar alltmer information.
          </p>
          <p xml:id="i-Hf8rxyPpvdbqnALsiZNvb2">
            Utvecklingen inom skolmedicinen går mot att man tar till sig
            fler och fler alternativa behandlingsmetoder. Det är då av stor
            vikt att det ställs likställda krav på behandlingskompetens i
            den alternativa terapin.
          </p>
          <head xml:id="i-RqX2BegST15ZBsu6HvGqK4" type="h2">
            Nationellt register
          </head>
          <p xml:id="i-GY2WMLcBGHd4fJMvYkFjou">
            Den förra regeringen tillsatte våren 2004 en särskild utredare
            med uppdrag att utreda hur ett nationellt register över personer
            som utövar alternativ- eller komplementärmedicin skulle kunna
            upprättas. Uppdraget redovisades i betänkandet Ett nationellt
            register över yrkesutövare av alternativ- eller komplementärmedicin
            (SOU 2004:123), som innehöll ett förslag till utformning av ett
            sådant register.
          </p>
          <p xml:id="i-Q51yomGZ2z2RnZ5qoQrVs">
            Socialminister Göran Hägglund har i frågesvar i februari 2007
            informerat om att frågan om eventuell fortsatt utredning av ett
            register för utövare av alternativ- och komplementärmedicin bereds
            inom Regeringskansliet.
          </p>
          <p xml:id="i-GjrasTLtY4W48gStnpDrPK">
            Det är angeläget att ett sådant register kommer till stånd. Det
            nationella registret borde vara ett första steg till ett nationellt
            informations- och kunskapscenter där även kompetens inom komplementär-
            och alternativmedicin kan samlas liksom forskningsdata. Centret
            kan också fungera som rådgivare till berörda offentliga och privata
            organ.
          </p>
          <p xml:id="i-Q8AdWwmUphZfSUe3Akr328">
            Ett viktigt argument för registrering av utövare av komplementär
            och alternativ medicin är att patienten ska ges möjlighet att
            hitta en komplementär- och alternativmedicinare som har kunskap
            främst i sin behandlingsform eller terapi men som även har baskraven
            i medicinsk kunskap. Oavsett vilken vård som väljs, kommer vårdtagaren
            att guidas till den vårdgivare som är mest lämplig för den individuella
            vården.
          </p>
          <p xml:id="i-82eTrAG1PhhPDKFjU7yDX2">
            Det finns ett behov av ytterligare utredning av vissa frågor,
            bland annat vem som skulle ansvara för registret och hälso- och
            sjukvårdspersonalens möjligheter att använda vissa alternativmedicinska
            metoder. Det är angeläget att en ny utredning kommer till stånd
            så att ett register kan bli verklighet.
          </p>
          <head xml:id="i-EML1x8y2tKQbg9SKVW3ETF" type="h2">
            Akupunktur
          </head>
          <p xml:id="i-X7uB7kSMBUfaKReSHh36oW">
            Akupunktur är ett exempel på en mångårig tradition som övertagits
            och kraftigt förenklats av skolmedicinen i Sverige, vilket därmed
            missleder patienten. Samma begrepp, akupunktur, används inom skolmedicinen
            i Sverige, men med en helt annan behandlingsinnebörd än den ursprungliga
            kinesiska. Somatisk sensorisk afferent stimulering är benämningen
            på skolmedicinens alternativ till akupunktur. Denna bygger på
            evidensstudier vid vissa sjukdomstillstånd, t.ex. smärta. För
            att utföra denna terapi krävs idag en kortare utbildning på några
            dagar eller över ett veckoslut.
          </p>
          <p xml:id="i-AMtYT9CqXiUvk5VuxGWEv">
            Den traditionella kinesiska akupunkturen bygger på individens
            helhetstillstånd och kräver flerårig utbildning. Det är alltså
            frågan om två helt olika behandlingsformer/terapier med skilda
            behandlingskoncept.
          </p>
          <p xml:id="i-L7kYjHfC9TEsTYNodpxKiT">
            Patienter som konsumerar hälso- och sjukvård har rätt till korrekt
            konsumentupplysning om akupunkturbehandlingens möjliga verkningsgrad
            i förhållande till behandlarens utbildning. Utövare av akupunktur
            ska följa WHO:s framtagna riktlinjer för akupunktur samt Svenska
            Akupunkturförbundets, i samarbete med KAM, framtagna terapibeskrivning
            i akupunktur i enlighet med traditionell kinesisk akupunktur.
          </p>
          <head xml:id="i-ERH4iWkACnaNgWyiV6mJ9n" type="h2">
            Utbildning, studiemedel och forskning samt HSL och Lysen
          </head>
          <p xml:id="i-EJTsqcrQRJu25kucxrvTX4">
            På ett antal universitet och högskolor pågår utbildning som ger
            en orientering om olika alternativa och komplementära metoder,
            men det gäller att välja yrkesutövare med rätt kompetens i den
            metod som ska användas vid patientbehandling. Vissa landsting
            försöker sig på integrering men vet inte hur de får tag på yrkesutövare
            med rätt kompetens utan ofta sker ett godtyckligt urval utan krav
            på kvalitet. Hälso- och sjukvårdslagen (HSL) och lagen om yrkesverksamhet
            på hälso- och sjukvårdens områden (Lysen) sätter gränser för skolmedicinens
            samverkan med komplementärmedicinen. Det är viktigt att skolmedicinskt
            utbildade kan samarbeta med den integrativa medicinen i former
            som gör att de inte riskerar sin legitimation.
          </p>
          <p xml:id="i-WoNTtqxsqs3YzuBRAV3Kpo">
            Intresset att utbilda sig inom komplementär/alternativ medicin
            är stort. Men utbildningen måste ske på lika villkor. De flesta
            utbildningar finns inom det privata utbildningsväsendet. Utbildningarna
            bör jämställas så att den som har intresset kan få gratis utbildning
            och statligt studiestöd.
          </p>
          <p xml:id="i-8HaY6X5FDdYLa5zdWbpLPa">
            Det finns högskolor som har basmedicinsk utbildning och intresset
            bland studenterna är mycket stort. Det borde finnas utrymme för
            en utökning av antalet basmedicinska studieplatser.
          </p>
          <p xml:id="i-41JVodGdmRzCJ2tNqoty8z">
            För att ytterligare öka kompetensen och kunskapen inom komplementärmedicinen
            behövs forskning. Staten bör ta initiativ till en sådan forskning.
          </p>
          <p xml:id="i-FYbWrcjwZAYwkBKNQZR6tE">
            WHO beskriver i sin strategi att varje medlemsland ska verka
            för en ökad integration mellan skolmedicin och komplementär- och
            alternativmedicin. För att en samverkan ska kunna fördjupas enligt
            WHO:s globala plan är det angeläget att det görs en översyn av
            regelsystemet.
          </p>
        </div>
        <div xml:id="i-WLMkE5mdYGcfE8eNupUc2x" type="motSignatures">
          <list xml:id="i-13Td5FAyhxZyuFc8xL4YyM">
            <item xml:id="i-RD4z2NKnWwLNf6xcJf6vgt" who="i-FrTJne8fam41FasSB9mLUA">
              Kerstin Engle (s)
            </item>
            <item xml:id="i-CeDnHCnStsfPNELraGmS5H" who="i-67wRp4zduspVaKE8AzS9qR">
              Göran Persson i Simrishamn (s)
            </item>
          </list>
        </div>
      </div>
    </body>
  </text>
</TEI>
