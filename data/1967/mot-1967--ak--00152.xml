<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00152">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__152/mot_1967__ak__152-001.pdf"/>
      <fw xml:id="i-BBo3RgznDmmHDFCmLc36D5">
        Motioner i Andra kammaren, nr 152 år 1967 13
      </fw>
      <div xml:id="i-7kpaubnHuBmtVrhSLNyBgW" type="motHeader">
        <div xml:id="i-8nRxydKTKxRucd541dpzds" type="motTitle"/>
        <div xml:id="i-NAzSXtgyZgW3dHt7sLKA4z" type="motSubmissionInfo"/>
      </div>
      <div xml:id="i-BrgfVwAr6tSfqjnQozMq9C" type="motBody">
        <div xml:id="i-MspohQvJMEE7yDNPm3ugPD">
          <p xml:id="i-W2crPy7rAyBs4s888vNvNt">
            Nr 152
          </p>
          <p xml:id="i-JAFuc8z4PZP99p1c1mZXeU">
            Av herrar Andersson i Örebro och Nordgren, om offentlig aukto-
            risation av låssmeder.
          </p>
          <p xml:id="i-6Zf1DnDhGGWZYc1CnaeniL">
            (Lika lydande med motion nr 117 i Första kammaren)
          </p>
          <p xml:id="i-2d2hTXe8g425zDLeM3N8c2">
            Sedan lång tid gäller en vidsträckt näringsfrihet för svenska
            medborga- re, innebärande att flertalet yrken och sysselsättningar
            inom bl.a. handel, hantverk och industri kan utövas utan hinder
            av legala restriktioner. Un- dantag från denna väsentliga grundprincip
            har stadgats i vissa samman- hang, där samhällets och medborgarnas
            intressen bedömts kräva särskilda garantier i fråga om näringsidkares
            utbildning, kvalitet på tillhandahåll- na varor och tjänster,
            offentlig kontroll och insyn i verksamheten m.m. Sådana garantier
            har åstadkommits bl.a. genom speciallagstiftning med reglering
            av viss yrkesutövning och genom krav på auktorisation för vissa
            grupper av näringsidkare. För låssmedsyrket gäller för närvarande
            inga restriktioner av detta slag. Den som så önskar kan när som
            helst etablera ett företag i branschen. Enligt vår uppfattning
            måste detta förhållande betecknas som starkt otillfredsställande.
            I låssmedernas arbetsuppgifter ingår bl.a. installation av lås
            och låsan- ordningar i lägenheter och fastigheter, reparation
            av lås och låsstycken, nyckeltillverkning, rådgivning till allmänheten
            i lås- och skyddsfrågor etc. Allmänheten kan i detta sammanhang
            ställa berättigade krav på att ve- derbörande yrkesutövare besitter
            erforderliga tekniska kunskaper samt att uppdraget icke missbrukas
            i brottsliga syften. Om garantier härför saknas, kan följden bli
            att installation av lås sker på otillfredsställande sätt, var-
            igenom inbrott underlättas, eller att den anlitade låssmeden själv
            vidtager åtgärder i avsikt att vid ett senare tillfälle bereda
            sig tillträde till en eller flera lägenheter. Bristen på offentlig
            kontroll av företag och företagare inom låssmeds- yrket kan således
            medföra en otillfredsställande begränsning av medbor- garnas skydd
            för personlig säkerhet och privat egendom. Under senare år har
            vid några tillfällen förekommit att personer i låssmedsföretag
            missbru- kat allmänhetens förtroende och utnyttjat nyckelkopior
            och huvudnyck- lar för inbrott och annan brottslig verksamhet.
            Genom en effektiv kontroll av i branschen sysselsatt personal,
            inriktad främst på vederbörandes tidi- gare laglydnad och levnadsförhållanden,
            torde sådana företeelser i väsent- lig utsträckning kunna förebyggas.
            Också krav på hög yrkesteknisk stan-
          </p>
          <pb facs="riksdagen-motions-pdf/data/1967/mot_1967__ak__152/mot_1967__ak__152-002.pdf"/>
          <fw xml:id="i-H6BvfVmKed45qjQ9H5R1gK">
            14 Motioner i Andra kammaren, nr 152 år 1967
          </fw>
          <p xml:id="i-7ZC6NDUUJGBXqMheFfBaVA">
            dard skulle av allt att döma medföra en utveckling i denna riktning.
            Star- ka skäl synes därför tala för att medborgarnas intressen
            i förevarande sam- manhang tillgodoses genom någon form av kontroll
            av företag och före- tagare inom låssmedsyrket. Sveriges låssmedsmästares
            riksförbund bildades år 1955 med syfte att verka för upprätthållande
            av en yrkesskicklig kår av låssmeder, väl ägna- de att uppfylla
            allmänhetens berättigade krav på redbarhet och pålitlighet. Förbundet
            är en sammanslutning av självständiga företagare inom bran- schen
            och har för närvarande ca femtio medlemmar i olika delar av landet.
            Utanför sammanslutningen står ca femtio företagare. Såsom medlem
            kan enligt förbundets stadgar, 3 $, antagas varje självständig
            företagare som be- driver låssmedsverksamhet och besitter för
            yrkesutövningen erforderlig skicklighet och erfarenhet samt gjort
            sig känd för redbarhet. Medlemsansökande företagare har tidigare
            ålagts att styrka sin redbar- het genom företeende av s.k. vandelsintyg.
            Genom nya riktlinjer för den allmänna brottsregistreringen har
            emeller- tid användningen av vandelsintyg starkt beskurits i samband
            med lagstift- ning år 1965 om polisregister m.m. Reformen föranleddes
            i detta stycke främst av att den önskvärda återanpassningen i
            samhället av personer med tidigare brottslig verksamhet och dylikt
            icke borde motverkas genom prin- cipiellt omotiverade krav på
            strafflöshet för erhållande av olika anställ- ningar i offentlig
            eller privat verksamhet. Mot denna väsentliga grundprin- cip i
            modern kriminalvård har vi självfallet intet att erinra. Trots
            detta måste konstateras att vissa sysselsättningar har sådan karak-
            tär att personer med brottslig »belastning» först efter en viss
            tids ådaga- lagd redbarhet bör anförtros dylika arbetsuppgifter.
            Till denna kategori av sysselsättningar bör utan tvekan hänföras
            yrken där vederbörande yrkes- utövare direkt eller indirekt ansvarar
            för betydande förmögenhetsvärden. Kontakter mellan allmänheten
            och företrädare för dessa yrken bygger på ett förtroende hos medborgarna
            för den pålitlighet och redbarhet som vederbörande yrkesutövare
            förväntas representera. Ett upprätthållande av detta förtroende
            kan betraktas som ett starkt all- mänt intresse. I allmänhet har
            detta möjliggjorts genom en mer eller mindre omfattande offentlig
            eller privat undersökning av vederbörandes personliga förhållanden
            i samband med nyanställningar eller påbörjande av självständig
            yrkesutövning. En sådan kontroll är också motiverad av hänsyn
            till de människor som tidigare begått brott av mera allvarlig
            be- skaffenhet. En lämplig återanpassning till ett normalt samhällsliv
            förut- sätter ofta att möjligheterna till förnyad brottslig verksamhet
            såvitt möj- ligt begränsas. I sammanhanget bör nämnas att möjligheterna
            att omedelbart uppdaga och avslöja ett eventuellt brottsligt förfarande
            är särskilt små i fråga om
          </p>
          <pb facs="riksdagen-motions-pdf/data/1967/mot_1967__ak__152/mot_1967__ak__152-003.pdf"/>
          <fw xml:id="i-XNVmKAtbweCiVc1qHgwvbW">
            Motioner i Andra kammaren, nr 152 år 1967 15
          </fw>
          <p xml:id="i-FiWXjunyQxqKR9DDt4xcCb">
            låssmedernas verksamhet. Nyckelkopior och huvudnycklar kan med
            störs- ta lätthet undangömmas eller nytillverkas av den enskilde
            låssmeden för att senare utnyttjas i brottslig verksamhet, kanske
            först sedan flera år för- flutit. Sambandet mellan ett ev. inbrott
            och byte eller reparation av lås några år tidigare låter sig då
            svårligen fastslås. Enligt vår mening föreligger således starka
            skäl för någon form av of- fentlig kontroll av yrkesutövare inom
            låssmedsbranschen. Sådan kontroll synes företrädesvis böra anordnas
            såsom auktorisation av låssmeder vilka uppfyller vissa krav i
            fråga om tidigare redbarhet och yrkestekniska kun- skaper. Väsentligt
            i sammanhanget synes vara dels att det auktoriserande organet
            åtnjuter ett betydande allmänt förtroende, dels att den undersök-
            ning som föregår auktorisationen i varje särskilt fall har sådan
            omfatt- ning att en effektiv kontroll upprätthålles. I princip
            torde dock auktorisa- tionen kunna handhas av både myndigheter
            och privata institutioner. Sedan lång tid har Sveriges låssmedsmästares
            riksförbund undersökt oli- ka möjligheter att skapa en tillfredsställande
            auktorisation för låssmeds- yrket, i syfte att ge allmänheten
            tillgång till en pålitlig och tekniskt kun- nig kår av yrkesutövare.
            I nära samarbete med Sveriges hantverks- och in- dustriorganisation,
            SHIO, har utarbetats stadgar för en auktorisations- nämnd, benämnd
            »SHIO:s auktorisationsnämnd för låssmeder&gt;. Dessa stadgar har
            av SHIO godkänts genom beslut den 21 april 1966 och av förbun-
            det genom beslut av dess årsstämma den 23 april 1966. Av stadgarna
            fram- går bl.a. att nämnden består av tre ledamöter varav två
            utses av Sveriges hantverks- och industriorganisation och en av
            Stockholms handelskamma- re. Minst en av ledamöterna skall besitta
            juridisk sakkunskap. Auktorisation meddelas till kvalificerade
            företag inom branschen utan hänsyn till huruvida vederbörande
            företagare är medlem av Sveriges lås- smedsmästares riksförbund,
            annan organisation eller saknar förbundsan- knytning. Auktorisation
            förutsätter vissa yrkestekniska kvalifikationer hos veder- börande
            företagsledare samt styrkt redbarhet i fråga om all personal inom
            företaget som sysselsättes i låssmedsverksamheten. För att auktorisationen
            skall medföra en ur allmänhetens synpunkt tillfredsställande kontroll
            är det önskvärt, att auktorisationssökande företagsledare samt
            dennes anställ- da till nämnden kan inge utdrag ur polisregister
            eller kriminalregister, ut- visande att vederbörande yrkesutövare
            under viss tid ej fällts till ansvar för brottslig verksamhet
            av mera allvarlig karaktär. Det bör understrykas att varje enskild
            yrkesutövare självständigt skulle anskaffa och till nämn- den
            insända registerutdrag samt att nämnden och dess ledamöter enligt
            stadgarna är bundna av tystnadsplikt vid behandlingen av sådana
            upp- gifter. Detta förutsätter en ändring av gällande lag om polisregister.
            För den händelse man skulle finna skäl tala emot en sådan utvidgning
          </p>
          <pb facs="riksdagen-motions-pdf/data/1967/mot_1967__ak__152/mot_1967__ak__152-004.pdf"/>
          <fw xml:id="i-EsshLcycEudxmgudN87bGZ">
            16 Motioner i Andra kammaren, nr 152 år 1967
          </fw>
          <p xml:id="i-5iDNSyESnZe5VvD39eveu2">
            av möjligheterna att erhålla utdrag ur polisregister eller kriminalregister
            bör någon form av offentlig auktorisation av låssmeder genom länsstyrelse
            eller — i Stockholm — överståthållarämbetet anordnas på motsvarande
            sätt som nu gäller för enskilda bevakningsföretag. Med hänvisning
            till det anförda hemställes, att riksdagen i skrivelse till Kungl.
            Maj:t måtte anhålla om förslag i syfte att bereda ökade möjligheter
            till nog- grann prövning och auktorisation av yrkesutövare inom
            lås- smedsyrket.
          </p>
          <p xml:id="i-KakHcGFRJSKeWTpRYMsnKA">
            Stockholm den 19 januari 1967
          </p>
          <p xml:id="i-8M2DGcLvN52kfznxxcJzg8">
            Sven G. Andersson (fp) Hans Nordgren (h)
          </p>
          <p xml:id="i-PkfnduSiyCD1mYga84K6Y6">
            AB Gustaf Lindströms Boktr., Stockholm 1967
          </p>
        </div>
      </div>
    </body>
  </text>
</TEI>
