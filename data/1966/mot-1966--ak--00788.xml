<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__788/mot_1966__ak__788-001.pdf"/>
      <fw xml:id="i-FxJx9k63bXWdKiZXsE8b3P">
        Motioner i Andra kammaren, nr 788 år 1966 11
      </fw>
      <div type="motHeader" xml:id="i-XyBu1LrQ6ZEeND8m5akjSg">
        <div type="motTitle" xml:id="i-13Z8t3Tr1smSPSnqKNN9G"/>
        <div type="motSubmissionInfo" xml:id="i-WzmszGeQeVdsTRYHxWAcBX"/>
      </div>
      <div type="motBody" xml:id="i-4PhNTTd4AFodVrajEp4CqW">
        <div xml:id="i-N6Q4zZt2sHbmyY23U619Rj">
          <p xml:id="i-N6s2F7ZVjY7937cKn97xrJ">
            Nr 788 Av herrar Sjönell och Eliasson i Sundborn, om motverkande
            av rivning av icke saneringsmogna bostadsfastigheter.
          </p>
          <p xml:id="i-LkS4U4m79zcchn5C81Wcc4">
            Särskilt i de större städerna pågår en omfattande sanering av
            äldre be- byggelse. Till betydande del får saneringsverksamheten
            anses väl motive- rad. Sålunda är det viktigt att äldre, omoderna
            och uttjänta bostäder, som inte kan iståndsättas, ersättes av
            tidsenliga, kvalitativt goda bostäder. Vi- dare kan det i en del
            fall vara nödvändigt att även byggnader som inte är fullt uttjänta
            rives, nämligen då sanering genomföres av ett större område av
            t. ex. trafiktekniska eller liknande skäl. Det har dock alltmer
            uppmärk- sammats och framhållits att saneringsverksamheten inte
            omfattar enbart bebyggelse av nämnt slag utan också bostadsfastigheter,
            som borde kunna bibehållas ytterligare viss tid. Med hänsyn till
            den bostadsbrist som råder i storstäderna måste en dylik utveckling
            beklagas. Orsaken till att icke saneringsmogna hus rives torde
            få sökas i förhål- landena på hyresmarknaden. För de äldre husen
            gäller alltjämt 1942 års grundhyror. Jämfört med alternativ användning
            av det insatta kapitalet lämnar dessa en låg förräntning och synes
            inte innefatta tillräckliga incita- ment till reparationer och
            förbättringar i det äldre bostadsbeståndet. En ombyggnad eller
            förbättring av betydenhet ställer sig som alternativ till nybyggnad
            oviss eller direkt ofördelaktig ur förräntningssynpunkt, trots
            att den med hänsyn till förhållandena på bostadsmarknaden och
            ur sam- hällsekonomisk synpunkt ofta torde vara att föredra framför
            nybyggnad. För nybyggda hus gäller sådana regler för hyressättningen
            att de lämnar en mera tillfredsställande förräntning och kostnadstäckning
            för båda hu- sen — det rivna och det nybyggda — än som erhålles
            för det äldre huset, därest detta moderniseras. Här nämnda förhållanden
            accentueras, därest ett nytt hus kan uppföras enligt en stadsplan
            som medger hårdare exploa- tering än den stadsplan enligt vilken
            den äldre bebyggelsen uppförts. Det har ifrågasatts all rivning
            av icke saneringsmogna bostadsfastigheter skulle kunna förhindras
            genom vidgad tillämpning av lagen om igångsätt- ningstillstånd
            för byggnadsarbete, enligt vilken Kungl. Maj:t har fullmakt att
            vid allvarlig brist på arbetskraft inom byggnadsindustrien eller
            vid annat avsevärt hinder förordna om igångsättningstillstånd
            för vissa byggnads- arbeten. Det inger dock stora betänkligheter
            att tillämpa denna omdisku- terade lagstiftning på det bostadspolitiska
            området. Härtill kommer svårig-
          </p>
          <pb facs="riksdagen-motions-pdf/data/1966/mot_1966__ak__788/mot_1966__ak__788-002.pdf"/>
          <fw xml:id="i-4jY1gyHP5vb9qqBhz4WDWN">
            12 Motioner i Andra kammaren, nr 788 år 1966
          </fw>
          <p xml:id="i-FdntvZJWcqfwLzPvfxrF22">
            heterna att åstadkomma ett invändningsfritt eller objektivt mått
            på huru- vida en bostadsfastighet är saneringsmogen eller ej.
            På en bostadsmarknad med god tillgång kan således en sanering
            vara önskvärd på ett betydligt tidigare stadium än på en bostadsmarknad
            som karakteriseras av brist. Även om det inte är möjligt att fastställa
            kriterier för de enskilda fallen, är det dock uppenbart att ett
            anstånd eller uppskjutande av rivning av bo- stadshus, som ännu
            är funktionsdugliga, skulle vara till fördel för de bo- stadssökande.
            Kan förbättringar och ombyggnader komma till stånd i större utsträckning
            i det äldre bostadsbeståndet, kommer nämligen en större del av
            nyproduktionen att innebära nettotillskott och en större tillgång
            på bo- städer. Orsakerna till det s. k. rivningsraseriet torde
            inte kunna elimineras inom ramen för nuvarande hyresregleringssystem.
            En successiv avveckling av regleringen har visserligen påbörjats,
            men det är ännu ovisst när denna kommer att leda till fullständig
            avveckling. Med hänsyn härtill synes det angeläget att inom det
            nuvarande systemets ram vidta åtgärder i syfte att motverka en
            överdriven rivningsverksamhet. Ett lämpligt tillvägagångssätt
            synes vara att på ett tidigt stadium uppta överläggningar med
            vederbörande fastighetsägare om möjligheterna till alternativ
            till rivning. Därvid bör prövas om det finns möjlighet att genom
            förbättring eller ombyggnad kunna trygga fastighetens bestånd
            ytterligare en tid. Om ett dylikt alternativ skall kunna förverkligas,
            torde man få utgå från att förräntningen av det kapital som den
            alternativa åtgärden fordrar bör vara jämförlig med den förräntning
            som skulle ha erhållits på det för rivning jämte nybyggnad erforderliga
            kapitalet. Med en ordning baserad på sådana utgångspunkter bör
            det vara möjligt att dämpa rivningsraseriet och åstadkomma ett
            bättre tillvaratagande av det äldre bostadsbeståndet. Det bör
            uppmärksammas att de hyresgäster som beröres av rivningarna som
            regel önskar bo kvar i sina lägenheter. Vanligen innebär flyttningen
            från rivningshusen att de får flytta till annan stadsdel, varigenom
            bl. a. kontakter med den gamla miljön och dess människor bryts.
            Läget i för- hållande till arbetsplats m. m. brukar också vara
            sämre. Därjämte brukar hyran för den nya bostaden vara avsevärt
            högre än hyran för den gamla. Hyresgästerna torde därför som regel
            vara beredda att betala en sådan höjning av hyran som följer av
            en förbättring eller ombyggnad av det äldre huset, emedan detta
            skulle vara betydligt förmånligare för dem än att flytta till
            ny bostad. Vi förordar att en skyndsam utredning företages i enlighet
            med de rikt- linjer som här angivits. De administrativa formerna
            och de åtgärder som kan erfordras på hyreslagstiftningens område
            bör därvid prövas närmare. Utredningen bör bedrivas så skyndsamt
            att förslag i ärendet kan föreläggas innevarande års riksdag.
            Med hänvisning till det ovan anförda hemställes,
          </p>
          <pb facs="riksdagen-motions-pdf/data/1966/mot_1966__ak__788/mot_1966__ak__788-003.pdf"/>
          <fw xml:id="i-6Wfyhbsud2fTxyJZ8ktWQ3">
            Motioner i Andra kammaren, nr 788 år 1966 13
          </fw>
          <p xml:id="i-7wFnWp54LbPNXe9Rp5BrPn">
            att riksdagen måtte i skrivelse till Kungl. Maj:t anhålla om
            skyndsam utredning samt förslag till innevarande års riksdag rörande
            åtgärder för motverkande av rivning av icke saneringsmogna bostadsfastigheter
            i enlighet med vad i motionen anförts.
          </p>
          <p xml:id="i-VctGApCAK5hZHikwHBZzku" type="date">
            Stockholm den 26 januari 1966
          </p>
          <p xml:id="i-LhBhekVVcWm5PbrNSjWgEF">
            Bengt Sjönell Lars Eliasson i Sundborn
          </p>
        </div>
      </div>
    </body>
  </text>
</TEI>
