<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04592">
  <teiHeader>
    <fileDesc>
      <titleStmt>
        <title>med anledning av prop. 2021/22:178 Barnets bästa när vård enligt LVU upphör – lex lilla hjärtat</title>
        <author corresp="i-AztMVLti5hapQ8yJnkFbgD">av Sofia Nilsson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4592 av Sofia Nilsson m.fl. (C)</title>
          <idno type="rdwebb">H9024592</idno>
          <rs type="number">4592</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024592/text</ref>
          <ref type="dokument_url_html">http://data.riksdagen.se/dokument/H9024592</ref>
          <ref type="dokumentstatus_url_xml">http://data.riksdagen.se/dokumentstatus/H9024592</ref>
          <ref type="docx">http://data.riksdagen.se/fil/3843B5AA-31C8-4F05-B388-0EFCF4712C9B</ref>
          <ref type="pdf">http://data.riksdagen.se/fil/D9B5701E-0CB8-48B1-B3AC-3F5E20F9F931</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AztMVLti5hapQ8yJnkFbgD</idno>
            <name>Sofia Nilsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-C3pbJfgMjJipDqWLJcuDvz</idno>
            <name>Aphram Melki</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RcGiHcLqT5QJjKc1J4oKi8" type="basedOn"/>
        <correspContext corresp="i-RcGiHcLqT5QJjKc1J4oKi8">
          <ref>Proposition 2021/22:178</ref>
        </correspContext>
        <correspAction xml:id="i-K6UoZHJPsodromHg2fxpXC" type="signed"/>
        <correspContext corresp="i-K6UoZHJPsodromHg2fxpXC">
          <note type="signatory" corresp="i-AztMVLti5hapQ8yJnkFbgD"/>
          <note type="signatory" corresp="i-XQAzCv28W16uuk7HhQLdZZ"/>
          <note type="signatory" corresp="i-C3pbJfgMjJipDqWLJcuDvz"/>
        </correspContext>
        <correspAction xml:id="i-RMXza5LFKkvbGoQW6JH4yG" type="submitted">
          <date when="2022-04-06"/>
          <time when="18:00:28"/>
        </correspAction>
        <correspAction xml:id="i-BUWs589iaUJh54BdEAhGeH" type="reviewed">
          <date when="2022-04-26"/>
          <time when="17:20:58"/>
        </correspAction>
        <correspAction xml:id="i-Ki1vXRhML3gGvLTJvJ1aZ4" type="dismissed">
          <date when="2022-04-27"/>
        </correspAction>
        <correspAction xml:id="i-6krRKTCYG58MqNENd12uqr" type="referred">
          <date when="2022-04-28"/>
        </correspAction>
        <correspAction xml:id="i-WkPRVxqvP1zJrdJQ5sxjx7" type="assigned">
          <date when="2022-10-12"/>
          <time when="11:36:49"/>
        </correspAction>
        <correspContext corresp="i-WkPRVxqvP1zJrdJQ5sxjx7">
          <ref type="assignedTo">Socialutskottet</ref>
        </correspContext>
        <correspAction xml:id="i-Vm7C9E6237xtFvKFkHVtyd" type="behandlas_i"/>
        <correspContext corresp="i-Vm7C9E6237xtFvKFkHVtyd">
          <ref type="uppgift">2021/22:SoU33</ref>
          <ref type="ref_dok_id">H901SoU33</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU33</ref>
          <ref type="ref_dok_titel">Barnets bästa när vård enligt LVU upphör - lex lilla hjärtat</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6FTJ59JVCG95CzaCt2y6yt" type="motHeader">
        <div xml:id="i-3d9qu5dWnV92xo9S3fMz1H" type="motTitle">
          Motion till riksdagen 2021/22:4592 av Sofia Nilsson m.fl. (C)
          med anledning av prop. 2021/22:178 Barnets bästa när vård enligt
          LVU upphör – lex lilla hjärtat
        </div>
      </div>
      <div xml:id="i-WjJpdCmbeuP6X1myr9kW1Y" type="motBody">
        <div xml:id="i-LzHBE9q6XXc9Hy2Py7TzZT" type="motProposal" subtype="förslag">
          <head xml:id="i-TNMXcdndha6DXTWiag6vsP">
            Förslag till riksdagsbeslut
          </head>
          <list xml:id="i-Hii274urydNEVn6QuXd7L9" style="ol">
            <item xml:id="i-GQbSCwfGE38kHUSoTH3ghm">
              Riksdagen ställer sig bakom det som anförs i motionen om att
              regeringen skyndsamt, efter att remissinstanserna yttrat sig,
              bör genomföra förslagen om en ny grund för LVU och att vårdens
              upphörande ska prövas i två steg och tillkännager detta för regeringen.
            </item>
            <item xml:id="i-47cC9v8WSbZNb3QsgkGzGq">
              Riksdagen ställer sig bakom det som anförs i motionen om att
              drogtest bör begäras innan vården upphör i de fall ett omhändertagande
              enligt LVU har missbruk hos föräldrarna som grund och tillkännager
              detta för regeringen.
            </item>
            <item xml:id="i-53BMuseNMYeYqEv7X94Lfw">
              Riksdagen ställer sig bakom det som anförs i motionen om att
              socialnämnden bör ha en skyldighet att följa upp barns och ungas
              situation under minst tolv månader efter upphörande av vård enligt
              LVU och tillkännager detta för regeringen.
            </item>
            <item xml:id="i-XCgyLR1kQSkeJmxtJGQa8J">
              Riksdagen ställer sig bakom det som anförs i motionen om att
              möjligheten att begära s.k. hemtagningsutredningar bör regleras
              och begränsas och tillkännager detta för regeringen.
            </item>
            <item xml:id="i-C4vDu6HFxkaat9J5bU3hrY">
              Riksdagen ställer sig bakom det som anförs i motionen om behovet
              av att förtydliga den information som ges om skälen för ett omhändertagande
              av ett barn enligt LVU och förutsättningarna för att ett omhändertagande
              kan upphöra och tillkännager detta för regeringen.
            </item>
          </list>
        </div>
        <div xml:id="i-A3K3ZD78VQrhVwJUcuWh26" type="motContent">
          <head xml:id="i-gmAsPwa7hu1TucSdvxBbC" type="h1">
            Motivering
          </head>
          <p xml:id="i-9gqwkFTABV4Zdqd8FStH9t">
            Socialtjänstens utredningar, bemötande och stöd till individer
            har ofta stor betydelse för individen. Det gäller inte minst vid
            beslut om tvångsvård och omhändertagande av barn och unga. Det
            bästa är vanligen att med stöd och hjälp se till att ett utsatt
            barn kan bo kvar i sitt föräldrahem. I vissa fall är bristerna
            i föräldrarnas omsorgs- eller föräldraförmåga så allvarliga att
            barnet måste omhändertas. Såväl skälen till omhändertagandet som
            förutsättningarna för att omhändertagandet ska upphöra måste vara
            begripliga för alla inblandade. Detta är viktigt ur rättssäkerhetssynpunkt,
            men skapar också trygghet och förutsägbarhet för både barn och
            vuxna. Samhället bär ett mycket tungt ansvar för att nyttan med
            en tvångsvård uppväger nackdelarna och för att barnet får den
            vård, trygghet och varaktigt bättre livssituation som är hela
            syftet med tvångsvården.
          </p>
          <p xml:id="i-WD8hQLDD3RejRcHmLVwnh9">
            Socialtjänsten behöver mer och bättre utbildad personal och kvalitetssäkring
            av socialtjänstens metoder och arbetssätt för att säkerställa
            rättvisande utredningar och bedömningar och ge olika människor
            ett bra och jämlikt bemötande. Det behövs även ett bättre och
            systematiskt stöd till familjehemmen före, under och efter en
            placering. Det har varit och är fortfarande ett stort problem
            att ingen haft ett tydligt ansvar för uppföljningen och åtgärderna
            som behövs i efterhand av tvångsvård. Centerpartiet har under
            en längre tid drivit på för tydliga riktlinjer för hur socialtjänstens
            stöd till barnet eller den unge ska se ut efter att tvångsvården
            upphör.
          </p>
          <p xml:id="i-SF6ggGp6KtdJASMF4eDfKJ">
            Redan den 26 juni 2015 överlämnade utredningen om tvångsvård
            för barn och unga sitt slutbetänkande Barns och ungas rätt vid
            tvångsvård – Förslag till ny LVU (SOU 2015:71). Snart sju år senare
            kan lagstiftningen fortfarande inte ge utsatta barn den trygghet
            de behöver. De S-ledda regeringarnas passivitet har tyvärr medfört
            att många barn, helt i onödan, har fortsatt att drabbas av motstridiga
            och kortsiktiga beslut rörande placeringar i olika familjehem.
            Våren 2020 agerade Centerpartiet tillsammans med andra partier
            i riksdagen för att tillvarata förslagen från den ovannämnda utredningen
            i syfte att skyndsamt säkerställa att barn inte ska kunna flyttas
            från väl fungerande familjehem i de fall det strider mot barnets
            bästa.
          </p>
          <p xml:id="i-X1o5ezYXnDNeLVfU5i48cJ">
            De förslag regeringen presenterade i proposition 2020/21:35 Regelbundna
            överväganden av vårdnadsöverflyttning och särskilda lämplighetskrav
            för offentliga biträden, var ett litet steg i rätt riktning. På
            samma sätt innehåller Barnets bästa när vård enligt LVU upphör
            – lex Lilla hjärtat (prop. 2021/22:178) förslag som Centerpartiet
            välkomnar, men som inte är tillräckliga för att skapa det skyddsnät
            kring utsatta barn och unga som vi vill se.
          </p>
          <p xml:id="i-wjwbg6xSZtztmq31Q7CmV">
            I den aktuella propositionen föreslår regeringen att socialnämnden
            inte ska kunna besluta att vården ska upphöra förrän de omständigheter
            som föranlett vården har förändrats på ett varaktigt och genomgripande
            sätt.
          </p>
          <p xml:id="i-BN7VsNvCt4JMqAK2jxkBPT">
            Vidare föreslås att socialnämnden i vissa situationer ska vara
            skyldig att överväga om det finns skäl att ansöka om flyttningsförbud.
          </p>
          <p xml:id="i-UjwMGJmT9g8VrUyAEbsoiH">
            Skyldigheten för socialnämnden att överväga vårdnadsöverflyttning
            föreslås att tidigareläggas.
          </p>
          <p xml:id="i-GtcE5arzUCCKRWq9S7MRk5">
            Det införs även en skyldighet för socialnämnden att göra uppföljning
            efter att vård enligt LVU har upphört.
          </p>
          <p xml:id="i-62k2A8qFgvGDi165Tg6m8K">
            Slutligen föreslår regeringen en skyldighet för socialnämnden
            att, om det finns anledning, kontrollera föräldrars och vårdnadshavares
            missbruk.
          </p>
          <p xml:id="i-LEJxDEyQXiyXJeEDBxWZep">
            Ett flertal av förslagen svarar i stor utsträckning mot det tillkännagivande
            som Centerpartiet tillsammans med andra partier samlade en riksdagsmajoritet
            bakom förra året. Det är bra att regeringen är lyhörd och nu genomför
            delar av riksdagens beslut, men Centerpartiet anser att detta
            inte är tillräckligt.
          </p>
          <head xml:id="i-SSgg9SyHYYS1fo4ycwKBMf" type="h2">
            Ny grund för LVU och prövning av vårdens upphörande i två steg
          </head>
          <p xml:id="i-AkjD8V5LjYYPr9Hh1aAaeJ">
            Lagstiftningen som rör tvångsvård av barn och unga innehåller
            svåra och komplexa bedömningar, inte minst när frågan är om tvångsvården
            ska upphöra eller inte. Nuvarande lagstiftning ger begränsad vägledning
            för hur prövningen av vårdens upphörande ska ske. För Centerpartiet
            är det viktigt att ett tydligare barnrättsperspektiv implementeras.
            I den av socialutskottet initierade utredningen Barnets bästa
            vid fortsatt vård enligt LVU, lämnas förslag som innebär att prövningen
            av om vården ska upphöra får både ett tydligt tillvägagångssätt
            och ett tydligare barnrättsperspektiv.
          </p>
          <p xml:id="i-EvkrkksxUzVk1zC7ffYyKU">
            Förslaget innebär att vårdens upphörande ska prövas i två steg.
            Det första steget knyter an till frågan om förutsättningarna för
            vård enligt 2 eller 3 § LVU fortfarande är uppfyllda. Det andra
            steget knyter an till frågan om det finns en risk för att ett
            barns hälsa eller utveckling allvarligt skadas genom att vården
            upphör. Vid den bedömningen ska vad som bedöms vara bäst för barnet
            vara avgörande.
          </p>
          <p xml:id="i-QN3Yy8rprB7uBz3Z75DzmQ">
            Det borde vara en självklarhet att prövningen av om vård enligt
            LVU ska upphöra eller inte görs genom ett transparent och rättssäkert
            tillvägagångssätt. Utredningens förslag bedöms stärka tryggheten,
            säkerheten och stabiliteten för placerade barn.
          </p>
          <p xml:id="i-JgPPbszNvDdiaqAtzyQpL8">
            Eftersom förslagen innebär en relativt stor förändring av förutsättningarna
            för fortsatt vård enligt 2 eller 3 § LVU föreslår utredningen
            även att en ny grund för vård enligt LVU ska införas. Den nya
            grunden innebär följaktligen att ett barn kan fortsätta att vårdas
            med stöd av lagen trots att förutsättningarna för vård enligt
            2 eller 3 § LVU inte längre finns. För att den nya grunden för
            fortsatt vård ska bli tillämplig krävs dock att det finns ett
            inledande beslut om vård. Det inledande beslutet om vård kan även
            fortsättningsvis bara grundas på 2 eller 3 § LVU.
          </p>
          <p xml:id="i-EGxYMr8nEwqbBfzTp1HspK">
            Centerpartiet anser att även detta är kloka bedömningar från
            utredarens sida.
          </p>
          <p xml:id="i-Tv2yitHDMy9xiejB392Fn">
            Regeringen bör mot bakgrund av detta skyndsamt, efter remissinstansernas
            yttranden, genomföra förslagen i utredningen Barnets bästa vid
            fortsatt vård enligt LVU om att en ny grund för LVU säkerställs
            och vårdens upphörande ska prövas i två steg: Om skälen till omhändertagande
            kvarstår och om vårdens upphörande skulle vara till barnets bästa.
            Detta bör riksdagen ställa sig bakom och ge regeringen till känna.
          </p>
          <head xml:id="i-SP2nZspUJirZFzdansiPbR" type="h2">
            Obligatorisk drogtest innan vården upphör
          </head>
          <p xml:id="i-29VKej651SL91vTK2rdNU4">
            Erfarenheter från tidigare fattade beslut rörande placering av
            barn visar att drogtester kan vara helt centralt i de fall där
            missbruk är, eller har varit, anledningen eller en av anledningarna
            till en placering av barn vid ett familjehem. När ett omhändertagande
            har missbruk hos föräldrarna som grund bör därför drogtest begäras
            innan vården upphör. Införandet av ett lagstadgat krav på obligatoriska
            drogtester skulle t.ex. kunna utformas i 3 kap. ny 8 § socialtjänstlagen
            (2001:453).
          </p>
          <p xml:id="i-E5e8icXmEMmxNfScNE49sn">
            Det bör framgå av lagstiftningen dels att socialnämnden ska ha
            skyldighet att genomföra obligatoriska drogtester i sådana fall,
            dels att om berörda personer nekar att genomgå drogtest anses
            det vara likvärdigt med ett positivt testsvar. Detta bör riksdagen
            ställa sig bakom och ge regeringen till känna.
          </p>
          <head xml:id="i-SKo1bTmf9tummPYCVKiob8" type="h2">
            Uppföljning av barn som återförs i minst 12 månader
          </head>
          <p xml:id="i-YQgGfitfTTEFs9qmHVG4CX">
            Centerpartiet välkomnar regeringens förslag om en skyldighet
            för socialnämnden att följa upp barnets eller den unges situation
            efter avslutad LVU-vård. Dock bör nämnden ha möjlighet att följa
            upp situationen under en längre period än regeringen föreslår.
            Med längre period avses minst tolv månader. Remissinstanser som
            Lunds universitet, Barnombudsmannen, Vårdföretagarna, Rädda Barnen,
            Maskrosbarn, Unicef, Stiftelsen Allmänna Barnhuset, Vision, Kalmar
            kommun, Göteborgs kommun och Brinn för barnen bedömer alla att
            tidsgränsen i stället bör vara 12 månader. Även Kammarrätten i
            Göteborg framför att en uppföljningstid om sex månader framstår
            – särskilt i situationer med bristande medverkan – som alltför
            kort.
          </p>
          <p xml:id="i-PUqgTJjvYiLCsagyNCyLcG">
            Införandet av en skyldighet för socialnämnden att följa upp ett
            placerat barns situation under en längre tidsperiod efter att
            placeringen upphört skulle t.ex. kunna anges i 6 kap. ny 8 a §
            socialtjänstlagen (2001:453) där det framgår att socialnämnden
            har en skyldighet att följa upp och utvärdera det tidigare placerade
            barnets livssituation och vidta lämpliga åtgärder i syfte att
            skydda barnet om nya uppgifter om allvarliga missförhållanden
            skulle framkomma.
          </p>
          <p xml:id="i-RiahivaeZj5FYzvV9TPwr4">
            Vi anser mot denna bakgrund att socialnämnden ska följa upp återplacerade
            barn och ungas situation under en längre tidsperiod och med detta
            avses minst 12 månader. Detta bör riksdagen ställa sig bakom och
            ge regeringen till känna.
          </p>
          <head xml:id="i-7kwBJywy7fi13CxQ17h3Ex" type="h2">
            Reglering av möjligheten att begära hemtagningsutredningar
          </head>
          <p xml:id="i-HhFvpq3nSgeThtdShSj6ax">
            För att socialnämnden ska kunna ta ställning till en begäran
            om att vård enligt LVU ska upphöra ska en utredning enligt 11
            kap. 1 § socialtjänstlagen inledas. En utredning som inleds av
            denna orsak brukar kallas för en hemtagningsutredning.
          </p>
          <p xml:id="i-7rPGpZYoG1VntVwJREer4E">
            I nuvarande LVU finns ingen bestämmelse som reglerar vem som
            kan begära att vård med stöd av lagen ska upphöra. Många gånger
            väcks frågan om vårdens uppgörande genom att en vårdnadshavare
            gör en s.k. hemtagningsbegäran. Rutinerna kring en hemtagningsbegäran
            har utarbetats i praktiken. Med tanke på att det är fråga om tvångsvård
            av barn och unga är det angeläget att en sådan bestämmelse förs
            in i lagen.
          </p>
          <p xml:id="i-3yYkbRovB6qUm4PwG2F7pT">
            Det saknas för närvarande helt begränsningar i en vårdnadshavares
            möjlighet att göra en hemtagningsbegäran. En vårdnadshavare kan
            alltså vid upprepade tillfällen begära att vården ska upphöra
            och på det sättet påkalla upprepade hemtagningsutredningar. Detta
            leder till att socialnämnden vid upprepade tillfällen kan behöva
            inleda en hemtagningsutredning. Upprepade hemtagningsutredningar
            riskerar att påverka ett barn negativt och hans eller hennes möjlighet
            att komma till ro och anpassa sig till sin miljö. Det påverkar
            även socialtjänstens arbete och kan påverka en vårdnadshavares
            möjligheter att ta till sig erbjudna insatser eller komma till
            den insikt om förutsättningarna som motiverade vården som krävs
            för att vården ska kunna upphöra. Det är således ingen som gynnas
            av upprepade hemtagningsutredningar och begäran om att vården
            ska upphöra – allra minst barnen.
          </p>
          <p xml:id="i-B3htffzxy5b4qqX1UECBTA">
            Den av socialutskottet initierade utredningen Barnets bästa vid
            fortsatt vård enligt LVU föreslår mot denna bakgrund att det införs
            en begränsning av en vårdnadshavares möjlighet att begära att
            vård som har beslutats med stöd av 2 § LVU ska upphöra. Förslaget
            går ut på att en socialnämnd inte ska pröva en sådan begäran om
            frågan om vård har prövats av nämnden eller rätten de senaste
            sex månaderna.
          </p>
          <p xml:id="i-PCWudLA1iVZ71a4DcBf3bR">
            Vi bedömer att förslaget skulle öka tryggheten och stabiliteten
            hos placerade barn. Möjligheten att begära hemtagningsutredningar
            bör därför regleras och begränsas. Detta bör riksdagen ställa
            sig bakom och ge regeringen till känna.
          </p>
          <head xml:id="i-MJQpd897KmqkNRD4YQpqWv" type="h2">
            Rättssäkerhet och förutsägbarhet för barnet och de vuxna
          </head>
          <p xml:id="i-3es3vbMVULciPSQyS2oBJw">
            I vissa fall är situationen sådan att bristerna i föräldrarnas
            omsorgs- eller föräldraförmåga är så allvarliga att barnet måste
            omhändertas. Ibland står det också klart att barnet med stor sannolikhet
            inte kommer att kunna återföras till sitt föräldrahem. Det handlar
            om sådana fall där en ändring av omständigheterna som ligger till
            grund för omhändertagandet framstår som i det närmaste helt utesluten.
            Om detta är bedömningen bör föräldrarna informeras om det, samt
            skälen för bedömningen. Huvudregeln är dock alltid att sträva
            efter att barnet ska kunna återförenas med sina föräldrar.
          </p>
          <p xml:id="i-M34JfREX2vHfxvDUDAk4u2">
            En reell sådan strävan från samhällets sida kräver att det tydligt
            klargörs både för det omhändertagna barnet, föräldrarna och familjehemmet
            vad som krävs, och inom vilken tidsram detta ska uppnås, för att
            en återförening ska kunna ske. Såväl skälen till omhändertagandet,
            som förutsättningarna för att omhändertagandet ska upphöra, måste
            vara begripliga för alla inblandade. Detta är viktigt ur rättssäkerhetssynpunkt,
            men skapar också trygghet och förutsägbarhet för både barn och
            vuxna.
          </p>
          <p xml:id="i-SDUTHBKFuaC84KBSM12KNU">
            Information om skälen för ett omhändertagande och förutsättningarna
            för att ett omhändertagande av ett barn ska upphöra behöver tydliggöras.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-Sy38kEtFiz3iUKh114CkAH" type="motSignatures">
          <list xml:id="i-TjYxLr3X9FqVM1ZjHCySUr">
            <item xml:id="i-6SxgQ7V9VFcQEwQ4M3tNMG">
              Sofia Nilsson (C)
            </item>
            <item xml:id="i-NiXaLPrLwbTjA3z48YpYcx">
              Anders W Jonsson (C)
            </item>
            <item xml:id="i-DGqvb3j5heXfxuWsH1Pth2">
              Aphram Melki (C)
            </item>
          </list>
        </div>
      </div>
    </body>
  </text>
</TEI>
