<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0461/mot_200102_MJ_0461-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2001/02 mnr: MJ461 pnr: mp565
          </p>
          <p>
            Motion till riksdagen 2001/02:MJ461
          </p>
          <p>
            av Gudrun Lindvall och Gunnar Goude (mp)
          </p>
          <p>
            Djurtillsyn
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att ansvaret för djurskyddstillsynen skall ligga kvar
            på kommunerna.
          </p>
          <p>
            Inledning
          </p>
          <p>
            I SOU 2000:108 Ett förbättrat djurskydd, som är en utredning
            om ny djurskyddsmyndighet, föreslås att djurskyddet skall flyttas
            från kommunerna till länsstyrelserna. Det är inte första gången
            detta diskuteras och uppenbarligen inte sista, eftersom departementet
            sedan dess gör en egen intern utredning av frågan och då också
            ser över om livsmedelstillsynen ska flyttas. Samtidigt visar TV-filmer,
            som nyligen visats, att de nuvarande centrala myndigheterna, Livsmedelsverket
            och Jordbruksverket, inte klarat av sina uppgifter på ett tillfredsställande
            sätt.
          </p>
          <p>
            Kommunerna bör ha kvar djurtillsynen
          </p>
          <p>
            Det ständiga ifrågasättandet av om djurskyddstillsynen ska ligga
            kvar på kommunerna har inte varit bra. Kommunerna är osäkra på
            om tillsynen blir kvar eller inte och i en kärv ekonomi har man
            inte satsat som man borde på detta område. Samtidigt finns det
            kommuner där djurskyddstillsynen sköts exemplariskt, där inspektören
            har ett gott samarbete med djurägare, problemen löses tidigt och
            inga braskande tidningsrubriker om plågade djur finns att visa.
            Att vara djurskyddsinspektör är ett tufft och ofta ensamt jobb.
            Man konfronteras ofta med personer som tar kritiken mycket personligt
            — man ifrågasätter livsverket och yrkeskompetensen — och konflikter
            är vanliga. I
          </p>
          <p>
            19
          </p>
          <pb facs="riksdagen-motions-pdf/data/200102/mot_200102_MJ_0461/mot_200102_MJ_0461-0002.pdf"/>
          <p>
            2001/02:MJ461
          </p>
          <p>
            20
          </p>
          <p>
            många av fallen — inte alla! — finns en social situation i botten
            som skapat problem hos djurhållare som tidigare varit helt utan
            anmärkning. Det kan vara sjukdom, ålder eller annat. Från Miljöpartiets
            sida har vi tidigare fäst uppmärksamhet på detta och påtalat att
            endast om djurtillsynen ligger hos kommunen kan dessa och andra
            problem tacklas på ett för individen bra sätt. Den kritik som
            kommit kommunerna till del för brister i djurskyddet är naturligtvis
            berättigad i vissa fall, i andra inte. Många kommuner har inte
            satsat på djurskyddet av olika skäl. För små kommuner finns inte
            behov av en djurskyddsinspektör på heltid. Här måste det bli möjligt
            för kommuner att antingen dela på en inspektör eller köpa tjänster
            från en grannkommun. För andra finns inga sådana skäl, utan man
            har avvaktat i väntan på beslut om var tillsynen ska placeras
            — om det ska bli på kommunal nivå eller på läns- styrelsenivå.
            Man väntar på ett slutgiltigt besked. Då regeringen i samarbete
            med Miljöpartiet och Vänsterpartiet tog fram miljöbalken diskuterades
            annan tillsyn inom lantbruket. Det gällde gamla miljöskyddslagen
            — bekämpningsmedel m.m. — där tillsynen låg på kommunerna och
            den gamla skötsellagen. Skötsellagen handlade om tillsyn över
            bl.a. gödselvårdsanläggningar, och före balkens ikraftträdande
            låg den tillsynen på länsstyrelserna. Båda lagarna ingår idag
            i miljöbalken, och efter att ha hört såväl länsstyrelser som kommuner
            enades vi om att all tillsyn enligt balken skulle ligga på kommunerna.
            Länsstyrelserna anförde geografiska avstånd som skäl att slippa
            tillsynen. Även det faktum att tillsynen över lantbrukets djur
            låg på kommunerna talade för denna lösning för att få en ansvarig
            tillsynsmyndighet. Mot den bakgrunden är det mycket märkligt att
            det nu finns diskussioner om att bryta upp tillsynen över lantbruket
            igen. Man kan fråga sig varför länsstyrelserna vore bättre skickade
            att klara tillsynen av djuren i ladugårdarna än gödselvårdsanläggningarna
            utanför. Det geografiska avståndet till objekten har inte ändrats.
            För lantbrukaren innebär det krångel med flera myndigheter och
            flera besök. Risken är uppenbar att tillsynen blir sämre — man
            hinner helt enkelt inte besöka alla objekt när avstånden blir
            för stora. Att som idag bara köra förbi och kasta ett getöga blir
            betydligt svårare. Miljöpartiet anser att den lokala djurskyddstillsynen
            ska ligga kvar på kommunerna av ovan anförda skäl. Det är bättre
            att bygga vidare på en befintlig organisation och förbättra den
            än att skapa något nytt. Att bryta sönder väl fungerande verksamhet
            i kommuner där det fungerar istället för att ta vara på de positiva
            exemplen och använda dem som förebilder kan inte vara rätt. Framför
            allt som en ny fristående central djurskyddsmyndighet står för
            dörren och kan stödja och komplettera kommunerna på ett helt nytt
            sätt.
          </p>
          <p>
            Djurskyddsmyndigheten — en ny aktör
          </p>
          <p>
            Kommunerna behöver stöd i sin myndighetsutövning. Från Miljöpartiets
            sida är vi mycket glada att en fristående central djurskyddsmyndighet
            nu finns i budgeten och kommer att se dagens ljus under år 2002.
            Med en fristående
          </p>
          <pb facs="riksdagen-motions-pdf/data/200102/mot_200102_MJ_0461/mot_200102_MJ_0461-0003.pdf"/>
          <p>
            djurskyddsmyndighet blir det djurskyddet, och endast det, som
            blir uppgiften. Andra hänsyn som kan väga tyngre finns inte. Inom
            Jordbruksverket har så varit fallet enligt många kritiker. Man
            har haft näringens bästa för ögonen, och då detta kolliderat med
            djurskyddet har man fått kritik. Vi menar att den nya myndigheten
            tydligare än vad som varit fallet med Jordbruksverket måste arbeta
            direkt mot kommunerna. Inom Jordbruksverket har det ansetts att
            kommunerna ska vända sig till länsstyrelserna vid problem. Länsstyrelsen
            har å sin sida ansett att man inte kunnat ta ställning eller hjälpa
            till i kniviga fall, eftersom man är den myndighet till vilken
            sådana fall överklagas. Kommunerna har hamnat i ett vakuum. Den
            nya myndigheten borde innehålla en ”kommunakut” till vilken kommunernas
            djurskyddsinspektörer kan vända sig för att få råd, stöd och information
            om liknande ärenden. Det borde också vara möjligt för den nya
            myndigheten att ta över svåra fall av principiell betydelse och
            fall som rör flera kommuner. Med en sådan organisation kan kommunerna
            få det stöd de behöver, man får en samsyn över landet — något
            som brister idag — och svåra fall kan lyftas centralt. Vi tror
            att en sådan modell skulle förbättra djurskyddet i landets kommuner
            väsentligt. Det är viktigt att regeringen sätter ner foten i fråga
            om var djurskyddstillsynen ska ligga. En proposition om djurskyddsmyndigheten
            och djurskyddet har aviserats till hösten 2002. I den ska inte
            bara formerna för den nya myndigheten behandlas, utan även var
            tillsynen ska placeras. Från Miljöpartiets de grönas sida har
            vi satt ner foten — vi vill att kommunerna ska vara lokal tillsynsmyndighet
            även i fortsättningen.
          </p>
          <p>
            Stockholm den 5 oktober 2001
          </p>
          <p>
            Gudrun Lindvall (mp) Gunnar Goude (mp)
          </p>
          <p>
            2000/01:c999
          </p>
          <p>
            21
          </p>
        </div>
      </div>
    </body>
  </text>
</TEI>
