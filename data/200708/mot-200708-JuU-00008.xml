<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00008">
  <teiHeader>
    <fileDesc>
      <titleStmt>
        <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
        <author corresp="i-STyFs6Gu3boin31eFp1bNM">av Thomas Bodström m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
          <idno type="rdwebb">GV02Ju8</idno>
          <rs type="number">Ju8</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju8/text</ref>
          <ref type="dokument_url_html">http://data.riksdagen.se/dokument/GV02Ju8</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju8</ref>
          <ref type="doc">http://data.riksdagen.se/fil/538610EF-AB3E-412E-82AC-B3581EB2447B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-STyFs6Gu3boin31eFp1bNM</idno>
            <name>Thomas Bodström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-W2BEDRyCnS9HdVWfSB1gKA</idno>
            <name>Margareta Persson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JyJNJYYsSGPpUMFRHpFJo</idno>
            <name>Elisebeht Markström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-KxTfuBAJiVYpyHQUVaUndu</idno>
            <name>Kerstin Haglö</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9atiPFNC3K2Z6A1FqfLf7U" type="basedOn"/>
        <correspContext corresp="i-9atiPFNC3K2Z6A1FqfLf7U">
          <ref>Regeringsskrivelse 2007/08:39</ref>
        </correspContext>
        <correspAction xml:id="i-NCiFyQo1kzC5kHtMqEmgQ" type="signed"/>
        <correspContext corresp="i-NCiFyQo1kzC5kHtMqEmgQ">
          <note type="signatory" corresp="i-STyFs6Gu3boin31eFp1bNM"/>
          <note type="signatory" corresp="i-W2BEDRyCnS9HdVWfSB1gKA"/>
          <note type="signatory" corresp="i-JyJNJYYsSGPpUMFRHpFJo"/>
          <note type="signatory" corresp="i-BzccJvrsm3YED8gWPHwfGn"/>
          <note type="signatory" corresp="i-KxTfuBAJiVYpyHQUVaUndu"/>
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-TcNfrp7fRvP58buMahA7Gi"/>
        </correspContext>
        <correspAction xml:id="i-GwVyXq1SxWDQvVVMrfrvxN" type="referral">
          <date when="2007-12-10"/>
        </correspAction>
        <correspAction xml:id="i-PAX9Jjn4cK3dGTyGoJCk8m" type="dismissal">
          <date when="2007-12-07"/>
        </correspAction>
        <correspAction xml:id="i-Ud4zHSa3GZyqGDSVNkYngh" type="dismissal">
          <date when="2007-12-07"/>
        </correspAction>
        <correspAction xml:id="i-Gtn3du6utkfgJ9aWwE2QkJ" type="transfer">
          <date when="2007-12-06"/>
        </correspAction>
        <correspAction xml:id="i-FVifk1jjiWNL1LtR2TSrx9" type="submission">
          <date when="2007-12-06"/>
        </correspAction>
        <correspAction xml:id="i-NjpmmEFc6zkrEXtXegGXRe" type="assigned"/>
        <correspContext corresp="i-NjpmmEFc6zkrEXtXegGXRe">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-BS3c5NwXHCKgw2as3sCFBN" type="TOC">
          <head xml:id="i-5bMbkfMcQBSdfZCJmAFgDK">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 3
            </item>
            <item>
              Länsövergripande behovs- och åtgärdsanalyser 4
            </item>
            <item>
              Socialtjänststatistik 4
            </item>
            <item>
              Haverikommission 5
            </item>
            <item>
              Socialtjänstens stöd till närstående 5
            </item>
            <item>
              Barnahus 5
            </item>
            <item>
              Kriscenter för män 6
            </item>
            <item>
              Barn som målsägande 7
            </item>
            <item>
              Kompetens om kvinnovåld i utbildningar 7
            </item>
            <item>
              Barnperspektiv 8
            </item>
            <item>
              Hot- och riskbedömningar 8
            </item>
            <item>
              Skyddat boende 9
            </item>
            <item>
              Resurser för att genomföra handlingsplanen 9
            </item>
            <item>
              Målsägandebiträde tidigare 9
            </item>
            <item>
              Rättsintyg 10
            </item>
            <item>
              Mottagningar för våldtäktsoffer 10
            </item>
            <item>
              Utvärdering och utveckling av ideellt arbete 11
            </item>
          </list>
        </div>
        <div type="motProposal" subtype="förslag">
          <head xml:id="i-Efcpx43gnfPSHXB7WeSMzK">
            Förslag till riksdagsbeslut
          </head>
          <list style="ol">
            <item xml:id="i-Eh2tLd2NCbwkP6XwFTTkKy">
              Riksdagen tillkännager för regeringen som sin mening vad som
              anförs i motionen om att handlingsplanen ska innehålla en bättre
              grundläggande analys av mäns våld mot kvinnor.
            </item>
            <item xml:id="i-EJcErTtvmQK4gBaEpvTBCK">
              Riksdagen tillkännager för regeringen som sin mening vad som
              anförs i motionen om behovet av länsövergripande behovs- och åtgärdsanalyser.
            </item>
            <item xml:id="i-4iUxJsuZyoA29JMmwc9fAq">
              Riksdagen tillkännager för regeringen som sin mening vad som
              anförs i motionen om socialtjänststatistikens innehåll.
            </item>
            <item xml:id="i-DcHu2TXSkAht56T9D3QT9c">
              Riksdagen tillkännager för regeringen som sin mening vad som
              anförs i motionen om ett snabbt igångsättande av en s.k. haverikommission.
            </item>
            <item xml:id="i-221Taz6fNUx7ajhiY9Re3W">
              Riksdagen tillkännager för regeringen som sin mening vad som
              anförs i motionen om att utveckla och stimulera socialtjänstens
              stöd för närstående till dem som utsätts för våld.
            </item>
            <item xml:id="i-RNhZUeHzJYgVA3W5CQq7Hq">
              Riksdagen tillkännager för regeringen som sin mening vad som
              anförs i motionen om minst ett barnahus i varje län.
            </item>
            <item xml:id="i-MyhsGtk3GB6rDQhpqMXMu8">
              Riksdagen tillkännager för regeringen som sin mening vad som
              anförs i motionen om att barn som bevittnat våld i nära relationer
              ska tillhöra barnahusets målgrupp.
            </item>
            <item xml:id="i-HezjEgkAHzovTrYhxJH1P5">
              Riksdagen tillkännager för regeringen som sin mening vad som
              anförs i motionen om kriscenter för män.
            </item>
            <item xml:id="i-Pj72NHUR8A2FLEdjXcq3ci">
              Riksdagen tillkännager för regeringen som sin mening vad som
              anförs i motionen om deltagande i Kriminalvårdens programverksamhet
              (Idap).
            </item>
            <item xml:id="i-QLPYrURFiw1S6jvezKvvdB">
              Riksdagen tillkännager för regeringen som sin mening vad som
              anförs i motionen om barn som målsägande.
            </item>
            <item xml:id="i-DaBswZnVsfeqAeyJf6RPGH">
              Riksdagen tillkännager för regeringen som sin mening vad som
              anförs i motionen om kompetens om kvinnovåld i utbildningar.
            </item>
            <item xml:id="i-8Fjgbi5dXH9Gq7dGYrECa5">
              Riksdagen tillkännager för regeringen som sin mening vad som
              anförs i motionen om barnperspektivet.
            </item>
            <item xml:id="i-BKRHWQMTrpTUHoshVb8Fe3">
              Riksdagen tillkännager för regeringen som sin mening vad som
              anförs i motionen om vikten av statistik över hur många barn som
              bevittnar våld.
            </item>
            <item xml:id="i-A3tbdX8qj91rPfoxG2KwHH">
              Riksdagen tillkännager för regeringen som sin mening vad som
              anförs i motionen om hot- och riskbedömningar.
            </item>
            <item xml:id="i-MNzmkeFVFc4ms3g575piPM">
              Riksdagen tillkännager för regeringen som sin mening vad som
              anförs i motionen om skyddat boende.
            </item>
            <item xml:id="i-TSm5STUdZbY3nGCSZiHjxw">
              Riksdagen tillkännager för regeringen som sin mening vad som
              anförs i motionen om bättre redovisning av de resurser som avsatts
              för att genomföra handlingsplanen.
            </item>
            <item xml:id="i-6mJNULysqNxQ8cynH7t16p">
              Riksdagen tillkännager för regeringen som sin mening vad som
              anförs i motionen om att målsägandebiträde ska komma in redan
              i förundersökningsskedet.
            </item>
            <item xml:id="i-M51jd3s2wVmpFPtepAnYJT">
              Riksdagen tillkännager för regeringen som sin mening vad som
              anförs i motionen om rättsintyg.
            </item>
            <item xml:id="i-CbRYVBKb2KGZCW9NpXvcNf">
              Riksdagen tillkännager för regeringen som sin mening vad som
              anförs i motionen om mottagningar för våldtäktsoffer.
            </item>
            <item xml:id="i-RgtKvb4qubimi3Dma9tHdg">
              Riksdagen tillkännager för regeringen som sin mening vad som
              anförs i motionen om att erbjuda drogtester när sexuella övergrepp
              begåtts.
            </item>
            <item xml:id="i-JYib214URKcr7UpGKoa5vW">
              Riksdagen tillkännager för regeringen som sin mening vad som
              anförs i motionen om utvärdering och utveckling av ideellt arbete.
            </item>
          </list>
        </div>
        <div type="motContent">
          <head xml:id="i-TAVAbtUfBBhQ5dggJEeCrW" type="h1">
            Motivering
          </head>
          <p xml:id="i-NUekA2V5w6oLsf7UPSgKS4">
            Sverige är som det ges uttryck för i regeringens skrivelse på
            många sätt ett föregångsland när det gäller jämställdhet. En central
            del i svensk jämställdhetspolitik är att bekämpa mäns våld mot
            kvinnor.
          </p>
          <p xml:id="i-QSzwzcJ7xQqnn8Mt96eVby">
            Ett från våren 2006 av riksdagen antaget delmål för svensk jämställdhetspolitik
            är att mäns våld mot kvinnor ska upphöra. Det är således inte
            endast den nuvarande regeringens strävan att våldet mot kvinnor
            ska upphöra utan också riksdagens.
          </p>
          <p xml:id="i-Nj7WYutoHfoxFNPLHBTxm5">
            Vi anser att det är av betydelse att det, i en handlingsplan
            för att bekämpa mäns våld mot kvinnor, redogörs för en grundläggande
            analys av våldet. Vi socialdemokrater menar att mäns våld mot
            kvinnor har sitt ursprung i och finner sin näring ur fördomar
            och föreställningar om mäns överordning och kvinnors underordning.
            Det våld som kvinnor utsätts för är den yttersta konsekvensen
            av denna könsmaktsordning. Genom våldet förhindras kvinnor och
            flickor fullt åtnjutande av de mänskliga rättigheterna. Våldet
            är samtidigt ett hinder för den fortsatta utvecklingen mot jämställdhet
            mellan kvinnor och män.
          </p>
          <p xml:id="i-9nri7pJWxYx7v7ov782mwY">
            Under ett antal år har riksdagen beslutat om viktiga reformer
            i syfte att bekämpa mäns våld mot kvinnor. Både före kvinnofridsbeslutet
            1998 och därefter har flera viktiga beslut tagits för att förbättra
            skyddet och stödet för våldsutsatta kvinnor och barn. Samhället
            har genom en rad beslut och åtgärder markerat hur allvarligt samhället
            ser på mäns våld mot kvinnor.
          </p>
          <p xml:id="i-DUzAU3NKmDg2FiG5S9UpCv">
            Så har t.ex. lagändringar genomförts, rätten till målsägandebiträden
            utökats, socialtjänstens roll tydliggjorts, handläggningstider
            kortats, besöksförbudet utökats, ny ordning för rättsintyg införts,
            utbildningssatsningar för berörda myndigheters personal genomförts
            och barnens behov av eget stöd betonats för att nämna några. Trots
            det finns det fortfarande mycket kvar att göra för att förbättra
            stödet till den som drabbats av våld i nära relation.
          </p>
          <p xml:id="i-hLb8exGTJKL1QngRxBxLc">
            Antalet anmälningar om misshandel ökar år för år. Samma sak gäller
            anmälningarna avseende grov kvinnofridskränkning och våldtäkt.
            Särskilt utsatta är kvinnor som misshandlas av en man som de har
            en nära relation med. Detta våld är också svårast att komma åt.
            Mörkertalet är stort. Många lider i det tysta och vågar eller
            anser sig inte kunna anmäla förövaren.
          </p>
          <p xml:id="i-78B3KoyTByxAXVcBoCwX59">
            Nästan värre är när en kvinna tar steget att bryta ett sådant
            förhållande och möts av ett samhälle som inte tar ansvar för att
            hjälpa henne. Sveket blir då dubbelt. Flykten från fångenskap,
            förtryck och våld möts inte sällan av bristande kunskap och bristande
            engagemang hos de myndigheter som har till uppgift att garantera
            den enskilda människan skydd och stöd.
          </p>
          <p xml:id="i-TrE1rG6CJrAHYMUUtZp9Bh">
            Ett särskilt problem utgör det s.k. hedersvåldet. Det handlar
            om kontroll genom bl.a. våld och hot om våld inom tätt slutna
            grupper, ofta släkter, för att tvinga människor att följa vissa
            mönster och traditioner. Detta drabbar flickor och kvinnor, men
            även pojkar och män. Också här behöver kunskapen öka hos de myndigheter
            som arbetar och kommer i kontakt med hedersrelaterat våld och
            tvång.
          </p>
          <p xml:id="i-EVFY4FjCde6CjtqAqzzniA">
            Kunskapen om våld i samkönade relationer är inte tillräckligt
            utbredd. Därför behöver den öka hos berörda myndigheter och frivilligorganisationer.
            Vi välkomnar att skrivelsen omfattar detta.
          </p>
          <p xml:id="i-QbkdRaWAXGFNq6bXgcyBGN">
            Vi välkomnar att regeringen nu äntligen, efter ett mycket långt
            processande, presenterar en handlingsplan mot våld inom relationer
            och mot hedersvåld. Samtidigt är det förvånande och beklagligt
            att det saknas konkretion och handlingskraft. Tidigare utredningar
            och riksdagsbeslut som mycket väl skulle ge god substans för konkreta
            förslag till förbättringar tas inte till vara eller följs inte
            upp. Inom en rad områden finns det därför anledning att föreslå
            ett antal förslag till förbättringar. I vissa fall kräver vi också
            förtydligande.
          </p>
          <head xml:id="i-TWVkKF8B2rEBkViGhdGjgw" type="h2">
            Länsövergripande behovs- och åtgärdsanalyser
          </head>
          <p xml:id="i-Q5qaoQ8fRMQK3FCqE56tVV">
            I SOU 2006:65 Att ta ansvar för sina insatser Socialtjänstens
            stöd till våldsutsatta kvinnor argumenterar utredaren Heléne Fritzon
            för att insatserna för våldsutsatta kvinnor och deras barn i många
            fall kan åtgärdas genom en kommunövergripande samordning. Då kan
            man skapa en hållbar och långsiktig struktur som svarar mot de
            behov som finns. Det är också fråga om ett effektivt resursutnyttjande.
            Därför är det positivt att regeringen har gett länsstyrelserna
            i uppdrag att ta initiativ till att stödja samordningen i länet
            så som det beskrivs i punkt 4.5.1. Vi anser dock att uppdraget
            till länsstyrelserna bör utvidgas till att också omfatta ett ansvar
            för länsövergripande behovs- och åtgärdsanalyser. Dessa kan med
            fördel användas i arbetet med att stödja utvecklingen för lokal
            samverkan för kvinnofrid i kommuner enligt planens punkt 4.5.2.
            Detta bör finnas med i handlingsplanen.
          </p>
          <head xml:id="i-AUfxrsnMHnhxkLhVwhtaro" type="h2">
            Socialtjänststatistik
          </head>
          <p xml:id="i-TZjCFasbS4pNvnNNeuhVC9">
            So m framkom i SOU 2006:65 Att ta ansvar för sina insatser Socialtjäns
            tens stöd till våldsutsatta kvinnor finns det i dag ingen samlad
            statistik över antalet ärenden inom socialtjänsten som rör våldsutsatta
            kvinnor, inte heller kring vilka insatser som vidtagits eller
            omfattningen av dessa. Majoriteten av kommunerna för inte statistik
            över sina insatser för denna målgrupp. Den senaste jämställdhetspolitiska
            utredningen finner denna brist på kunskap vara anmärkningsvärd.
            Vi menar i likhet med ovan nämnda utredning att kommunernas insatser
            för våldsutsatta kvinnor och barn ska göras till en del av den
            officiella socialtjänststatistiken. Detta bör finnas med i handlingsplanen.
          </p>
          <head xml:id="i-3amwQe67SMXu3Vz4TsxchD" type="h1">
            Haverikommission
          </head>
          <p xml:id="i-SiWyHY8mMw1zHLeiaMdqK2">
            I regeringens handlingsplan återfinns ett uppdrag till Socialstyrelsen
            att utreda och analysera förutsättningarna för att införa ett
            system för systematisk analys avseende kvinnor som avlidit med
            anledning av brott i nära relationer. Vi välkomnar detta uppdrag
            och hoppas att arbetet inte stannar i utredningsarbete utan ser
            fram emot ett snabbt igångsättande av sådant systematiskt analys­arbete.
          </p>
          <head xml:id="i-2jQmL32pvGFxFVEqQnWyuC" type="h2">
            Socialtjänstens stöd till närstående
          </head>
          <p xml:id="i-FmFs8Hxov8w5YmiEqwvwSU">
            Runt en familj eller relation där det förekommer våld finns ofta
            anhöriga och andra närstående som påverkas av att våld förekommer.
            Kvinnojourer och brottsofferjourer vittnar om att det är vanligt
            att närstående ringer och vill ha hjälp och råd. Enligt socialtjänstlagen
            hör det till socialnämndens uppgifter att verka för att inte bara
            den som utsatts för brott får stöd och hjälp utan även dennes
            närstående. I dag saknas sådant stöd. Få, om ens några, kommuner
            har utvecklat ett planerat och genomtänkt stöd till närstående.
          </p>
          <p xml:id="i-2SmCVFDe85SFyvcqRkBmPJ">
            Kommunerna bör utveckla det egna stödet till närstående samt
            uppmuntra och stödja frivilligorganis ationer som vill arbeta
            med stöd till närstående. Här finns ett dolt behov som behöver
            tillgodoses. I regeringens handlingsplan finns inget sagt om hur
            stödet till närstående bör utvecklas, vilket är en brist. Vi menar
            att regeringen bör, i sina kontakter med kommunerna, stimulera
            dessa att utveckla stöd till närstående. Detta bör finnas med
            i handlingsplanen.
          </p>
          <head xml:id="i-FUuHxZ6pVdhEfzxUAy7tF1" type="h2">
            Barnahus
          </head>
          <p xml:id="i-GumTAwdGVa84vxapoeyzNP">
            Alla barn i familjer där det förekommer våld mellan närstående
            påverkas. Erfarenheten visar att barn som tvingas uppleva våld
            av och mot närstående riskerar att skadas för lång tid framöver,
            kanske hela livet. Barn har samma rättigheter som vuxna vad gäller
            skydd och stöd som brottsoffer. Det är viktigt att bemöta barn
            som bevittnat våld med kunskap och med förståelse för barnets
            särskilda utsatthet. Första kontakten kan många gånger vara avgörande
            för barnens fortsatta bearbetning och hantering av vad de varit
            med om. Att möta utsatta barn kräver såväl speciell kompetens
            som vana. Det är viktigt att barnet ges skydd från fortsatt våld
            och känner sig tryggt samt får information om vad som sker. För
            att undvika att barn slussas runt mellan olika instanser bör minst
            ett barnahus finnas i varje län.
          </p>
          <p xml:id="i-6bcLxt6BvWCvkEMxou6Und">
            Barnahus innebär att man samlar alla utredande myndigheter, stöd
            och behandling under ett och samma tak i en miljö som är anpassad
            för att i största möjliga mån minska påfrestningarna för barnet.
            I och med barnahus kan de olika myndigheterna som möter utsatta
            barn samverka bättre. Under samma tak, i en miljö anpassad för
            barn, ska man både kunna förhöra, utreda och ge barnet behandling.
            Detta ska leda till att arbetet sker snabbare och att ett större
            utbyte av kunskap sker mellan berörda yrkesgrupper.
          </p>
          <p xml:id="i-8B5koThx94DmmdxpwzKcWv">
            Tyvärr visar Socialstyrelsens delredovisning från juni 2006 av
            försöksverksamheter med barnahus att ett flertal av dem exkluderar
            barn som bevittnat våld ur sin målgrupp. I själva verket är det
            endast två av sex verksamheter som anser att dessa barn ingår
            i verksamhetens uppdrag. En av förklaringarna till detta torde
            vara att det i dag inte är kriminaliserat att utsätta barn för
            att bevittna våld. Därmed är barnet inte att betrakta som brottsoffer.
          </p>
          <p xml:id="i-RvtKiUGamYHyuicb1AJDGy">
            Regeringen bör där för i dialog med huvudmännen för nu verksamma
            bar nahus framhålla vikten av att barn som bevittnar våld framöver
            ska tillhöra barnahusens målgrupp.
          </p>
          <p xml:id="i-P18mNRP9E9fpHfVgpBV7s3">
            Vi anser att regeringen bör ges till känna att handlingsplanen
            ska innehålla åtgärder som syftar till att varje län ska ha minst
            ett barnahus framöver och att barn som bevittnat våld i nära relation
            tillhör barnahusens målgrupp.
          </p>
          <head xml:id="i-5B2sjvQFDerHXcLvqqmDtx" type="h2">
            Kriscenter för män
          </head>
          <p xml:id="i-4j8Gvx4tVNjJ3siarHBwXc">
            Det finns många frivilliga krafter som arbetar för att öka tryggheten
            för kvinnor som utsatts för våld. Kvinnojourer gör ett oersättligt
            arbete för att ge stöd till kvinnor i kris. Genom sin lokala förankring
            kan de lätt nå kvinnor på plats. Men vi behöver också fånga upp
            männen som misshandlar för att få en bestående förändring till
            stånd. Handlinsplanen tar upp Kriminalvårdens uppgift vad gäller
            påverkansprogram för dömda män. Det är bra. Vi stödjer den ökade
            satsningen på ytterligare insatser inom Kriminalvården.
          </p>
          <p xml:id="i-XgRPoevJAoYqYDqtPzNxsG">
            Det är dock viktigt att agera även förebyggande. Män som känner
            att de av någon anledning håller på att tappa kontrollen över
            sitt beteende ska kunna vända sig någonstans för att samtala om
            sig och sin situation för att bl.a. förebygga våldsanvändning.
            Därför är det viktigt att bygga upp kriscenter för män. Sådana
            bör på sikt finnas tillgängliga för män i hela landet.
          </p>
          <p xml:id="i-QU833NYfP3CGZ4usMKxQGt">
            Vi menar att det är viktigt att regeringen verkar för detta och
            att denna ambition förs in i handlingsplanen.
          </p>
          <p xml:id="i-VoXGCLY23GQyWZJ1LH4c4b">
            Generaldirektören för Kriminalvården har beslutat att stänga
            möjligheterna för icke dömda män att delta i Kriminalvårdens programverksamhet
            (Idap). Det är ett beslut som inneburit att icke dömda män som
            frivilligt önskar delta i program inte längre tillåts att delta.
            Inte sällan är Kriminalvårdens program det enda fungerande på
            orten, varför andra alternativ inte står till dessa mäns förfogande.
          </p>
          <p xml:id="i-6ytjvcaNU879oCEEhTZiYX">
            Det är viktigt att regeringen ger Kriminalvården sitt uttalade
            stöd för att framöver samverka med kommuner som så önskar kring
            programverksamhet som är öppen för icke dömda män.
          </p>
          <p xml:id="i-63vbAKcCRySdgRJYtyyhiA">
            Eftersom Kriminalvården uppfattar att det för närvarande finns
            en begränsning i sitt nuvarande uppdrag bör hinder av det slaget
            så fort som möjligt undanröjas. Ett regelverk för att klara ut
            det ekonomiska ansvaret mellan kommunerna och Kriminalvården för
            sådan samverkan bör med det snaraste tas fram.
          </p>
          <head xml:id="i-PkKHPUxaFReQagqQPLob9t" type="h2">
            Barn som målsägande
          </head>
          <p xml:id="i-EoPasaLNRTHryRo7H3j7vq">
            Sedan 2003 finns i brottsbalken en straffskärpningsgrund för
            brott som varit ägnade att skada tryggheten och tilliten hos ett
            barn i förhållande till en närstående. För drygt ett år sedan
            förstärkte Socialdemokraterna skyddet för barn som bevittnat våld.
            Socialtjänstens stöd för dessa barn förtydligades. Barn som bevittnat
            våld i nära relationer gavs även möjlighet till skadestånd. Vi
            menar att det är viktigt att gå vidare med att förstärka barns
            skydd. Barn är särskilt sårbara och bör därför behandlas särskilt
            i kriminaliseringshänseende. Vi menar att frågan om barn som bevittnat
            våld i nära relationer också ska vara att anse som målsägande
            bör utredas. Detta bör finnas med i handlingsplanen.
          </p>
          <head xml:id="i-RvxgDCin1a95P8DguY9wMr" type="h2">
            Kompetens om kvinnovåld i utbildningar
          </head>
          <p xml:id="i-E5MNXrBeeuTzuGb1n6zWrL">
            I regeringens proposition om kvinnofrid (1997/98:55) skrev regeringen
            följande:
          </p>
          <p xml:id="i-FfZi97AGY5iEgmEMZCoErK">
            En viktig kvalitetsaspekt att värna om är universitetens och
            högskolornas frihet att med utgångspunkt i de i examensordningen
            angivna målen utforma utbildningarna så att dessa på de olika
            högskoleorterna har i viss mån skilda profiler. Regeringens mening
            är dock att när det gäller våld mot kvinnor är vissa yrkesgrupper
            centrala för bemötandet av kvinnor som har utsatts för våld och
            för att aktivt arbeta med att motverka våld. För att dessa nyckelgrupper
            skall ha förutsättningar att klara uppgiften på ett tillfredsställande
            sätt kan inte dessa frågor vara endast ett valfritt moment eller
            beroende av enskilda lärares engagemang i frågan. Yrkesutbildningar
            som leder till yrken vars utövare kommer i kontakt med misshandlade
            kvinnor och kvinnor som har utsatts för könsrelaterat våld skall
            förbereda studenterna för att kunna hantera även denna fråga i
            sin yrkesverksamhet. Att så inte sker idag är en allvarlig brist.
            Regeringen anser att dessa utbildningar skall innehålla åtminstone
            något obligatoriskt moment av viss omfattning som behandlar kvinnors
            och mäns skilda villkor i samhälle och familj och förhållanden
            som kan påverka utvecklingen mot jämställdhet. Eftersom mäns våld
            mot kvinnor är ett allvarligt uttryck för bristande jämställdhet
            i samhället generellt såväl som mellan enskilda kvinnor och män,
            är det angeläget att utbildningarna tar upp också dessa frågor.
          </p>
          <p xml:id="i-FQCdqWpZwWX8a6EFjvPyZo">
            De yrkesexamina som nämns är följande: barnmorskeexamen, barn-
            och ungdomspedagogisk examen, grundskollärarexamen, gymnasielärarexamen,
            juris kandidatexamen, läkarexamen, psykologexamen, psykoterapeutexamen,
            sjuksköterskeexamen, social omsorgsexamen, socionomexamen, tandläkarexamen
            samt teologie kandidatexamen. Även polisutbildningen nämns. Riksdagen
            ställde sig bakom regeringens analys. Så här tio år efter kan
            konstateras att de ambitioner som ställdes upp inte har fullföljts.
            Vi anser att handlingsplanen ska innehålla en uppföljning av ovan
            nämnda beslut. I de fall besluten inte uppfyllts ska de genomföras.
            Detta bör finnas med i handlingsplanen.
          </p>
          <head xml:id="i-5vsA8p1SG5P9wE2aYDHhBX" type="h2">
            Barnperspektiv
          </head>
          <p xml:id="i-MpoRwgpibEwLDMyghNszGG">
            Som ett av de första länderna i världen ratificerade Sverige
            barnkonventionen 1990. Konventionen ger en allmängiltig definition
            av barns rättigheter i hela världen. Varje människa under 18 år
            räknas som barn, om inte han eller hon blir myndig tidigare enligt
            den nationella lagstiftningen. Fyra huvudprinciper framkommer
            i barnkonventionen. Alla barn har samma rättigheter och lika värde.
            Ingen får diskrimineras, det är barnets bästa som ska komma i
            främsta rummet vid alla åtgärder som rör barnet, varje barn har
            rätt att överleva, leva och utvecklas och slutligen så har barnet
            rätt att uttrycka sina åsikter och få dem beaktade i alla frågor
            som berör honom eller henne. Många svenska myndigheter, kommuner
            och organisationer har arbetat hårt med att införa barnkonventionen
            i sitt arbete. Det är viktigt att man nu går vidare och utvecklar
            barnperspektivet. Särskilt viktigt är det att lyfta fram barnperspektivet
            i arbetet med mäns våld mot kvinnor. Som tidigare nämnts påverkas
            alla barn i familjer där det förekommer våld mellan närstående.
          </p>
          <p xml:id="i-HF9HX5xLHzFSgcx1MEUf1j">
            Regeringens handlingsplan tar i huvudsak fasta på insatser för
            kvinnor och numera även behandling av män. Vi menar dock att frågan
            om barn som drabbas av våldet inte kan särskiljas utan ska ses
            i samma sammanhang. Alla insatser som berör barn ska omfattas
            av ett tydligt barnperspektiv. När nu regeringen särskiljer insatser
            för barn och vuxna riskerar barnen att förbli de glömda barnen
            som inte ges den uppmärksamhet de har rätt till.
          </p>
          <p xml:id="i-UbZ2tE2eevZ2GnBjESNsc4">
            Ett exempel på att barnperspektivet inte tas med i arbetet kring
            mäns våld mot kvinnor är att det saknas statistik över hur många
            barn i Sverige som bevittnar våld. Således saknas instrument för
            t.ex. kommunerna att planera för utveckling av stödjande verksamhet
            som riktar sig till barn. Detta är en brist som bör rättas till
            och som bör finnas med i handlingsplanen.
          </p>
          <head xml:id="i-Bc3Qy2sH3uEEzPy871nGWv" type="h2">
            Hot- och riskbedömningar
          </head>
          <p xml:id="i-Da51CqeZmg2dAmG7qWN2mY">
            Ett viktigt led i polisens brottsförebyggande arbete är att göra
            hot- och risk­bedömningar. Syftet med bedömningarna är bl.a. att
            ta reda på vilket skydd den som hotas, förföljs eller på annat
            sätt trakasseras behöver, och det ligger som grund för insatser
            för ökat personskydd i form av t.ex. larmpaket, skyddat boende
            och beslut om besöksförbud. Det har emellertid framkommit att
            polismyndigheter inte sällan underlåter att göra hot- och riskbedömning.
            Att bedömningar sker slentrianmässigt eller inte alls kan vara
            ett stort hot mot den kvinna som utsatts för våld. Hot- och riskbedömning
            ska göras individuellt. Det kan skilja sig åt mellan personerna
            i en familj vilket skydd som behövs. Regeringen bör därför komplettera
            handlingsplanen med ett uppdrag till Rikspolisstyrelsen (RPS)
            om en utvärdering av hur hot- och riskbedömningar används i de
            olika polismyndigheterna samt ge RPS i uppdrag att tillse att
            det i fortsättningen är rutin för polismyndigheterna att göra
            erforderliga hot- och riskbedömningar. Detta bör formuleras som
            ett skarpt uppdrag till RPS.
          </p>
          <p xml:id="i-Kp2ypydF9dPveP9ZmDxA4H">
            Angående socialtjänstens arbete med riskbedömningar vad gäller
            utredningar om vårdnad, boende och umgänge men också inför beslut
            om lämplig insats i det enskilda fallet då en kvinna eller man
            som drabbats av våld av en närstående och som söker socialtjänstens
            skydd och stöd, menar vi att det krävs mer av kunskap och fortbildningsinsatser,
            bättre metoder, utvärderade riskbedömningsinstrument och mer vägledning
            för socialtjänstens arbete. Detta bör finnas med i handlingsplanen.
          </p>
          <head xml:id="i-B7dG5v6E1m8YgffdcjQVoK" type="h2">
            Skyddat boende
          </head>
          <p xml:id="i-KmRFmg1UhEJD4uCaZ7RFty">
            Regeringen pekar i sin handlingsplan på uppdrag, företrädelsevis
            till Socialstyrelsen, som ska redovisa kunskapsläget avseende
            riskbedömningar angående vårdnad, boende och umgänge. Socialstyrelsen
            ska även utvärdera metoder och arbetssätt inom den socialtjänstanknutna
            verksamheten för våldsutsatta kvinnor och barn. Vi välkomnar detta.
            Samtidigt vill vi påpeka att en mycket viktig del för tryggheten
            och skyddet för våldsutsatta kvinnor är det skyddade boendet.
            I dag rekommenderar myndigheter kvinnor att söka skydd på en kvinnojour
            utan att ha klart för sig vilken grad av skydd boendet erbjuder.
            Det är viktigt att skyddet stämmer överens med behovet enligt
            utförd hot- och riskbedömning. Vid krav på att hot- och riskbedömningar
            ska utvecklas är det viktigt att det finns ett slags klassificering
            över vilken grad av skydd ett boende erbjuder. En sådan klassificering
            bör tas fram i samråd med kvinnojourerna. Detta bör ingå i handlingsplanen.
          </p>
          <head xml:id="i-FqS39wpKQE8RP8byVsB4KJ" type="h2">
            Resurser för att genomföra handlingsplanen
          </head>
          <p xml:id="i-779soX2BmAWLuCWVtCrnJj">
            Regeringen säger sig satsa 800 miljoner kronor under mandatperioden
            för att genomföra handlingsplanen för att bekämpa mäns våld mot
            kvinnor, hedersrelaterat våld och förtryck samt våld i samkönade
            relationer. Det framkommer emellertid inte vid vilken eller vilka
            tidpunkter medlen kommer att skjutas till. Det framkommer inte
            heller hur medlen ska fördelas på de insatser som presenterats.
            Detta visar på stor otydlighet i handlingsplanen. Vi menar att
            regeringen ska återkomma med en mera noggrann redovisning av var
            medlen tas och hur de fördelas.
          </p>
          <head xml:id="i-9FrNRsebmwaBNb4gQu7TUi" type="h2">
            Målsägandebiträde tidigare
          </head>
          <p xml:id="i-BjEWZ11G6LrKgr1KqCuQRp">
            Särskilt utsatta är kvinnor som misshandlas av en man som de
            har en nära relation till. Det är också detta våld som är svårast
            för samhället att komma åt. Under de senaste åren har viktiga
            reformer gjorts för att bekämpa mäns våld mot kvinnor. Det gäller
            bl.a. en utökning av rätten till målsägandebiträde, ett tydliggörande
            av socialtjänstens roll, krav på kortare handläggningstider och
            skärpt informationsskyldighet för åklagare och polis samt utökat
            besöksförbud.
          </p>
          <p xml:id="i-Tf5hbBSuSHbvUNqpFcYKwV">
            Det är nu dags att ta ytterligare steg för att förbättra tryggheten.
            Vi vill att målsägandebiträden ska komma in tidigare i processen.
            Redan i förundersökningsskedet ska målsägande ha rätt till ett
            målsägandebiträde. Det stöd och den hjälp ett målsägandebiträde
            kan ge betyder mycket för den som utsatts för våld eller sexualiserat
            våld och ofta befinner sig i en traumatiserad situation. Detta
            bör finnas med i handlingsplanen.
          </p>
          <head xml:id="i-Th7gDHFt6JDbtTsbe7oQtY" type="h2">
            Rättsintyg
          </head>
          <p xml:id="i-CHDf4bFVQDo8B5jVYZXFEv">
            Den 1 januari 2006 infördes en ny ordning om utfärdande av rättsintyg.
            Tan ken var att öka kvaliteten på rättsintygen. Därmed skulle
            rättssäkerheten för både brottsoffer och misstänkta öka. En utvärdering
            från Rättsmedicinalverket visar emellertid att bristerna består.
            Bland annat är antalet rättsintygsläkare få. Det har även visat
            sig att polisen är dålig på att begära ut intyg. Medicinsk bevisning
            är många gånger avgörande vid sexuella övergrepp. Därför är bristfälliga
            rättsintyg en fråga om minskad rättssäkerhet. Rättsmedicinalverket
            föreslår en rad åtgärder för att komma till rätta med bristerna,
            bl.a. bättre rekrytering av läkare och mer utbildning. Dessutom
            föreslås riktlinjer för hur polis och åklagare ska begära ut rättsintyg.
            Regeringens skrivning angående uppföljningen av den förändrade
            ordningen av rättsintyg är vag. Att endast ha som ambition att
            följa upp ordningen med rättsintyg bör därför ersättas med en
            tydligare skrivning om att en sådan uppföljning bör ske snarast.
            Den bör ta sikte på den utvärdering och de förslag till förbättringar
            som Rättsmedicinalverket föreslår. Detta bör finnas med i handlingsplanen.
          </p>
          <head xml:id="i-NL5EhWmMwBzuAGfbfA1adr" type="h2">
            Mottagningar för våldtäktsoffer
          </head>
          <p xml:id="i-77Y4iWVizTCzp2jy5ktUgY">
            Många kvinnor som blir våldtagna och som söker sjukhusvård polisanmäler
            inte övergreppen. Men det gäller även tvärtom. Många som polisanmäler
            sexuella övergrepp kommer inte till sjukvården i tid för att säkra
            bevis. I många fall söker kvinnor vård först efter flera dagar
            till veckor. Det är viktigt att en kvinna som blivit utsatt för
            sexuella övergrepp kommer till sjukhus så tidigt som möjligt.
            Annars riskerar man att t.ex. tappa DNA-spår. Vid ett flertal
            fall har våldtäktsoffer även påpekat att de i samband med övergrepp
            känt sig drogade. Droger går ur kroppen relativt fort. Därför
            är det viktigt att sjukvården också tar drogtester på dem som
            söker vård för sexuella övergrepp. På Södersjukhuset i Stockholm
            sker det akuta omhändertagandet vid den särskilda mottagningen
            av särskilt anställd och utbildad barnmorska och kurator. Därefter
            sker en gynekologisk undersökning med provtagning av gynekolog
            som alltid assisteras av undersköterska. Gynekolog med särskild
            utbildning av Rättsmedicinalverket skriver därefter rättsintyg
            på samtliga patienter. På detta sätt ökar kvaliteten på de rättsintyg
            som kan komma att ligga till grund för en eventuell rättsprocess.
          </p>
          <p xml:id="i-BB6MUdJDTQkAkyRap5cEXH">
            Vi menar att regeringen bör verka för att fler sjukhusmottagningar
            i landet besitter den särskilda kunskap som krävs för att ta emot
            kvinnor som utsatts för sexuella övergrepp. Vi menar även att
            drogtester ska erbjudas som en viktig del i att säkra bevis. Detta
            bör finnas med i handlingsplanen.
          </p>
          <head xml:id="i-NzrZYEseS3BWHDKgxok3ed" type="h2">
            Utvärdering och utveckling av ideellt arbete
          </head>
          <p xml:id="i-LByAEd2mYdhMitBnxyqrQk">
            Vi vill framhålla att vi inte vill medverka till styrning av
            frivilligorganisationernas arbete. Vi vill i stället poängtera
            värdet av att de frivilliga och ideella verksamheterna tillåts
            att verka fritt. I handlingsplanen anges inte vem eller vilken
            instans som ska utföra utvärderingen, inte heller innebörden i
            lägga grunden för utvecklingsarbete. Det är därför svårt att förhålla
            sig till förslaget. Det är dock en självklarhet att ett sådant
            arbete ska göras i samarbete med kvinnojourerna med respekt för
            frivilligarbetets särart.
          </p>
          <p xml:id="i-HqERpHtyBUwkwNdYkvogbh">
            Vi anser att ett sådant utvärderingsarbete också bör omfatta
            brottsoffer­jourernas arbete med våldsutsatta kvinnor. Detta bör
            finnas med i handlings­planen.
          </p>
        </div>
        <div type="motSignatures">
          <list>
            <item xml:id="i-6EKiEyaZWuWpBxineXN5LG" who="i-STyFs6Gu3boin31eFp1bNM">
              Thomas Bodström (s)
            </item>
            <item xml:id="i-GAZALMo4bxYsS7UTFqNCRx" who="i-W2BEDRyCnS9HdVWfSB1gKA">
              Margareta Persson (s)
            </item>
            <item xml:id="i-A2NonAoUiUcLAuRGFWHPfF" who="i-JyJNJYYsSGPpUMFRHpFJo">
              Elisebeht Markström (s)
            </item>
            <item xml:id="i-UgiuaHCKgnY6khLhoiU4yU" who="i-BzccJvrsm3YED8gWPHwfGn">
              Karl Gustav Abramsson (s)
            </item>
            <item xml:id="i-7oWFG7YofHeHu8sk67ZYjM" who="i-KxTfuBAJiVYpyHQUVaUndu">
              Kerstin Haglö (s)
            </item>
            <item xml:id="i-D7GBEEKg9bNJ84HmrNjFWw" who="i-XmKy9xZWRYrVWK3GgNvWyc">
              Christer Adelsbo (s)
            </item>
            <item xml:id="i-KDVLW31xYR64TXdqmxaDBg" who="i-TcNfrp7fRvP58buMahA7Gi">
              Maryam Yazdanfar (s)
            </item>
          </list>
        </div>
      </div>
    </body>
  </text>
</TEI>
