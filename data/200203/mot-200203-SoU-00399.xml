<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-SoU-00399">
  <teiHeader>
    <fileDesc>
      <titleStmt>
        <title>Barnen och fattigdomsfällan</title>
        <author corresp="i-6nbWfYQYwqJtM2XLoDTFkR">av Ingrid Burman m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnen och fattigdomsfällan</title>
          <idno type="rdwebb">GQ02So399</idno>
          <rs type="number">So399</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GQ02So399/text</ref>
          <ref type="dokument_url_html">http://data.riksdagen.se/dokument/GQ02So399</ref>
          <ref type="dokumentstatus_url_xml">http://data.riksdagen.se/dokumentstatus/GQ02So399</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LB9Tn6B1RXiAHZEWEK1hYC</idno>
            <name>Ulla Hoffmann</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2nAhDmraCB81gTRFtPZxSD" type="signed"/>
        <correspContext corresp="i-2nAhDmraCB81gTRFtPZxSD">
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-LB9Tn6B1RXiAHZEWEK1hYC"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-UFgRX2Vq4jJC7M3E1Md8Ub" type="referral">
          <date when="2002-10-30"/>
        </correspAction>
        <correspAction xml:id="i-T3yie8rYm2pDZ3R9yi9C7" type="dismissal">
          <date when="2002-10-30"/>
        </correspAction>
        <correspAction xml:id="i-NgtefEzCFxNhPPDA963uCQ" type="submission">
          <date when="2002-10-23"/>
        </correspAction>
        <correspAction xml:id="i-EpP3WxWB78V1o1UMXQvcX6" type="assigned"/>
        <correspContext corresp="i-EpP3WxWB78V1o1UMXQvcX6">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_So_0399/mot_200203_So_0399-0001.pdf"/>
      <div xml:id="i-NmNZmwhV3Mq9keFgpJUGHT" type="motHeader">
        <div xml:id="i-EEV2g7UYqFTVjoRXrmtByr" type="motTitle"/>
        <div xml:id="i-2nJ4vK3BgTvhLxjEKuvS1E" type="motSubmissionInfo"/>
      </div>
      <div xml:id="i-9igqXYsGty5DDzx77nLLZT" type="motBody">
        <div xml:id="i-KLAZafYKCgHJMt2xLYbMsW">
          <p xml:id="i-TxtB31PemJ7hqPLG6DEJTX">
            2002/03 mnr: S0399 pnr: v434
          </p>
          <p xml:id="i-XNwrXyAphTjLXG71WDKYbL">
            Motion till riksdagen 2002/03:S0399
          </p>
          <p xml:id="i-NSfc22RWGmjDKpFB4kZaZK">
            av Ingrid Burman m.fl. (v)
          </p>
          <p xml:id="i-JMSV8rsDWQCddiDSNWhNWw">
            Barnen och fattigdomsfällan
          </p>
          <p xml:id="i-BgH2fbxCXhAJm38SCwRV3a">
            Förslag till riksdagsbeslut
          </p>
          <p xml:id="i-EVfhMJaPxZwB5d5DD1rFRu">
            1. Riksdagen tillkännager för regeringen som sin mening vad i
            motionen anförs om en lagändring för att säkerställa att barnbidraget
            inte skall ingå i beräkningsunderlaget för socialbidrag. 2. Riksdagen
            tillkännager för regeringen som sin mening vad i motionen anförs
            om att lön som barn tjänar, i familjer som uppbär försörjningsstöd,
            undantas upp till ett angivet belopp vid beräkningen av försörjningsstödet.
            3. Riksdagen tillkännager för regeringen som sin mening vad i
            motionen anförs om att Barnombudsmannen årligen aktivt följer
            upp genomslaget av FN:s barnkonvention i beslut inom socialtjänsten.
          </p>
          <p xml:id="i-6cLknYtRMvLt4Dp5tgs6bk">
            4. Riksdagen tillkännager för regeringen som sin mening vad i
            motionen anförs om att Barnombudsmannen får i uppdrag att genomföra
            en
          </p>
          <p xml:id="i-rgqZctiggEyfLb5rHCEpw">
            fördjupad analys av barnens fritidssituation.
          </p>
          <p xml:id="i-KAnuM7q5S3FW8iYUhsZdmb">
            Inledning
          </p>
          <p xml:id="i-RLbx2iGQUNkKDR1kuq9Ri5">
            Det är dags att minska barnfattigdomen. Vänsterpartiet sätter
            barnen i centrum och i första hand de mest utsatta barnen. De
            är de som under hela 90-talet fått bära den tyngsta bördan av
            nedskärningarna i den generella välfärden. Vi talar då om barn
            som har ensamstående och/eller arbetslösa öräldrar, barn i familjer
            som får socialbidrag, barn med invandrade föräldrar och asylsökande
            barn. Barn som lever i Sverige har vanligtvis relativt goda levnadsvillkor,
            goda möjligheter till ett bra liv och god hälsa men ett faktum
            är att detta inte gäller ör alla barn. Så har t.ex. barns fritid
            blivit en tydlig klassfråga. Alltfler aktiviteter kostar i dag,
            och kostar mycket. Det handlar om höjda avgifter på badhus, minskat
            utbud av fria aktiviteter som fritidsgårdar och parklekar. Kommunernas
            allt knappare ekonomi och den ökade graden av
          </p>
          <p xml:id="i-ViyDFygfjxdLmBrxwYxdfg">
            privatiseringar har bidragit till denna utveckling.
          </p>
          <p xml:id="i-WA3A3zFZXXdAtKTokguSvv">
            25
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0002.pdf"/>
          <p xml:id="i-MF12SYf5M33Mp9gHCNUjts">
            2002/03:5S0399
          </p>
          <p xml:id="i-RH2B4ugczkZH9NJHQhK6gL">
            26
          </p>
          <p xml:id="i-QP6Uc8yqR1biZZ46RLKwex">
            Under senare delen av 90-talet har det skett en återhämtning
            i ekonomin, men denna har inte kommit alla till del. Arbetslösheten
            bland ensamstående kvinnor med barn fortsätter att öka, även i
            en situation där den sjunker för andra grupper. Rädda Barnen definierar
            i sin rapport ”Barnfattigdomen i Sverige 2000” fattigdom utifrån
            två indikatorer. Den ena är barn i familjer med låg inkomststandard
            där man utgår från en lägsta acceptabel utgiftsnivå baserad på
            socialbidragsnormen och en norm för boendeutgifter. Den andra
            är barn i familjer som beviljas socialbidrag. Rädda Barnen visade
            i sin rapport 2002 att 345 000 barn lever i en sådan relativ fattigdom.
            Det motsvarar nästan vart femte barn. Många av dem har föräldrar
            som uppbär socialbidrag. Andelen fattiga barn ökade under hela
            90-talet, med en tendens till trendbrott de sista åren, dvs. under
            föregående mandatperiod. Vänsterpartiet vill fortsätta det påbörjade
            arbetet med att arbeta för bättre levnadsvillkor för dessa barn.
            Föräldrarnas fattigdom påverkar barnens hela livssituation, i
            skolan, på fritiden och i hemmet. Många av dessa barn törs eller
            kan exempelvis inte bjuda hem sina kamrater efter skolan p.g.a.
            trångboddhet, delta i utflykter eller fritidsaktiviteter eftersom
            familjens ekonomi ofta saknar marginaler för annat än det mest
            livsnödvändiga.
          </p>
          <p xml:id="i-QBjZm8aC3CuBWNe1aV76aB">
            Generell välfärd räcker inte
          </p>
          <p xml:id="i-MN1obgMjs48yhGbuTZNDpe">
            Att stärka barnfamiljernas ekonomi, t ex genom att höja barnbidragen
            och sänka barnomsorgsavgifterna, är ofta ett bra sätt att stödja
            de mest utsatta barnen. På så sätt stärks grunden i hushållsekonomin
            hos alla barnfamiljer. På samma sätt gynnas de mest utsatta barnen
            av en politik för ökad sysselsättning, och av en stärkt arbetsrätt
            som gör det lättare att gå från springvikariat och otrygga anställningar
            till fasta jobb med heltid. Sänkta boendekostnader och höjda löner
            för kvinnor är andra exempel på vänsterpolitik som gynnar många,
            men som i förlängningen alltid innebär att klyftan minskar mellan
            den som har allra minst och dem som har lite mer. Dessa insikter
            om de generella välfärdslösningarnas betydelse har varit styrande
            när de djupa revorna i välfärden börjat repareras efter 1990-talets
            nedskärningar. Maxtaxa inom barnomsorgen och barnbidragshöjningar
            är två tydliga och lyckade exempel från den gångna mandatperioden.
            Men fortfarande framlever hundratusentals barn hela sin barndom
            i fattigdom. Dessa barn kan inte vänta på sådant som en politik
            för full sysselsättning eller en bostadsmarknad där det är lätt
            att hitta en bra och billig bostad i storstadsregionerna. Även
            om politiken, så som vi vill, redan i dag med full kraft inriktades
            på dessa uppgifter skulle det dröja många år innan målen var nådda.
            Under tiden fortsätter barn att växa upp under fattiga förhållanden.
            Detta kan vi inte acceptera. Därför föreslår vi en rad åtgärder
            som är särskilt inriktade på att förbättra situationen för de
            allra sämst ställda barnhushållen. Våra förslag skulle på ett
            markant sätt öka barnens möjlighet att slippa leva i fattigdom.
            Dessa åtgärder
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0003.pdf"/>
          <p xml:id="i-4PRPA38THUaxtpVv8mQLNX">
            måste ha högre prioritet än satsningarna på generella barnbidragshöjningar.
            Att höja det generella barnbidraget utan att först säkra de sämst
            ställda barnfamiljernas ekonomi kommer att öka klyftorna mellan
            dem som har allra minst och dem som har lite mer. Vi kan konstatera
            att de fattiga barnen återfinns framför allt i två stora grupper,
            de med ensamstående föräldrar och barn med invandrade föräldrar.
            Därför har vi tittat lite närmare på dessa två grupper.
          </p>
          <p xml:id="i-13TPcTTLDgkQQHYTHvbmjB">
            Barn till invandrade föräldrar
          </p>
          <p xml:id="i-Lqq8ftBEA5BCG6RikHTfFK">
            Närmare en fjärdedel av samtliga barn har föräldrar med utländsk
            bakgrund och många av dessa lever under mycket knappa ekonomiska
            förhållanden. Jämförelsevis är risken att leva i hushåll med låg
            inkomst fyra gånger så hög som för barn med föräldrar som har
            svenskt ursprung. De åtgärder som vi föreslår skulle särskilt
            komma dessa barn till del. Undersökningar (Rädda Barnens rapport)
            har visat att risken för barn med utlandsfödda föräldrar att tvingas
            leva på socialbidrag är fem gånger så hög (25-30 procent av barnen)
            jämfört med barn som har svenska föräldrar (6 procent). Barn i
            familjer som kommer till Sverige som flyktingar lever under särskilt
            svåra levnadsvillkor. Den fattigdom och utsatthet som utgör dessa
            barns verklighet och vardag, ofta redan från hemlandet, grundmuras
            i den svenska asylprocessen. De familjer som kommer hit som flyktingar
            har av flera skäl mycket svårt att ta sig ur denna fattigdom om
            inte särskilda åtgärder riktas gentemot dessa familjer. Behandlingen
            av barn i asylprocessen vittnar om Sveriges bristande tillämpning
            av barnkonventionen. Många gånger visar tillämpningen av gällande
            lagstiftning att regleringen av invandringen är överordnad det
            bästa för barnen. Detta har allvarliga konsekvenser både för de
            asylsökande barnens situation här och nu, och för deras framtida
            tillvaro i Sverige.
          </p>
          <p xml:id="i-46dJ3z4MKzeFQnAHFnGYFq">
            90-talet och de ensamma mammorna
          </p>
          <p xml:id="i-8zaccWz7exSMcYjXVHDvgF">
            LO har i sin rapport om barnen och jämlikheten, 2000, visat hur
            levnadsstandarden för de ensamma mammorna sjönk under första hälften
            av 90-talet och sedan inte återhämtat sig (se tabell nedan). I
            samma rapport ges ett exempel på en ensamstående mamma. Vi kallar
            henne fortsättningsvis Maria. Maria arbetar deltid inom handeln
            med en avtalsenlig lön. Hon bor i lägenhet och har två barn som
            har plats i förskola. 1992 levde hon och hennes barn med en levnadsstandard
            som ligger strax över Socialstyrelsens rekommenderade norm för
            en skälig levandsstandard. Observera att i denna standard ingår
            inte Marias kostnader för eventuell bil, för semester eller
          </p>
          <p xml:id="i-U1EDDdgStWZfiehwS6uxtQ">
            2002/03:S0399
          </p>
          <p xml:id="i-UhoFasX6MbFd8MFdQJUFAK">
            27
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0004.pdf"/>
          <p xml:id="i-H8Zp8NF5MwgbXXgqzMajc1">
            2002/03:5S0399
          </p>
          <p xml:id="i-Sjnu6v2kf29mRzWpn6BHbW">
            28
          </p>
          <p xml:id="i-5UYGZH88AAQ3MTspJ3j5a6">
            Levnadsstandard hos ensamstående kvinna med 2 barn
          </p>
          <p xml:id="i-Jw43pYSpGL7QmDDy84KM67">
            1,15
          </p>
          <p xml:id="i-DBAePcVL8YbfApUCgdCHBo">
            11
          </p>
          <p xml:id="i-CXvHwYZeiyb62Fh16C8imJ">
            1,05
          </p>
          <p xml:id="i-5AS5fquMK7AftmPETHaLry">
            — Ensamstående
          </p>
          <p xml:id="i-CPkuLdJZKnuhQmHdx2MR7Y">
            0,95
          </p>
          <p xml:id="i-AxXThvGytLfFYiiCfj7aQK">
            0,9 + T T T T T T T | 1992 1993 1994 1995 1996 1997 1998 1999
          </p>
          <p xml:id="i-NoAaXiG9kQnmFKSrCtEahQ">
            försäkringar för henne eller barnen. Och inte heller kostnader
            för husgeråd, möbler, radio, TV, datorer eller annan teknisk utrustning.
          </p>
          <p xml:id="i-6vxMuvFT4qx6EC7j8EMtqJ">
            Nåväl, under de närmast följande åren levde Maria under denna
            ”skäliga ” levnadsnivå. Från 1996 förbättras ekonomin något för
            att stagnera 1998. Från 1999 lever Maria och hennes barn åter
            på minsta möjliga levnadsnivå, strax över ”skälig levadsstandard”,
            dvs. oräknat allt det som hon och barnen skulle behöva för ett
            gott liv. 90-talet var ett årtionde då drastiska nedskärningar
            genomfördes i den generella välfärden. Det var ett årtionde som
            innebar såväl ökad arbetslöshet som försämringar i trygghetssystemen.
            En grupp som särskilt drabbades var de ensamstående mammorna och
            deras barn. Förändringarna under 90-talet genomsyrade både arbetsmarknad
            och samhällslivet i stort. Otrygga anställningar, som timvikariat
            och projektanställningar, blev vanligare under denna period. LO:s
            rapport om Anställningsformer och arbetstider, 2001, visar att
            andelen s.k. behovsanställningar, som är vanligast bland LO:s
            kvinnor (t.ex Handels och Hotell och restaurang) har ökat från
            40 000 år 1990 till 120 000 i dag. Resultatet av utvecklingen
            har blivit att kvinnor har sämre möjlighet till lönearbete och
            försörjning på en rimlig nivå. De är också den grupp som under
            åren av ekonomisk återhämtning haft alla minus på sin sida. De
            arbetar ofta inom kommunal och statlig verksamhet där stora åtstramningar
            gjordes under 90-talet. . LO-rapporten visar också att många kvinnor
            arbetar kortare tid än de önskar, av arbetsmarknadsskäl. Av de
            240 000 som arbetar deltid men som vill arbeta heltid är hela
            175 000 kvinnor.
          </p>
          <p xml:id="i-DTBj9ywGxx2WTqt7ufynnh">
            Rätt till inkomst och arbete
          </p>
          <p xml:id="i-LNsWN26ZJmmYvfeCtE17w5">
            Egen inkomst och en trygg anknytning på arbetsmarknaden är avgörande
            för individens självständighet, inte minst när vi ser på kvinnor
            som har försörjaransvar för barn. I dag har vi gått en lång väg
            från idealet. I många fall
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0005.pdf"/>
          <p xml:id="i-G4Lf3KzH3DbE3BgMSwkM1D">
            har vi haft en motsatt utveckling. Löneklyftan mellan kvinnor
            och män har ökat och i dag tjänar kvinnor endast 82 procent av
            vad männen gör. Klimatet på arbetsmarknaden är i dag hårdare och
            det är kvinnor som har en allt osäkrare situation på arbetsmarknaden.
            Det är i högre grad kvinnor som fått stå för den stora ökningen
            av visstidsanställningar och med det följer även sämre löneutveckling.
            För att bryta lönediskrimineringen mellan kvinnor och män krävs
            att vi får till stånd en rättvis värdering av det arbete som görs
            av kvinnor. Vård, skola och omsorg måste få mer resurser.
          </p>
          <p xml:id="i-HZeWRFTLZg6GcSoreBijv7">
            Bättre boende till barnen
          </p>
          <p xml:id="i-XadgyiUc4Ljd41ifjnD33t">
            Var och en ska ha möjlighet att bo i en rymlig bostad till en
            rimlig kostnad. Rimliga hyresnivåer är av stor vikt utifrån ett
            kvinnoperspektiv eftersom kvinnor har lägre inkomster och oftare
            är ensamstående föräldrar. Bostadsbidragen ska vara ett bostadspolitiskt
            instrument med uppgift att ge ekonomiskt svaga hushåll möjlighet
            att hålla sig med goda och tillräckligt rymliga bostäder. Bidraget
            utgör ett skydd när hyran är för hög i förhållande till inkomsten
            och stödjer hushållen så att de kan efterfråga bostäder efter
            behov och inte enbart efter betalningsförmåga. Under 1990-talet
            har de fattiga barnfamiljernas ekonomiska villkor försämrats och
            otryggheten har ökat. De fattiga hushållen har inte ökat i antal
            under 1990-talet, men de har blivit allt fattigare. Många hushåll
            har permanenta svårigheter vad gäller den ekonomiska situationen.
            Barnfamiljer som behöver bostadsbidrag har gått från att vara
            fattiga arbetarfamiljer till ensamstående kvinnor och = invandrarfamiljer.
            Små förändringar i bostadsbidragets storlek, hyran eller inkomst
            kan få förödande konsekvenser för en familjs hushållsekonomi —
            återbetalningskrav är ofta rena katastrofen. Försämringar av bostadsbidragen
            förstärker könsorättvisorna och motverkar integrationen. Bostadsbidragssystemet
            måste utvecklas så att större hänsyn tas till inkomst- och boendekostnadsutvecklingen.
            Ingen ska straffas genom orimliga återbetalningskrav vid oförutsedda
            inkomstökningar. Utgångspunkten vid bedömning av bidragsbehov
            ska vara social situation, vilket innebär att ökad hänsyn tas
            till det enskilda hushållets förhållanden. Mellan 1995 och 2000
            ökade boendekostnaden för barnfamiljer med knapp ekonomi med i
            genomsnitt 17 procent. Samtidigt minskade bostadsbidragen med
            i genomsnitt 8 procent. Inkomsterna för ensamstående föräldrar
            ökade cirka 5 procent under samma period.
          </p>
          <p xml:id="i-7tPLLcZPJaRToDFzKfv1z2">
            Barnets bästa
          </p>
          <p xml:id="i-GvafCD5g3ZXncPcUqLZGYW">
            Enligt FN:s barnkonvention ska barnets bästa alltid beaktas i
            alla myndighetsbeslut som rör bam. Men vid en granskning av
          </p>
          <p xml:id="i-Hn3W2QUuqAmiN47qA6nYJc">
            2002/03:S0399
          </p>
          <p xml:id="i-FiJ99pHFL9pqGfUSYNsSFr">
            29
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0006.pdf"/>
          <p xml:id="i-RMzH1kW6vwsLjoviykGQWd">
            2002/03:5S0399
          </p>
          <p xml:id="i-MU1N6qo9UfognZqoAQgPsd">
            30
          </p>
          <p xml:id="i-EjdMorDh9aJYnE9EKbi4R7">
            socialförvaltningarnas beslut om socialbidrag fanns det brister
            på denna punkt i nästan 80 procent av besluten. Sällan vägs konsekvenserna
            för de inblandade barnen in. Resultatet riskerar att bli att barnfamiljer
            felaktigt blir utan socialbidrag eller får för lågt socialbidrag.
            En annan allvarlig konsekvens kan bli att barn tvingas vara med
            om vräkningar på grund av obetalda hyror. Landets kommuner har
            ett stort ansvar att omedelbart se till att socialtjänsten följer
            FN:s barnkonvention och undantagslöst tillämpar principen om barnets
            bästa.
          </p>
          <p xml:id="i-SVHWjy2pf4GujHcWpCiEZm">
            Släpp barnen ur fattigdomsfällan
          </p>
          <p xml:id="i-3RVqhcefr2bscVbXsSnwda">
            Det finns i överenskommelsen mellan Vänsterpartiet, regeringen
            och Miljöpartiet ett beslut om att under mandatperioden vidta
            åtgärder och tillföra resurser för att förbättra situationen för
            de mest utsatta barnen. Det handlar om att höja bostadsbidragen,
            höja underhållsstödet till ensamstående föräldrar, fria läkemedel
            för barn och unga. Vänsterpartiet anser att detta är viktiga förslag
            men inte tillräckliga. I dag minskar föräldrarnas försörjningsstöd
            när barnbidraget höjs. Det betyder att redan utsatta barn inte
            får del av den ökade välfärden på samma sätt som andra barn. Vänsterpartiet
            kräver en lagändring för att säkerställa att barnbidraget inte
            ska ingå i beräkningsunderlaget för socialbidrag. Vi anser att
            det är av yttersta vikt att säkerställa att också de allra fattigaste
            får ta del av barnbidragshöjningar. Detta bör riksdagen som sin
            mening ge regeringen till känna. Familjer ska inte heller få reducerat
            bidrag p g a att ungdomar i familjen exempelvis sommarjobbar.
            Enligt våra uppgifter varierar praxis på detta område från kommun
            till kommun och vi anser att det ska gälla lika för alla. Det
            handlar oftast om mycket små inkomster som ungdomar behöver för
            att kunna delta i olika fritidsaktiviteter eller köpa cykel på
            lika villkor som jämnåriga. Vänsterpartiet vill att lön som barn
            i familjen tjänar ska undantas, förslagsvis upp till gränsen för
            skatteplikt, dvs. 11 000 kronor per år. Detta bör riksdagen som
            sin mening ge regeringen till känna. Socialstyrelsen har vid en
            uppföljning av beslut om socialbidrag visat att i 80 procent av
            alla beslut har inte barnets bästa vägts in. Det är en allvarlig
            brist och uppfyller inte FN:s barnkonvention. Vi anser att varje
            beslut som fattas behöver en barnkonsekvensanalys. Vänsterpartiet
            medverkade under 2002 tillsammans med Socialdemokraterna och Miljöpartiet
            till att förstärka Barnombudsmannen och att FN:s barnkonvention
            skulle förstärkas i den svenska lagstiftningen. Vänsterpartiet
            anser mot bakgrund av den uppföljning som Socialstyrelsen gjort
            att Barnombudsmannen bör få i uppdrag att årligen aktivt följa
            upp genomslaget av FN:s barnkonvention i beslut inom socialtjänsten.
            Detta bör riksdagen som sin mening ge regeringen till känna. Fortfarande
            har många barn inte tillgång till skolbarnomsorg, dvs. verksamheter
            för 10—12-åringar. Effekten är att vissa barn blir extremt utsatta
          </p>
          <pb facs="riksdagen-motions-pdf/data/200203/mot_200203_So_0399/mot_200203_So_0399-0007.pdf"/>
          <p xml:id="i-DAp8GenKsbf2n2UPZikDdQ">
            de timmar på dygnet då de är helt utan vuxentillsyn. Kommunerna
            måste ta sitt ansvar och bereda alla barn plats inom skolbarnomsorgen.
            Det är ur flera perspektiv olyckligt att barn i åldern 10—12 år
            inte omfattas av rätten till fritidshem och därför menar vänsterpartiet
            att skollagen bör förtydligas så att det klart framgår att även
            elever i åldersgruppen 10-12 år har rätt till fritidshemsplats.
            Detta tas upp i Vänsterpartiets motion om skolbarnomsorg. Trots
            att landets kultur- och musikskolor genomsnittligt fått ökade
            anslag sedan 1998, så har anslagen urholkats och avgifterna i
            ett stort antal kommuner höjts. Skillnaderna är dock mycket stora.
            Vissa kommuner har elevavgifter på 1 200 kronor medan den är gratis
            i ett fåtal andra. Barn från fattiga familjer har i dag, särskilt
            om de har flera syskon, knappast råd att delta i kultur- och musikskolornas
            verksamhet. De fritidsverksamheter som drar flest flickor till
            sig har genomgående sämre samhällsbidrag än de som pojkarna som
            regel är intresserade av. Där sambhällsstödet försvinner ut kommer
            marknadskrafterna in och fördjupar ytterligare klyftan mellan
            fattiga och rika. Kommunerna måste ta ett utökat ansvar när det
            gäller barns och ungdomars fritid. Det krävs också ökade resurser
            till kommunsektorn. Vänsterpartiet föreslår att Barnombudsmannen
            får i uppdrag att genomföra en fördjupad analys av barnens fritidssituation.
            Detta bör riksdagen som sin mening ger regeringen till känna.
            När de utsatta barnens situation belyses är det viktigt att se
            att det finns direkt relation till föräldrarnas villkor. Det gäller
            inte minst föräldrarnas arbetssituation och arbetsliv. En direkt
            påverkan utgör frågor om arbetsrätt, arbetstidsförkortning, a-kassa
            och att alla ska ha en lön att leva på, frågor som Vänsterpartiet
            tar upp i andra motioner.
          </p>
          <p xml:id="i-AGVQruRczTyKFMfXv8bUjg">
            Stockholm den 22 oktober 2002
          </p>
          <p xml:id="i-LcVHc9qYRC8tYQZbNomnz7">
            Ingrid Burman (v) Ulla Hoffmann (v) Kalle Larsson (v) Elina Linna
            (v) Gunilla Wahlén (v)
          </p>
          <p xml:id="i-U5nVgWpLNPLNds8b71qh7H">
            Elanders Gotab, Stockholm 2002
          </p>
          <p xml:id="i-Cw3MaFMCQJdQdVteDd6Ceh">
            2002/03:S0399
          </p>
          <p xml:id="i-W38jk36y1um1igiyFbkHX">
            31
          </p>
        </div>
      </div>
    </body>
  </text>
</TEI>
