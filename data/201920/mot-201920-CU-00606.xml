<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-00606">
  <teiHeader>
    <fileDesc>
      <titleStmt>
        <title>Sverigevänlig konsumentpolitik</title>
        <author corresp="i-8fLDFKe7DukdiZtVTQStKM">av Angelica Lundberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:606 av Angelica Lundberg m.fl. (SD)</title>
          <idno type="rdwebb">H702606</idno>
          <rs type="number">606</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H702606/text</ref>
          <ref type="dokument_url_html">http://data.riksdagen.se/dokument/H702606</ref>
          <ref type="dokumentstatus_url_xml">http://data.riksdagen.se/dokumentstatus/H702606</ref>
          <ref type="docx">http://data.riksdagen.se/fil/164EDA18-B128-43AF-B50A-CBBB6326A258</ref>
          <ref type="pdf">http://data.riksdagen.se/fil/EF3C8F1C-44D3-4271-8F49-45271B762543</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-4rFo5seKWQkpWzvXDuyLwP</idno>
            <name>Yasmine Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-BfmJ8hLMzGF9XMcc4M8Bfa</idno>
            <name>Cassandra Sundin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-MakV1EvC3LLnePpBXzwg5H</idno>
            <name>Jennie Åfeldt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4tdHWmyPQS38phcZ2o121n" type="signed"/>
        <correspContext corresp="i-4tdHWmyPQS38phcZ2o121n">
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-4rFo5seKWQkpWzvXDuyLwP"/>
          <note type="signatory" corresp="i-BfmJ8hLMzGF9XMcc4M8Bfa"/>
          <note type="signatory" corresp="i-MakV1EvC3LLnePpBXzwg5H"/>
        </correspContext>
        <correspAction type="submitted" xml:id="i-Y1SojpMEdwdb2Am3CKVEcW">
          <date when="2019-09-27"/>
          <time when="14:29:52"/>
        </correspAction>
        <correspAction type="reviewed" xml:id="i-3YJj6wZxggGpaTBiuyWaZa">
          <date when="2019-09-30"/>
          <time when="13:48:02"/>
        </correspAction>
        <correspAction type="referred" xml:id="i-Jxe9SemsN2ViWfCB8kXdFD">
          <date when="2019-10-11"/>
        </correspAction>
        <correspAction type="assigned" xml:id="i-UEJCKKFQEGYhUsPCApQQTu">
          <date when="2020-06-16"/>
          <time when="15:38:42"/>
        </correspAction>
        <correspContext corresp="i-UEJCKKFQEGYhUsPCApQQTu">
          <ref type="assignedTo">Civilutskottet</ref>
        </correspContext>
        <correspAction type="behandlas_i" xml:id="i-KFqhw1GmWUwzbcD2HgffEL"/>
        <correspContext corresp="i-KFqhw1GmWUwzbcD2HgffEL">
          <ref type="uppgift">2019/20:FiU33</ref>
          <ref type="ref_dok_id">H701FiU33</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU33</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FULwTAZCjEHwA32TQGRvoD"/>
        <correspContext corresp="i-FULwTAZCjEHwA32TQGRvoD">
          <ref type="uppgift">2019/20:CU1</ref>
          <ref type="ref_dok_id">H701CU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU1</ref>
          <ref type="ref_dok_titel">Utgiftsområde 18 Samhällsplanering, bostadsförsörjning och byggande samt konsumentpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-CVm8bt7H7wrjsKCHKhQqKk"/>
        <correspContext corresp="i-CVm8bt7H7wrjsKCHKhQqKk">
          <ref type="uppgift">2019/20:MJU10</ref>
          <ref type="ref_dok_id">H701MJU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU10</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-DLGCmya7dfW1f5UypqUCoG"/>
        <correspContext corresp="i-DLGCmya7dfW1f5UypqUCoG">
          <ref type="uppgift">2019/20:KrU6</ref>
          <ref type="ref_dok_id">H701KrU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU6</ref>
          <ref type="ref_dok_titel">Spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-2eFBHN7kMy96RCWVkTZgTo"/>
        <correspContext corresp="i-2eFBHN7kMy96RCWVkTZgTo">
          <ref type="uppgift">2019/20:FiU34</ref>
          <ref type="ref_dok_id">H701FiU34</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU34</ref>
          <ref type="ref_dok_titel">Offentlig upphandling</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MpGe8EomWcYAG8ePShysdx"/>
        <correspContext corresp="i-MpGe8EomWcYAG8ePShysdx">
          <ref type="uppgift">2019/20:MJU9</ref>
          <ref type="ref_dok_id">H701MJU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU9</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-TBT2iCFPi6FWND936QgjQJ"/>
        <correspContext corresp="i-TBT2iCFPi6FWND936QgjQJ">
          <ref type="uppgift">2019/20:CU14</ref>
          <ref type="ref_dok_id">H701CU14</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU14</ref>
          <ref type="ref_dok_titel">Konsumenträtt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-KKYfkSfAH8L1dNhvaLL9B8"/>
        <correspContext corresp="i-KKYfkSfAH8L1dNhvaLL9B8">
          <ref type="uppgift">2019/20:FiU22</ref>
          <ref type="ref_dok_id">H701FiU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-MaszdkSuU26BuEREfVzSZ"/>
        <correspContext corresp="i-MaszdkSuU26BuEREfVzSZ">
          <ref type="uppgift">2019/20:MJU18</ref>
          <ref type="ref_dok_id">H701MJU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU18</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-YZxvBf9n3k73y1etKS34nF"/>
        <correspContext corresp="i-YZxvBf9n3k73y1etKS34nF">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-6fBYCEE7Eshehszrbk3nHu"/>
        <correspContext corresp="i-6fBYCEE7Eshehszrbk3nHu">
          <ref type="uppgift">2019/20:JuU25</ref>
          <ref type="ref_dok_id">H701JuU25</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU25</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-We4CMwgrkDXxZJk3w4bK5f"/>
        <correspContext corresp="i-We4CMwgrkDXxZJk3w4bK5f">
          <ref type="uppgift">2019/20:MJU19</ref>
          <ref type="ref_dok_id">H701MJU19</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU19</ref>
          <ref type="ref_dok_titel">En förbättrad tillsyn på miljöområdet och livsmedelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:606 av Angelica Lundberg m.fl. (SD) Sverigevänlig konsumentpolitik</div>
      </div>
      <div type="motBody">
        <div type="TOC" xml:id="i-6wkF3ij19EthhzFVvWQ629">
          <head xml:id="i-7hd3NCWQoG4iYxWmpEQPYL">
            Innehållsförteckning på alkoholhaltiga drycker
          </head>
          <list>
            <item style="indent-level: ">
              Som konsument ska man inte bara ha rätt att veta vad man köper
              utan även vad man dricker och äter. Det är därför viktigt att
              produkters ursprungsmärkning och innehålls­förteckning stämmer
              överens med vad konsumenten vill ha och behöver veta. I dag görs
              skillnad på kraven om innehållsförteckning beroende på produkt.
              För alkoholhaltiga produkter med högre alkoholhalt än 1,2 volymprocent
              krävs ingen redovisning av ingredienser eller näringsdeklaration.
            </item>
            <item style="indent-level: ">
              EU:s lagstiftning, som gäller i Sverige, tillåter exempelvis
              63 olika tillsatser och processhjälpmedel vid tillverkning av
              vin utan att dessa på något sätt behöver dekla­reras.
            </item>
            <item style="indent-level: ">
              Konsumenterna ska ha rätt att få kunskap om vad deras vin och
              övriga alkohol­haltiga drycker innehåller, i likhet med övriga
              livsmedel. Därför ska innehållet i alla livsmedelsprodukter redovisas
              och tydliggöras för konsumenten.
            </item>
          </list>
        </div>
        <div type="motProposal" subtype="förslag">
          <head xml:id="i-Fjt7jgXof3gADjSPDwTAuy">
            Förslag till riksdagsbeslut
          </head>
          <list style="ol">
            <item xml:id="i-L8XFiAAg4nm6Z1HcUWDRQ9">
              Riksdagen ställer sig bakom det som anförs i motionen om att
              införa ett nytt konsumentpolitiskt mål: att alla konsumenter ska
              kunna konsumera hållbart, tryggt och aktivt, och detta tillkännager
              riksdagen för regeringen.
            </item>
            <item xml:id="i-6KV6MjPtxJuRspodMCeszp">
              Riksdagen ställer sig bakom det som anförs i motionen om att
              förbättra ursprungsmärkningen och tillkännager detta för regeringen.
            </item>
            <item xml:id="i-MgtNpm5Y66hkn7iLxYfXtq">
              Riksdagen ställer sig bakom det som anförs i motionen om att
              produkter från djur som slaktats utan bedövning och som säljs
              i Sverige tydligt ska märkas och tillkännager detta för regeringen.
            </item>
            <item xml:id="i-UbeTRPjBVkgqZSKJLZNHhX">
              Riksdagen ställer sig bakom det som anförs i motionen om att
              Sverige i EU ska driva frågan om att produkter från djur som slaktats
              utan bedövning ska märkas med en tydlig varningstext inom hela
              EU och tillkännager detta för regeringen.
            </item>
            <item xml:id="i-KhPxJJDsfyrUbQsdDnKYrd">
              Riksdagen ställer sig bakom det som anförs i motionen om att
              uppge innehåll i alkoholhaltiga drycker och tillkännager detta
              för regeringen.
            </item>
            <item xml:id="i-RGVEfNg3nHn7pYSVXi79zq">
              Riksdagen ställer sig bakom det som anförs i motionen om att
              införa ursprungsmärkning på menyer och tillkännager detta för
              regeringen.
            </item>
            <item xml:id="i-EVGxqXbR2UQ4rFTqkieg8b">
              Riksdagen ställer sig bakom det som anförs i motionen om att
              upplysa om fördelar med att handla svenskt och tillkännager detta
              för regeringen.
            </item>
            <item xml:id="i-Med9SDpLogUgsqiydn4Upo">
              Riksdagen ställer sig bakom det som anförs i motionen om att
              offentliga inköp bör styras mot mer miljövänliga svenska varor
              och tillkännager detta för regeringen.
            </item>
            <item xml:id="i-2zJxg2nzm4bsrNk9PjapHS">
              Riksdagen ställer sig bakom det som anförs i motionen om att
              säkerställa konsumentskyddet för barn och unga i den digitala
              världen och tillkännager detta för regeringen.
            </item>
            <item xml:id="i-PCgu3mGLuJKX5MH95hkcmB">
              Riksdagen ställer sig bakom det som anförs i motionen om att
              Sverige ska verka för att våra lagar gällande marknadsföring riktad
              mot barn blir en miniminivå i hela Europa och tillkännager detta
              för regeringen.
            </item>
            <item xml:id="i-BbtbikaJMFmSQUGCJwiPFH">
              Riksdagen ställer sig bakom det som anförs i motionen om att
              underlätta för konsumenter att göra aktiva val och tillkännager
              detta för regeringen.
            </item>
            <item xml:id="i-NTPqTTn9EGUEbcvTiynExz">
              Riksdagen ställer sig bakom det som anförs i motionen om att
              även företag ska få utökat skydd mot telefonförsäljare, och detta
              tillkännager riksdagen för regeringen.
            </item>
            <item xml:id="i-61Pxbkp6SHHdqpo7ZGUneg">
              Riksdagen ställer sig bakom det som anförs i motionen om att
              ångerrätten vid telefonförsäljning även ska gälla för företag
              och tillkännager detta för regeringen.
            </item>
            <item xml:id="i-YNCbaLiva8VQGnFcnFBnyJ">
              Riksdagen ställer sig bakom det som anförs i motionen om att
              inga undantag ska göras för partiers försäljning av lotter och
              spel och tillkännager detta för regeringen.
            </item>
            <item xml:id="i-YYrJ5q1s4wiiYGBenv1MAk">
              Riksdagen ställer sig bakom det som anförs i motionen om att
              lotter och spel inte ska kunna säljas på kredit och tillkännager
              detta för regeringen.
            </item>
            <item xml:id="i-KxKJp54shs1u2jubJH72ag">
              Riksdagen ställer sig bakom det som anförs i motionen om att
              utreda och skärpa lagarna kring oriktiga fakturor och tillkännager
              detta för regeringen.
            </item>
            <item xml:id="i-UyMj7vcYfb9pFaY2iQjHr3">
              Riksdagen ställer sig bakom det som anförs i motionen om att
              se över lagen om ocker så att den åter får önskad effekt på priser
              och avtal och tillkännager detta för regeringen.
            </item>
            <item xml:id="i-CcCsUktXfghjpYVBF533yv">
              Riksdagen ställer sig bakom det som anförs i motionen om att
              skärpa kontrollen av de organisationer som söker statligt stöd
              och tillkännager detta för regeringen.
            </item>
            <item xml:id="i-4MSw2fvhXgRTaeny9qjZee">
              Riksdagen ställer sig bakom det som anförs i motionen om att
              i förordningen tydliggöra vikten av politiskt oberoende för att
              få stödet utbetalt och tillkännager detta för regeringen.
            </item>
            <item xml:id="i-2Lpp9WkrRcX91vXyTYWUMV">
              Riksdagen ställer sig bakom det som anförs i motionen om att
              se över förordningen i syfte att förhindra att samma organisation
              får stödet flera gånger, och detta tillkännager riksdagen för
              regeringen.
            </item>
            <item xml:id="i-5JLUaSJQqfwbK4AtRsbuHH">
              Riksdagen ställer sig bakom det som anförs i motionen om att
              utreda möjligheterna för att göra det olagligt att sälja andrahandsbiljetter
              till ett högre pris än originalpriset och tillkännager detta för
              regeringen.
            </item>
            <item xml:id="i-9GMiFBnxRTx94u2JrxAhe9">
              Riksdagen ställer sig bakom det som anförs i motionen om att
              Sverige bör verka för att konsumentskyddet ska vara likvärdigt
              för passagerare oavsett om de färdas med flyg eller tåg, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-5YJsGziwNtqTxHc7jh9Auu">
            Motivering
          </head>
          <p xml:id="i-BQhw5tvoaTrE6tjAmTaxQ1">
            Konsumentpolitiken är ett viktigt politiskt område som berör
            alla människor i deras vardag. Grundläggande är att vi alla kan
            känna oss trygga med det vi väljer att konsumera och veta vilka
            regler som gäller både före och efter köp.
          </p>
          <p xml:id="i-Y4bDuC1sxM9NtzFn7G8qiT">
            För att konsumenter ska kunna handla hållbart och välja produkter
            som minskar påfrestningarna på miljön är det avgörande att information
            finns lättillgänglig så att medvetna val kan göras. Det är av
            stor vikt att ge konsumenter möjlighet till vetskap om vad varor
            innehåller och om mer abstrakta värden som lönevillkor och arbetsvillkor
            för den som producerar varan. Det är centralt att veta om, hur
            och av vad varan tillkommit för att konsumenter ska kunna använda
            sin konsumentmakt. När det uppstår en tvist ska det också vara
            tydligt vilka regler som gäller, så att konsumenter normalt vet
            vad de kan förvänta sig.
          </p>
          <head type="h1" xml:id="i-FE3SpHVXAcBwwEte23Du41">
            Mål för konsumentpolitiken
          </head>
          <p xml:id="i-PKa5YKbgXafnC9S4GAfz4Q">
            Svenska konsumenter ska ha makt över sin konsumtion, kunna använda
            sina resurser effektivt och ha rätt att veta exakt vad det är
            man konsumerar. Att fatta välgrundade beslut baserade på korrekt
            information om produkten, tjänsten eller företaget som tillhandahåller
            den ska vara en självklar rättighet för konsumenter. Konsumenter
            ska ha en stark ställning på hela marknaden och kunna känna sig
            trygga när de konsumerar. Viktigt är också att konsumtion i samhället,
            totalt sett, är hållbar ur samtliga perspektiv. Det gäller såväl
            ekonomiskt som socialt och miljömässigt. Därför ska alla dessa
            perspektiv finnas med i den konsumentpolitiska målsättningen och
            vara jämställda varandra. Målet för konsumentpolitiken är att
            alla konsumenter ska kunna konsumera hållbart, tryggt och aktivt.
          </p>
          <head type="h1" xml:id="i-8PHRUfBTQ1ZVteRZHfiBVx">
            Ursprungsmärkning
          </head>
          <p xml:id="i-NDEhgtuofoevHxs7BcBEhp">
            Ursprungsmärkningen är viktig ur många olika aspekter. Konsumenter
            ska ha möjlighet och tillräcklig information för att kunna göra
            aktiva val när de handlar eller utnyttjar en tjänst. Detta för
            att kunna välja bort en sämre vara eller tjänst som inte når upp
            till de krav konsumenten ställer. Viktigt är också att kunna välja
            vad man vill stödja genom sin konsumtion, inte minst när det gäller
            jordbruksprodukter. Ursprunget har en avgörande betydelse även
            för andra varor samt vilka regler som gällt för produktionen.
            Stor skillnad kan gälla mellan kött som är producerat i Danmark
            eller i Sverige trots att det handlar om två närliggande grannländer.
          </p>
          <p xml:id="i-SqhMDwm2ypEHdviYLbU75D">
            För att konsumenten ska kunna göra medvetna val är det väsentligt
            att veta i vilket land en vara är tillverkad eller producerad.
            Därför ska alla produkter som importeras till Sverige märkas med
            sitt huvudsakliga ursprungsland innan försäljning. I det fall
            ursprunget gäller flera länder så bör märkningen visa vilka huvudsakliga
            länder som stått för ursprunget, var det färdigställts samt var
            den största delen av varan kommer ifrån. Märkningen ska inte vara
            utformad så att den utelämnar viktig information och den typen
            av övergripande märkning som används för varor från exempelvis
            EU, det är inte tillräckligt. Märkningen ska alltid ge konsumenten
            information om vilka nationella regler som gällt för produktionen
            och de anställdas villkor.
          </p>
          <head type="h1" xml:id="i-Do7jLUfjs23Jkw4H1AAvWz">
            Märkning av produkter från slakt utan bedövning
          </head>
          <p xml:id="i-7F1GjvBNW1mZcpDaxpFHQ8">
            Många svenska konsumenter äter i dag kött från djur som halal-
            eller kosherslaktats, ofta helt utan vetskap. Slaktmetoderna innebär
            kortfattat att djuren avlivas och avblodas helt utan bedövning,
            vilket innebär ett utdraget dödsförlopp med onödigt lidande, smärta
            och ångest för djuret. Eftersom det tycks finnas en marknad för
            dessa produkter och därmed också ekonomiska incitament, blir det
            allt vanligare att köttproducenter övergår till dessa slaktmetoder.
            Andelen kött som slaktats med dessa båda slaktmetoder ökar. I
            vissa producentländer slaktas till exempel allt får- och lammkött
            med detta tillvägagångssätt. I en rapport från EU-kommissionen
            framkommer det att närmare 75 procent av nötkreaturen inom EU
            slaktas utan bedövning.
          </p>
          <p xml:id="i-6ZZ1tegFpecgygKu3GYyjS">
            För att stärka konsumentmakten ska alla produkter som saluförs
            i Sverige och kommer från djur som slaktats utan bedövning märkas
            tydligt. Sverige ska i EU driva frågan om att produkter från djur
            som slaktats utan bedövning ska märkas med en tydlig varningstext
            inom hela EU.
          </p>
          <head type="h1" xml:id="i-9jgJfKxeg8iFYZbDS9h9hc">
            Ursprungsmärkta menyer
          </head>
          <p xml:id="i-MbuDDAxhPP7tF9Rs3tX8pC">
            Som konsument bör man ha rätt att veta vad man köper på restaurang.
            Det är givetvis alltid möjligt att fråga personalen men det kan
            ibland uppfattas som omständligt och många avstår av olika skäl.
            Därför bör det framgå av menyn vilket ursprung huvud­ingrediensen
            i maträtten har, då det har avgörande betydelse för hur mycket
            och vilka restprodukter man kan förvänta sig konsumera och hur
            villkoren ser ut för de som producerat maten.
          </p>
          <p xml:id="i-3NwZ7DoZFPAfs4cCSn73JM">
            Ett exempel där det kan skilja mycket mellan producentländer
            är antibiotikaanvänd­andet i köttproduktion. Regler för djurhållning,
            arbetsvillkor och besprutningsgrad behöver konsumenten också för
            att kunna göra medvetna val.
          </p>
          <p xml:id="i-P2stY3bYYA5MGPHvxZXXGT">
            Krav på produktursprung ska införas på menyer, för ökad konsumentmakt.
          </p>
          <head type="h1" xml:id="i-EogNhzANzEyYMxi4EgdyfN">
            Handla svenskt
          </head>
          <p xml:id="i-8zPP7tTs4xwUPsLQFY6FrV">
            Det är eftersträvansvärt att konsumenter väljer närproducerade
            produkter som har lång hållbarhet, eftersom det ger mindre påverkan
            på miljön. Svenska produkter är ofta kända för att hålla god kvalitet
            och hålla länge samt att närproducerade produkter orsakar minimal
            miljöpåverkan för transporter. Att handla svenskt kött innebär
            förutom kortare transporter även bättre villkor för djuren och
            ökat stöd till svenska företagare.
          </p>
          <p xml:id="i-VJmzgNWSsAV91CyusxAnbw">
            Konsumtion ska bidra till social hållbarhet. Det gäller i första
            hand rättvisa villkor för de som producerar de varor vi använder
            och att vår konsumtion inte bidrar till barnarbete och miljöförstörande.
            Även i detta avseende är det Sverigedemokraternas mening att det
            så långt det är möjligt är bäst att välja svenskproducerat. Genom
            att upplysa konsumenter om fördelarna med att välja svenskproducerade
            varor och genom att välja svenskproducerat i offentliga inköp
            gynnas svenska företag och deras konkurrenskraft.
          </p>
          <head type="h1" xml:id="i-VKJc65GxgtinqV6DSPee1v">
            Barn som konsumenter
          </head>
          <p xml:id="i-9MtajN8R22wA1JqRvfSocH">
            Även om barn i lägre åldrar inte gör inköp i särskilt hög grad
            själva, så är de i allra högsta grad konsumenter. Därför är det
            viktigt att de regler som omfattar konsumenter tar extra hänsyn
            till produkter avsedda för barn.
          </p>
          <p xml:id="i-Fa9qmtLXe63vXpvLZ8ELaz">
            Eftersom barn och unga ofta har svårare än vuxna att sålla och
            vara kritiska till de budskap de möter kan de anses som extra
            mottagliga för reklambudskap. Därför behö­ver reglerna för reklam
            riktad till barn vara skarpare än det som gäller i dag. Företag
            ska inte skicka direktreklam till någon under 16 år. Barn under
            12 år ska slippa reklam före och efter tv-program riktade till
            deras åldersgrupp, enligt svensk lagstiftning. Detta gäller dock
            endast för tv-sändningar från Sverige. Det resulterar i att många
            tv-kanaler använder plattformar utanför Sverige, där andra lagar
            gäller.
          </p>
          <p xml:id="i-UsvgJjfFVMzPq4JpExruFY">
            En utveckling där barn spenderar mer och mer tid i den digitala
            världen pågår. I dagsläget saknas förbud mot riktad barnreklam
            på internet och i appar. Inte sällan inne­håller appar, med barn
            som målgrupp, så kallade ”köp inuti app”, vilket får anses utgöra
            indirekt köpuppmaning. Detta kan orsaka köptryck hos både barn
            och föräldrar. Här behöver även den svenska lagstiftningen uppdateras
            så att konsumentskyddet för fram­för allt barn och unga följer
            den digitala utvecklingen.
          </p>
          <p xml:id="i-AezmCh26FE5hHmfXtaJSTt">
            Sverige ska inte bara försvara sin rätt till hårdare lagar mot
            marknadsföring riktad mot barn, utan även inom EU verka för att
            kraven i denna lagstiftning utgör en miniminivå i hela Europa.
          </p>
          <head type="h1" xml:id="i-3BwbpWNhMGjF2XYFqLMP47">
            Underlätta aktiva val
          </head>
          <p xml:id="i-HJ81R63GwzcfiRySVVTF3D">
            Sverigedemokraternas konsumentpolitik utgår till stor del från
            den lilla människans perspektiv. Ett välfungerande samhälle där
            lagar och regler är logiska och så enkla som möjligt att förstå
            eftersträvas. Som konsument behöver man känna en trygghet och
            ha möjlighet att få den information som behövs för att fatta bra
            och korrekta beslut i varje situation. Parallellt med att näringslivet
            har goda villkor och att det finns en välfunger­ande konkurrens
            behöver konsumenternas villkor kontinuerligt utvecklas. Konsumenten
            ska ha möjligheten att göra aktiva val.
          </p>
          <p xml:id="i-5ghVvbX7n3nys9AKWBhN4f">
            Det behöver utredas om lagstiftningen kan utvecklas, så att onödiga
            regler och avtalstider förhindras. Detta så att konsumenter inte
            fastnar i långa bindningstider, vilket i sin tur leder till att
            konsumenten inte i praktiken har möjlighet att göra aktiva val
            på grund av inlåsning.
          </p>
          <p xml:id="i-4V6SaTBHttJnSn8MSgnhhp">
            Att byta mobilabonnemang är i dag enkelt då konsumenterna har
            rätt att medföra sitt gamla telefonnummer till den nya operatören.
            Detta beror framför allt på att mobiltele­fonnumren är standardiserade,
            vilket rent tekniskt möjliggör medflyttning. Banktjänster är däremot
            inte standardiserade på likvärdigt sätt. Bankerna har inte samma
            format och syntaxer för de tjänster de erbjuder, vilket förhindrar
            flyttning. Den som vill byta bank kan naturligtvis enkelt öppna
            ett kundengagemang i ny bank vid sidan om den befintliga banken,
            men bankkontonummer kan inte enkelt flyttas över. Dessutom är
            det omöjligt att medföra clearingnummer eftersom dessa av tradition
            är knutna till det fysiska bank­kontoret. Av den anledningen föreslås
            en utredning om clearing- och bankkontonummer kan ersättas av
            en standardiserad nummermodell inom Sverige. Syftet ska vara att
            undersöka om det vore möjligt att skapa flyttbarhet med utgångspunkt
            från hur bank­girosystemet fungerar i dag. Eftersom byte av bank
            i regel innebär att tjänster behöver flyttas var för sig och att
            alla banker inte erbjuder samma tjänster kan detta försvåra byte
            av bank. Det kan uppfattas vara en alltför krånglig procedur.
            Regelverket för fullmaktsförfarande vid bankbyte behöver utvecklas,
            så att fler tjänster kan flyttas enklare och där endast en underskrift
            genom bank-id eller en vanlig signatur krävs. Detta skulle bidra
            till att underlätta för bankkunderna och ge dem möjlighet att
            ställa högre krav på sin bank.
          </p>
          <head type="h1" xml:id="i-6c1fte5x5RT8dEfMamnonK">
            Skärpta regler vid telefonförsäljning
          </head>
          <p xml:id="i-F5bsGLEmDWzQReEttCwgzR">
            Alla affärer bygger på att två parter är nöjda med uppgörelsen.
            Så ser det dock inte alltid ut, framför allt inte när det gäller
            telefonförsäljning. Lagen om telefonförsäljning har ändrats så
            att telefonförsäljning till privatpersoner har belagts med ett
            skriftlighetskrav. Detta på grund av de många problemen med telefonförsäljning.
            Företagare förväntas ha större resurser för att skydda sig mot
            oönskad telefonförsäljning. Det drabbar små företagare, som inte
            har större resurser än en normal privatperson och därmed är lika
            utsatta. Därför bör krav om ångerrätt och skriftlighetskrav vid
            telefonförsäljning vara desamma för mindre företag som för privatpersoner.
          </p>
          <p xml:id="i-Ar7WFWdehEoPQkCrsvZCZJ">
            Försäljning av lotter och spel om pengar som sker genom att telefonförsäljare
            ringer upp personer med försök till övertalning att köpa lotter
            är oetiskt. Ofta sker detta med löften om stor möjlig vinst.
          </p>
          <p xml:id="i-6C5CKZYeTjgPCadPLpgCgq">
            Anmärkningsvärt är även att det finns särskilda undantag för
            politiska partiers försäljning av lotter och spel, vilket möjliggör
            högst tveksamma upplägg. De lagar som finns ska givetvis gälla
            även för politiska partier. Lotter och spel ska aldrig säljas
            på kredit och försäljningen ska inte vara aggressiv.
          </p>
          <head type="h1" xml:id="i-FbKHWcZSZDpSwnLYFXYZpB">
            Åtgärder mot bluffakturor
          </head>
          <p xml:id="i-6QrWcGFAgZoaugp1bSGFU1">
            Ett växande problem förekommer där icke seriösa företag på olika
            sätt utnyttjar mark­nadsreglerna på ett oärligt sätt. Därför ska
            en översyn av regelverken göras. Där det är uppenbart att man
            satt i system att utnyttja reglerna bör också straffen var kännbara.
            En översyn behövs också av hur det kan undvikas att regelverk
            som skapats för handel mellan företag samt mellan företag och
            privatpersoner utnyttjas av kriminella.
          </p>
          <p xml:id="i-LdqSxCB7TqGR725drGB52H">
            Även reglerna för förenklat tvistemål ska ses över. Detta så
            att icke seriösa företag inte systematiskt ska kunna undgå rättegångskostnader.
            Icke seriös försäljning ska dessutom i mycket högre utsträckning
            hanteras av polis och åklagare, snarare än som avtalsbrott i domstol.
          </p>
          <head type="h1" xml:id="i-6jFRegxM4KikALjdP9WxwZ">
            Åtgärder mot ocker
          </head>
          <p xml:id="i-PhfZyePLme5VR3sdGgUBbh">
            Lagstiftning mot ocker ska förhindra att en säljare eller kreditgivare
            utnyttjar en kunds okunskap, utsatthet eller oförmåga att bedöma
            en vara eller tjänsts kostnad. Det har dock visat sig att ocker
            väldigt sällan leder till åtal eller straff trots att det rimligtvis
            borde tolkas som ocker.
          </p>
          <p xml:id="i-JFwz9rEBynsudbCiCG9Cc4">
            Ett exempel är då hantverkare begär högre betalning än vad som
            kan anses rimligt eller gör ett större påslag på varor som säljs
            än vad som är befogat. Ett annat exempel är annonsering om bostäder
            där det företag som majoriteten av mäklarfirmorna är anslutna
            till har en närmast monopolliknande ställning och därför kan ta
            ut oskäliga avgifter av konsumenterna. Dessa har i många fall
            inte något annat val än att utnyttja tjänsten om de vill få sin
            bostad såld.
          </p>
          <p xml:id="i-Xpn8gzb3XRPqJCuhuLEKLN">
            Numera finns ett räntetak som ska reglera hur mycket ränta som
            maximalt är möjligt att ta ut. Dock bör Sverige även fortsättningsvis
            ha en ockerlagstiftning som begränsar möjligheterna att utnyttja
            konsumenters okunskap eller oförmåga att bedöma riktigheten i
            kostnader och avtal.
          </p>
          <head type="h1" xml:id="i-7kFA13T7FsSUGTfcWpAoBy">
            Konsumentverkets stöd till organisationer
          </head>
          <p xml:id="i-2FqPkAeKk47pswUUpSKjLx">
            Konsumentverket betalar i dag ut stöd till organisationer med
            stöd av förordningen 2007:954 om statligt stöd till organisationer
            på konsumentområdet. För att erhålla stödet krävs enligt förordningen
            att organisationen är nationell, demokratiskt uppbyggd, partipolitiskt
            obunden och bedriver verksamhet utan vinstsyfte. Bidrag får inte
            ges till en förening som har skatteskulder eller skulder till
            kronofogden eller som är aktuellt för konkurs eller likvidation.
            Stödet delas upp i organisationsstöd och verksamhetsstöd. Organisationsbidrag
            får lämnas till en organisation som har som huvudsakligt syfte
            att tillvarata svenska konsumenters intressen nationellt eller
            internationellt, har bedrivit verksamhet i enlighet med ett sådant
            syfte under minst två år före ansökan om bidrag, är rikstäckande
            och har minst 1 000 betalande medlemmar. Verksamhetsstöd får lämnas
            till en organisation vars verksamhet syftar till att stärka svenska
            konsumenters inflytande på marknader i Sverige. Det stödet får
            även lämnas till en organisation som verkar inom Europeiska unionen
            eller andra internationella forum och där representerar svenska
            konsumenter.
          </p>
          <p xml:id="i-MoRKNnBhTFk5Dtj2p2rb3c">
            Vid en granskning av de senaste årens utbetalningar visar det
            sig dock att stödet har betalats ut till organisationer som inte
            uppfyller kraven i förordningen. Exempelvis har stöd betalats
            ut till lokala organisationer och andra organisationer där det
            kan anses tveksamt om det huvudsakliga syftet är att tillvarata
            konsumenternas intressen. Det är inte heller ovanligt att organisationerna
            har en tydlig politisk riktning och att deras företrädare öppet
            uttrycker stöd för vissa politiska inriktningar även om de inte
            officiellt är knutna till något parti. Detta innebär naturligtvis
            att deras oberoende kan ifrågasättas.
          </p>
          <p xml:id="i-T7WJp7bkEwmK7WtDdeAXZs">
            Kontrollen av organisationer som söker stödet måste skärpas så
            att skattemedel inte fördelas ut felaktigt. Vikten av politiskt
            oberoende ska också tydliggöras, för att kunna erhålla stödet.
          </p>
          <p xml:id="i-Ni3c9BZGr5Rrefj1curs6q">
            Bidrag får lämnas till en organisation som är ett samarbetsorgan
            för flera organisa­tioner enligt förordning 2018:1198. Det här
            innebär i praktiken att en organisation kan erhålla stöd flera
            gånger. Dels om de ansöker om stödet själva, dels om de samtidigt
            tillhör en paraplyorganisation som i sin tur ansöker om stöd.
            Detta bidrar till en orättvis fördelning. Förordningen behöver
            ses över för att undvika att samma organisation beviljas stödet
            flera gånger.
          </p>
          <head type="h1" xml:id="i-7cQTagi7s63iouxfyxuk85">
            Försäljning av andrahandsbiljetter
          </head>
          <p xml:id="i-MzfkgawMLqMSETZLZgoYMW">
            Varje år arrangeras många event runt om i landet. Det handlar
            bland annat om konserter, sportevenemang, festivaler och teater.
            Det kan vara högt tryck på de populära tillställ­ningarna och
            köpare behöver ofta vara ute i god tid för att få tag i biljetter.
            Generellt sett släpps biljetterna många månader före evenemanget.
            Det är vanligt att biljetter säljs i andra hand, exempelvis då
            den ursprungliga köparen av olika skäl ångrat sig. Eftersom biljettförsäljaren
            inte är skyldig att tillämpa ångerrätt vid köp av evenemangsbiljetter
            och att denne i de fall den förekommer är kort säljs biljetterna
            ofta vidare i andra hand för att undvika ekonomisk förlust.
          </p>
          <p xml:id="i-F91pSe1Pt87mhve928Sm5v">
            Men det förekommer också att både privatpersoner och företag
            köper upp åtråvärda biljetter för att sälja dem vidare i vinstsyfte.
            Eftersom en person eller ett företag som säljer biljetter i andra
            hand kan prissätta efter eget tycke säljs i stort sett alltid
            andra­handsbiljetter till ett betydligt högre pris än vid förstahandsförsäljning.
            Detta innebär en försämrad möjlighet att få tag i biljetter för
            de som vill besöka evenemanget, samtidigt som det också begränsar
            möjligheten för de som inte kan betala överpriser.
          </p>
          <p xml:id="i-Sp8c97C38myqoqgxeKqKxy">
            Som konsument är det vanskligt att köpa andrahandsbiljetter.
            Man riskerar inte bara att få betala ett överpris, utan det är
            också svårt att veta om biljetten är äkta, om platserna stämmer
            med det som bokats och om samma biljett sålts till fler personer.
          </p>
          <p xml:id="i-2yhBgsumhyD8vA39gAMiba">
            I flera andra länder, exempelvis Danmark och Norge, är det förbjudet
            att sälja biljetter vidare till ett högre pris än det som arrangören
            satt. Incitamentet att handla extra biljetter för att sälja dem
            vidare försvinner därigenom. Ett sådant förbud i Sverige skulle
            öka konsumentskyddet och hindra oseriösa aktörer.
          </p>
          <head type="h1" xml:id="i-LvWA9NEpBa8fYEXyZjzmy3">
            Likvärdigt konsumentskydd för passagerare
          </head>
          <p xml:id="i-FxKKgEum3TPHYTftbPPXfH">
            EU-kommissionen har lagt fram ett förslag till ny tågpassagerarförordning,
            och reger­ingen har förslagit att Sverige ska verka för att tågföretagen
            inte ska behöva ersätta passagerare för förseningar i situationer
            som de inte kan råda över eller förebygga. Exempelvis kan det
            gälla vid förseningar på grund av extrem väderlek eller olyckor,
            terrorattentat och liknande händelser, så kallat force majeure.
          </p>
          <p xml:id="i-AnPZKhXgiHanAkc7Ddu7ue">
            Vid resor med flyg gäller flygpassagerarförordningen vars villkor
            är bättre ur konsumentsynpunkt. Där gäller att passagerare som
            påbörjar sin resa från en flygplats inom EU eller landar i ett
            EU-land och flygbolaget har sitt säte inom EU alltid har rätt
            till en ny biljett eller återbetalning av den samma om flyget
            blir inställt eller försenat mer än 5 timmar, oavsett anledning.
          </p>
          <p xml:id="i-5mHjSjsTmarotqzQnHQkM8">
            De som önskar ska kunna välja att resa med tåg i stället för
            flyg. Konsumentskyddet ska även vara likvärdigt oavsett vilket
            av färdsätten man väljer. Därför säger vi nej till en tågpassagerarförordning
            som försämrar för konsumenterna genom att inte erbjuda ersättning
            på samma sätt som vid resor med flyg.
          </p>
        </div>
        <div type="motSignatures">
          <list>
            <item xml:id="i-4EDE5uZgrYA3AfvaALv4rY" who="i-8fLDFKe7DukdiZtVTQStKM">
              Angelica Lundberg (SD)
            </item>
            <item xml:id="i-X6mbADtj34fBTVVRyec66P" who="i-9fmcZcGuiE51S4XGih65wn">
              Mikael Eskilandersson (SD)
            </item>
            <item xml:id="i-D7qf8U9RaEzyG375y8sqZJ" who="i-4up3MKHRwxhpoLfZgub9Fu">
              Roger Hedlund (SD)
            </item>
            <item xml:id="i-Tuvzz2THoNoJCd1F71qnwr" who="i-Uq8cgRMrRNcxY3QYetppCT">
              Linda Lindberg (SD)
            </item>
            <item xml:id="i-DpqKg7pBLF6H6mPAHywtTQ" who="i-7p7goD9VC5HZh4VdEN1AFo">
              Sara Gille (SD)
            </item>
            <item xml:id="i-NEy1FkKpHSbmxzW6dffjoU" who="i-4rFo5seKWQkpWzvXDuyLwP">
              Yasmine Eriksson (SD)
            </item>
            <item xml:id="i-14ZqJ86c6Q72EfQ1ei8XZH" who="i-BfmJ8hLMzGF9XMcc4M8Bfa">
              Cassandra Sundin (SD)
            </item>
            <item xml:id="i-UeRxwbyCUbbADsaXhSnewR" who="i-MakV1EvC3LLnePpBXzwg5H">
              Jennie Åfeldt (SD)
            </item>
          </list>
        </div>
      </div>
    </body>
  </text>
</TEI>
