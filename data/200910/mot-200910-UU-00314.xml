<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00314">
  <teiHeader>
    <fileDesc>
      <titleStmt>
        <title>Ökat samarbete i Östersjön</title>
        <author corresp="i-FKLdFezw4jPcBcpexqvUyJ">av Kent Olsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ökat samarbete i Östersjön</title>
          <idno type="rdwebb">GX02U314</idno>
          <rs type="number">U314</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U314/text</ref>
          <ref type="dokument_url_html">http://data.riksdagen.se/dokument/GX02U314</ref>
          <ref type="dokumentstatus_url_xml">http://data.riksdagen.se/dokumentstatus/GX02U314</ref>
          <ref type="doc">http://data.riksdagen.se/fil/1E17BB27-C660-454E-941A-3B976774932B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FKLdFezw4jPcBcpexqvUyJ</idno>
            <name>Kent Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vf7H8QgFGvpmM8uQFsfdST" type="signed"/>
        <correspContext corresp="i-Vf7H8QgFGvpmM8uQFsfdST">
          <note type="signatory" corresp="i-FKLdFezw4jPcBcpexqvUyJ"/>
        </correspContext>
        <correspAction type="numbering" xml:id="i-CBmSSfRamEkC3z5SYEakHE">
          <date when="2009-10-07"/>
        </correspAction>
        <correspAction type="submission" xml:id="i-4gnXz3W7TS6YF9GndrNfbx">
          <date when="2009-10-06"/>
        </correspAction>
        <correspAction type="transfer" xml:id="i-YR1V4HLw1kjvbmM8TXfy7H">
          <date when="2009-10-05"/>
        </correspAction>
        <correspAction type="assigned" xml:id="i-GeLcc3mLfsGbuGULtnzAdx"/>
        <correspContext corresp="i-GeLcc3mLfsGbuGULtnzAdx">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Aj5not2VowKyezfEGWRbgX">
            Förslag till riksdagsbeslut
          </head>
          <p xml:id="i-Qv4Qq5yb7dtdaD8SN31Ey">
            Riksdagen tillkännager för regeringen som sin mening vad som
            anförs i motionen om åtgärder för ökat samarbete i Östersjöregionen.
          </p>
        </div>
        <div type="motContent">
          <head type="h1" xml:id="i-CWxAoudsP6S3im6jqATir6">
            Motivering
          </head>
          <p xml:id="i-SUENnAxpYEPLzo3JMHF28">
            De nordiska länderna har via Nordiska rådet och Nordiska ministerrådet
            satt sitt tydliga avtryck på EU:s Östersjöstrategi och vill gärna
            samarbeta med EU vid genomförandet av strategin. Strategin syftar
            till att stärka samarbetet mellan medlemsstaterna i regionen,
            göra regionen mer tillgänglig och attraktiv samt ge ökad trygghet
            och säkerhet. En av de uppgifter som tilldelats de nordiska aktörerna
            är att ta huvudansvaret för skapandet av en fond för innovation
            och forskning i Östersjöregionen. Det finns en lång erfarenhet
            av samarbete och ett unikt nätverk mellan de nordiska länderna,
            Estland, Lettland och Litauen och även nordvästra Ryssland. De
            nordiska länderna kan också bidra till att skapa en smidigare
            inre marknad kring Östersjön genom det aktiva arbete man gjort
            inom Norden för att avskaffa gränshinder. I Östersjöstrategin
            nämns gränshinder uttryckligen som ett hinder för ökat välstånd
            i regionen.
          </p>
          <p xml:id="i-P4St2QpupUm8eAEvGxe1Ce">
            Nordiska rådet har framhållit vikten av att Östersjöstrategin
            samordnas med den nordliga dimensionen som utgör ett gemensamt
            ramverk för ömsesidigt och jämbördigt samarbete mellan EU, Ryssland,
            Norge och Island. Rådet har också lyft fram Helcoms handlingsplan
            för Östersjön som ett centralt redskap för att återställa en god
            ekologisk balans och bärkraftig utveckling i Östersjöregionen.
          </p>
          <p xml:id="i-3Nmsy59ZU76vRok6EDUARg">
            Den 18:e parlamentariska Östersjökonferensen (BSPC) ägde rum
            i Nyborg i Danmark den 31 augusti1 september 2009. Det övergripande
            temat för konferensen var Nya säkerhetspolitiska utmaningar. Deltagare
            i konferensen var förutom valda representanter för Östersjöstaterna
            också Östersjöstaternas råd (CBSS), regeringarnas organ för samarbetet
            mellan Östersjöländerna. Vid mötet diskuterades samarbetet i Östersjöregionen,
            sjösäkerhet och sjöfartsskydd, civil säkerhet, klimatförändringar
            och energieffektivitet samt arbetsmarknadsfrågor och sociala frågor
            av vikt för regionen.
          </p>
          <p xml:id="i-MPtQHUEu4s23rvS8EmH2eq">
            Konferensen betonade vikten av en parlamentarisk dimension och
            ett parlamentariskt engagemang i samband med strategierna och
            insatserna för en utveckling av Östersjöregionen. Kontakterna
            och utbytet mellan den parlamentariska Östersjökonferensen (BSPC)
            och Östersjöstaternas råd (CBSS) är till gagn för bägge parter,
            och CBSS har en viktig roll som initiativtagare och samordnare
            av åtgärder för att hantera de utmaningar som Östersjöregionen
            ställs inför.
          </p>
          <p xml:id="i-MM842VxLo1QTwTk9UV1Rjz">
            Vid Nyborgmötet framförde deltagarna sitt stöd för Helsingforskommissionens
            handlingsplan för Östersjön och att man ser denna plan som ett
            centralt verktyg för att Östersjön senast 2021 ska ha återfått
            en god miljöstatus, samt betonade att de olika regeringarna måste
            uppfylla sina åtaganden när det gäller att genomföra handlingsplanen
            inom de överenskomna tidsramarna. Den nuvarande ekonomiska nedgången
            får inte användas som en ursäkt för sänkta miljömål, minskade
            miljöresurser eller senareläggning av miljöplaner och miljöprojekt.
          </p>
          <p xml:id="i-XK5weGPDkzo4dggkYc3xAc">
            I den resolution som antogs vid konferensen anmodas regeringarna
            i Östersjöregionen, CBSS och EU att främja en samordning mellan
            de olika aktörerna i regionen. Vidare att med hjälp av kraftfulla
            och konsekventa åtgärder uppfylla de övergripande miljömålen i
            Helsingforskommissionens handlingsplan för Östersjön och att se
            till att Östersjöländerna uppfyller sina åtaganden om att utarbeta
            nationella handlingsplaner. Konferensen uttryckte också vikten
            av att de olika strategierna och programmen för Östersjöregionen
            stämmer väl överens med och samordnas med den nordliga dimensionen.
            Konferensen pekade också på vikten av att främja möjligheterna
            att utveckla realistiska projekt bland annat genom finansiellt
            stöd till den projektutvecklingsfond som förvaltas av Nordiska
            investeringsbanken (NIB) och Nordiska miljöfinansieringsbolaget
            (NEFCO).
          </p>
          <p xml:id="i-G2erjiGoAU3FB61cs23EpY">
            Konferensdeltagarna var överens om att främja ett aktivt samarbete
            inom Internationella sjöfartsorganisationen (IMO) så att relevanta
            åtgärder kan utformas för att minska sjöfartens miljöpåverkan
            i Östersjön. Vidare framhölls vikten av att främja kontinuerliga
            insatser, stöd och konkreta åtgärder på sjösäkerhetsområdet, exempelvis
            genom ökad användning av lotshjälp i trånga och svårmanövrerade
            internationella farleder och genom att främja en gemensam beredskap
            för att hantera utsläpp av olja och andra miljöfarliga ämnen.
            Konferensen önskade också befästa och vidareutveckla de framsteg
            som gjorts på området för sjösäkerhet och sjöfartsövervakning,
            dels i syfte att förbättra övervakningen och organisationen av
            den ökande sjöfarten, i synnerhet när det gäller fartyg med farlig
            last och där det råder svåra vinterförhållanden, dels i syfte
            att kunna övervaka Östersjön med avseende på miljöskydd, fiske
            och brottsbekämpning. Önskemål framfördes också om att delta i
            och stödja initiativen inom ramen för det projekt för övervakning
            av tankfartyg med enkelskrov och ett förbud mot sådana fartyg
            som utformats gemensamt av Helsingforskommissionen och Europeiska
            sjösäkerhetsbyrån, i syfte att ytterligare förbättra sjösäkerheten
            och stödja hamnstaternas inspektionsmyndigheter så att man kan
            förhindra trafik i Östersjön av fartyg som inte uppfyller normerna
            och säkerställa att sjöfarten bedrivs på ett säkert och miljövänligt
            sätt.
          </p>
          <p xml:id="i-JEFD2MtfKAVYsTq3w89hBe">
            Vad gäller civil säkerhet i Östersjöregionen anmodas regeringarna,
            CBSS och EU att stödja samarbetet och samordningen i frågor rörande
            civil säkerhet generellt och att öka det strategiska och operativa
            samarbetet mellan myndigheter med ansvar för brottsbekämpning
            och andra relevanta aktörer i syfte att stärka den gemensamma
            kapaciteten för att identifiera, övervaka och vidta kraftfulla
            åtgärder mot den organiserade gränsöverskridande brottsligheten,
            till exempel människohandel, narkotikasmuggling, illegal handel,
            korruption, pengatvätt, illegal migration, illegal arbetskraft,
            hatbrott etc. Konferensen lade stor vikt vid att intensifiera
            samarbetet för att bekämpa människohandeln, med betoning på bland
            annat förebyggande åtgärder, skydd och stöd till dem som fallit
            eller riskerar att falla offer för människohandel (exempelvis
            genom skyddat boende) samt strategier och åtgärder för att komma
            till rätta med människohandelns underliggande orsaker.
          </p>
          <p xml:id="i-7MeetTWRRVuAsDBoYT2Wbn">
            Viktigt var också att stärka samarbetet när det gäller krishantering
            och att skydda befolkningen mot hot och kriser och att vidta samordnade
            åtgärder för att stärka IT-säkerheten genom att analysera, avslöja
            och bekämpa IT-brottsligheten, och genom att vidta defensiva skyddsåtgärder
            för att förhindra störningar i viktiga infrastruktursystem.
          </p>
          <p xml:id="i-GU57G3tSyzDqUoJbqFpb4P">
            Beträffande klimatförändringarna och energiförsörjningen underströk
            konferensen vikten av att aktivt arbeta för att ett nytt internationellt
            klimatavtal och att en samstämd energistrategi för Östersjöregionen
            utarbetas i syfte att främja energiförsörjningstryggheten. Den
            pågående ekonomiska krisen kunde ses som ett tillfälle att främja
            kvalitativ tillväxt i Östersjöregionen, exempelvis genom att finansieringspaket,
            investeringsplaner och bidrag och även internationella ekonomiska
            resurser inriktas mot produktion av förnybar energi, investeringar
            i energieffektivitet, kraftvärmeteknik, effektiva fjärrvärmesystem
            och en sammanlänkning av elnäten. Konkret framlades förslag om
            att ta fram ett gemensamt regionalt utbildningsprogram för att
            stärka resurserna på energiplaneringsområdet, exempelvis genom
            att öka erfarenhetsutbytet och främja bästa praxis bland tjänstemän
            på lokal och nationell nivå.
          </p>
          <p xml:id="i-R4XA2KHJx7tZkbamHFJRdu">
            En av huvudfrågorna på konferensen var arbetsmarknaden och ungdomsarbetslösheten.
            Konferensen beslöt att på ett systematiskt och samordnat sätt
            arbeta för att identifiera hindren för framväxten av en gränsöverskridande
            arbetsmarknad och att vidta konkreta åtgärder för att undanröja
            och förebygga sådana hinder.
          </p>
          <p xml:id="i-YaQj88Tmu6CMTcBsDkNVkd">
            Konferensen önskade också förstärka de informationscentrum som
            redan idag finns i Östersjöregionen samt att inrätta nya centrum
            på orter där det gränsöverskridande pendlandet ökar men där det
            inte finns några informationscentrum. Vidare att främja en regelbunden
            dialog mellan organisationer som representerar gränsöverskridande
            arbetskraft, fackförbund, arbetsgivare och politiska beslutsfattare.
            Ett annat önskemål som framförs i resolutionen är att underlätta
            pendlandet över gränserna för att främja ekonomisk tillväxt.
          </p>
          <p xml:id="i-9WXQXV2URxb7XhnyyRNSXD">
            Riksdagen bör verka för att de åtgärder som framförs i resolutionen
            från den 18:e parlamentariska Östersjökonferensen för att stärka
            samarbetet i regionen, för att stärka samarbetet gällande sjösäkerhet
            och sjöfartsskyddet, för att stärka den civila säkerheten, samarbetet
            kring klimatförändringar och energifrågor och för att stödja att
            åtgärder för ökad arbetskraftsmobilitet och minskad ungdomsarbetslöshet
            genomförs och därigenom aktivt bidrar till att utveckla Östersjöregionen
            och dess närområden.
          </p>
        </div>
        <div type="motSignatures">
          <list>
            <item xml:id="i-3EEmJ6egHcFW71u2KWX8jr">
              Kent Olsson (m)
            </item>
          </list>
        </div>
      </div>
    </body>
  </text>
</TEI>
