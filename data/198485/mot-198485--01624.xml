<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01624">
  <teiHeader>
    <fileDesc>
      <titleStmt>
        <title>Slopande av sambeskattningen av barns och föräldrars förmögenhet</title>
        <author>Martin Olsson och Gunhild Bolander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Slopande av sambeskattningen av barns och föräldrars förmögenhet</title>
          <idno type="rdwebb">G8021624</idno>
          <rs type="number">1624</rs>
          <ref type="dokument_url_text">http://data.riksdagen.se/dokument/G8021624/text</ref>
          <ref type="dokument_url_html">http://data.riksdagen.se/dokument/G8021624</ref>
          <ref type="dokumentstatus_url_xml">http://data.riksdagen.se/dokumentstatus/G8021624</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-Wiq5749k7owcARUynxZuX7</idno>
            <name>GUNHILD BOLANDER</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NRAkCogQXn1fB9B8MwmBwT" type="signed"/>
        <correspContext corresp="i-NRAkCogQXn1fB9B8MwmBwT">
          <note type="signatory" corresp="r-0"/>
          <note type="signatory" corresp="i-Wiq5749k7owcARUynxZuX7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1624/mot_198485__1624-001.pdf"/>
      <fw xml:id="i-DUiEq8DaFzU2fHgYZPCQM9">
        Motion 1984/85:1624
      </fw>
      <div type="motHeader" xml:id="i-C6L7hc51TgvzgSTDY2A7ar">
        <div type="motTitle" xml:id="i-7y9ZJ9Nq2nWwDhvTyKwXAv"/>
        <div type="motSubmissionInfo" xml:id="i-N1DXZwPgS4vvJRG6mPUN7A"/>
      </div>
      <div type="motBody" xml:id="i-CsuBnnKaUVvFP4yPS4Rocz">
        <div xml:id="i-Qfa3qLPCBBX1oDVKPt53ig">
          <p xml:id="i-JEM53bdhzYbb4pwYrwcEyi">
            Martin Olsson och Gunhild Bolander Slopande av sambeskattningen
            av barns och föräldrars förmögenhet
          </p>
          <p xml:id="i-HEU6qqXTDtAPFoHHtBdkZQ">
            Hemmavarande barns förmögenhet samtaxeras med föräldrarnas för-
            mögenhet till dess barnet uppnår 18 års ålder. Denna sambeskattning
            leder till att familjen får — om den uppnår skattepliktig förmögenhet
            — betala avsevärt mer i förmögenhetsskatt än som vore fallet om
            föräldrars och barns förmögenhet beskattades var för sig. Men
            det är inte endast högre förmögenhetsskatt som kan drabba en sådan
            familj utan samtaxeringen begränsar även rätten till ekonomiskt
            stöd från samhället. Det är att märka att i flertalet fall där
            barn har förmögenhet av betydelse har den uppstått genom arv eller
            gåva och är inte disponibel för föräldrar- na som drabbas av att
            erlägga förmögenhetsskatt för den. När det gäller rättvisa i skattehänseende
            för vissa barn har vi tidigare i motioner vid flera tillfällen
            — senast i motion 1984/85:294 — tagit upp hur orättvist reglerna
            om beskattning av barnpension slår. Vi vill nu ta upp de orättvisor
            som kan drabba familjer på grund av sambeskattningen av föräldrars
            och barns förmögenhet. För att ge en bild av hur förhållandena
            verkligen kan vara för en familj vill vi citera delar av ett brev
            från en hårt drabbad ung änka, som skriver: ”År 1976 vid 28 års
            ålder blev jag änka och ensamstående med ett barn på fyra år.
            Hade varit gift i fem år. Min man var ensam ägare till ett lantbruk.
            Vi hade äktenskapsförord. Vid dödsfallet blev min dotter ensam
            arvtagare. Själv fick jag änkepension med ATP på drygt 300 kr/mån.
            Var tvungen att arbeta heltid för att klara försörjningen. På
            grund av min dotters förmögenhet har jag aldrig haft rätt till
            någon ekonomisk hjälp. Har därför på min lön som jag betalt skatt
            på varit tvungen att spara en del av lönen till större kommande
            utgifter som t. ex. bilen. Har då haft ett mindre kapital på banken
            som jag även fått betala förmögenhetsskatt på på grund av att
            jag samtaxeras med min dotters förmögenhet. Finner detta fullständigt
            meningslöst. Att min dotter är s. a. s. förmögen är inte till
            glädje för mig, tvärtom. Hennes pengar skall användas enbart till
            henne... Jag är nu sammanboende med en man som jag har gemensamt
            barn med, bor i villa som han äger. För att vi har ett gemensamt
            barn får min sambo betala förmögenhetsskatt på huset på grund
            av att jag har en dotter som är "förmögen". Vi sambeskattas alla
            tre. Min sambo och jag kommer ej upp till skattepliktig förmögenhet.
            Finner detta horribelt. Han har ju inte någon arvsrätt efter henne...
            Haft utredning med lokala skattemyndigheten som uppger att skattereg-
            lerna fungerar så här och att någon överklagning ger ingen ändring...
          </p>
          <pb facs="riksdagen-motions-pdf/data/198485/mot_198485__1624/mot_198485__1624-002.pdf"/>
          <fw xml:id="i-AmKCrScdx5LyiKX9Lvt3aK">
            Mot. 1984/85:1624 j 15
          </fw>
          <p xml:id="i-NnMXzemh1jUGu4VRJrq5JT">
            Varför räcker det inte med att barnet själv betalar skatt såväl
            preliminär som förmögenhetsskatt? (på sin egen inkomst och förmögenhet).
            I min dotters fall betalar hon mer i skatt än vad hon får i barnpension,
            så hon ligger verkligen inte samhället till last (överförmyndaren
            har medgett att hennes medel får användas för att betala den förmögenhetsskatt
            hennes förmögenhet föranleder).” Denna realistiska redovisning
            för en familjs skattesituation och problem visar enligt vår uppfattning
            klart och tydligt att skattereglerna måste revi- deras. Man måste
            fråga sig vilka skäl som kan finnas för att sambeskatta förmögenheter
            så att man ökar förmögenhetsskatten för föräldrarna på grund av
            att deras barn har ärvt eller fått tillgångar. Det gäller i de
            flesta fall tillgångar som föräldrarna inte har någon förfoganderätt
            över utan endast en skyldighet att förvalta under överförmyndarens
            överinseende. Varför skall en familj där ett barn förlorat en
            förälder straffas genom högre förmögenhetsskatt är frågor man
            måste ställa sig. Och varför skall barnets egna tillgångar dessutom
            minska förutsättningarna att få samhällsstöd? Nuvarande regler
            måste av flera skäl ändras. Enklast sker detta och uppnås rättvisa
            om man slopar samtaxeringen av föräldrars och barns förmögenhet.
            Om det skulle anses behövas för att förhindra kringgående av skattereglerna
            skulle det eventuellt kunna behål- las samtaxering av sådan del
            av barns förmögenhet som utgörs av gåva från förälder som bor
            tillsammans med barnet. Det omotiverade i att samtaxera fosterbarns
            och fosterföräldrars för- mögenheter har påtalats i riksdagen
            vid flera tillfällen och under fjolårets riksmöte senast i de
            icke-socialistiska skatteutskottsledamöternas reserva- tion nr
            6 fogad till skatteutskottets betänkande SkU 1983/84:50. Riksdagen
            bör enligt vår mening för att skapa rättvisa och likställdhet
            mellan olika familjer hemställa om att regeringen skyndsamt utreder
            och lägger fram förslag om särbeskattning av barns och föräldrars
            förmögen- het och att motsvarande skall gälla fosterbarn och fosterföräldrar.
            Med hänvisning till det anförda hemställs att riksdagen beslutar
            att hos regeringen begära skyndsam utred- ning och förslag om
            särbeskattning av barns och föräldrars för- mögenheter.
          </p>
          <p xml:id="i-BLvYE5W8nQCyRXAZqYhiry" type="date">
            Stockholm den 24 januari 1985
          </p>
          <p xml:id="i-SKzzKUWrGyxLJteKvCeq28">
            MARTIN OLSSON (c) GUNHILD BOLANDER (c)
          </p>
          <pb facs="riksdagen-motions-pdf/data/198485/mot_198485__1624/mot_198485__1624-003.pdf"/>
          <p xml:id="i-6WPWnrJFjBnJaZfE1R5KLY">
            Liber Tryck AB Stockholm 1985
          </p>
        </div>
      </div>
    </body>
  </text>
</TEI>
