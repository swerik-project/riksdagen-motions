<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--00330">
  <teiHeader>
    <fileDesc>
      <titleStmt>
        <title>om åtgärder mot den ekonomiska brottsligheten</title>
        <author>av fröken Engman och herr Ulander</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot den ekonomiska brottsligheten</title>
          <idno type="rdwebb">G002330</idno>
          <rs type="number">330</rs>
          <ref type="dokument_url_text">http://data.riksdagen.se/dokument/G002330/text</ref>
          <ref type="dokument_url_html">http://data.riksdagen.se/dokument/G002330</ref>
          <ref type="dokumentstatus_url_xml">http://data.riksdagen.se/dokumentstatus/G002330</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Lkg3MQXCDMYPsbxniPuAxt</idno>
            <name>BARBRO ENGMAN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BDUhpvcffbkaomdPDBeK8T</idno>
            <name>LARS ULANDER</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LJKojwDViQRovmPC3AATRd" type="signed"/>
        <correspContext corresp="i-LJKojwDViQRovmPC3AATRd">
          <note type="signatory" corresp="i-Lkg3MQXCDMYPsbxniPuAxt"/>
          <note type="signatory" corresp="i-BDUhpvcffbkaomdPDBeK8T"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__330/mot_197677__330-001.pdf"/>
      <fw xml:id="i-FQfJNiBdpwKqeaQoPaw1g">
        Mot. 1976/77: 330 2
      </fw>
      <div xml:id="i-TQD3odTNZ3eHey4dSsAXgv" type="motHeader">
        <div xml:id="i-JUWvKe6NnEwWnepLP8JJhi" type="motTitle"/>
        <div xml:id="i-H3VJxkJ8KGYvNT8WXYBgQU" type="motSubmissionInfo"/>
      </div>
      <div xml:id="i-8HUph667VgjiVUGgcRwCkQ" type="motBody">
        <div xml:id="i-MjmM5zNo2qvAdqs2u8riFF">
          <p xml:id="i-BnDwcdVqdrx6JnPjj5FZeZ">
            Mot. 1976/77
          </p>
          <p xml:id="i-8f8EyF1FPHg2317mVxpwGh">
            330-333 Motion
          </p>
          <p xml:id="i-TU2d1VuxM7JC1VTwSnRGTw">
            1976/77:330
          </p>
          <p xml:id="i-PZXJU4GzUA63hurt9S6fJR" type="titleString">
            av fröken Engman och herr Ulander om åtgärder mot den ekonomiska
            brottsligheten
          </p>
          <p xml:id="i-NLxFuZ2u5Dqecw3Uxce1qK">
            Seriösa uppskattningar av den ekonomiska brottslighetens omfattning
            ty- der på att den årligen omsätter mellan 10 och 15 miljarder
            kronor i Sverige. De mest frekventa och betydelsefulla ekonomiska
            brotten kan definieras på följande sätt.
          </p>
          <p xml:id="i-PXxzoZYaDDYeSgj6ZAhF5t">
            o Ocker
          </p>
          <p xml:id="i-PXPA7ebYqmFaLQf6SGco6b">
            Någon aktuell granskning av illegal låneverksamhet finns inte
            utförd. I slutet på 60-talet gjorde polisen målmedvetna attacker
            mot denna typ av brott varvid man fann att många ockrare gjorde
            vinster i storleksordningen en miljon per månad. Ockret tenderar
            att öka i perioder av kreditrestriktioner, och försiktiga bedömningar
            tyder på att ”vanligt” ocker omsätter ca 200 miljoner kronor per
            år. Hyresockret har en ännu större omfattning. Enbart i Stockholm
            över- låts dagligen minst ett 50-tal lägenheter till ett genomsnittligt
            ockerpris på 10 000 kr., motsvarande en årsomsättning på 150 milj.
            kr. För hela landet torde motsvarande siffra uppgå till minst
            det tredubbla beloppet, 450 milj. kr.
          </p>
          <p xml:id="i-Wv9NRGmuCMuGFCrfwib7CD">
            o Prostitution
          </p>
          <p xml:id="i-B9YPcrtfm6zARZfr4XFyem">
            En försiktig uppskattning visar att minst 2 000 kvinnor i Sverige
            försörjer sig som prostituerade på heltid. De beräknas omsätta
            ca 600 milj. kr. En betydande del av denna prostitution sker i
            organiserad form, och förtjän- sterna går till beskyddare och
            hallickar.
          </p>
          <p xml:id="i-Nd4pcAUvxN458sBDXbmKpT">
            o Illegalt spel
          </p>
          <p xml:id="i-4L4VY1RDrYBWzvwnNPxzfF">
            Omfattningen av denna verksamhet är mycket svår att överblicka.
            Många poliser anser att s. k. bookmaking — illegalt totospel —
            är av samma omfattning som det lagliga totospelet, vilket skulle
            innebära att det omsätter en miljard årligen. Det illegala spelet
            omfattar dessutom verksamheten i olagliga spelhålor, där stora
            belopp omsätts på roulett, kort och olagliga enarmade banditer.
            Knappast någon anser att omsättningen per år understiger 250 milj.
            kr. på denna typ av verksamhet. Det är dessutom väl känt att det
            förekommer ett omfattande skoj med
          </p>
          <p xml:id="i-8G4aDyK8ZKGetL4nF3WprX">
            1 Riksdagen 19761/77. 3 saml. Nr 330-333
          </p>
          <pb facs="riksdagen-motions-pdf/data/197677/mot_197677__330/mot_197677__330-002.pdf"/>
          <p xml:id="i-BZDx9bSKsU3zJYS8ZHEAge">
            de lagliga enarmade banditerna. Banditernas ägare redovisar själva
            intäkterna på automaterna. I genomsnitt anges inkomsten per automat
            till ca 2000 kr. per månad. Det är på denna summa som ägaren betalar
            skatt. Stickkontroller har visat att inkomsterna i genomsnitt
            borde vara tio gånger så stora. De sextusen enarmade banditer
            som finns i Sverige ger på detta sätt en illegal inkomst på 250
            miljoner per år.
          </p>
          <p xml:id="i-9gkmG2f6QxsYsroswkJnjR">
            o Narkotikahandel
          </p>
          <p xml:id="i-B2h5MyFxwBmgCT9DBPK9pZ">
            I poliskretsar brukar man räkna med att det finns mellan 15 000
            och 30 000 narkomaner i Sverige. Erfarenheterna av rörligheten
            inom denna grupp tyder på att man får räkna med att dessa siffror
            bör reduceras till ca 3 000 personer, om man vill uppskatta ett
            årligt genomsnitt. En försiktig uppskattning av omsättningen grundas
            på att varje narkoman förbrukar narkotika för ca 100 kr. per dag.
            Därmed uppgår årskostnaden till 200 milj. kr., alltså det belopp
            som utgör omsättningen av narkotikahandeln i Sverige. Det är ett
            absolut minimibelopp.
          </p>
          <p xml:id="i-YAQ88zpoBSsHKV1EMZZXma">
            o Häleri
          </p>
          <p xml:id="i-HcHuD5j4eWt87eXbfACJjL">
            Det är väl dokumenterat att narkotikamissbruket i stor omfattning
            fi- nansieras genom stölder. Om man räknar med att hälften av
            narkotikan finansieras på detta sätt, innebär det att narkomanerna
            måste stjäla för en miljard kronor per år för att finansiera sin
            konsumtion av narkotika, eftersom hälarna normalt bara betalar
            10 procent av varornas värde. Rikspolisstyrelsens statistik över
            omfattningen av stölder, inbrott och rån visar för år 1975 på
            en omsättning på 482 milj. kr. Samma år betalade försäkringsbolagen
            ut 125 milj. kr. i stöldförsäkringar, exkl. bilstölder. Allt detta
            tyder på att man kan räkna med en omsättning på minst en halv
            miljard kronor per år på stölder som begåtts i mera organiserad
            form och där stöldgodset hamnar i händerna på hälare.
          </p>
          <p xml:id="i-FZhmqcUCAYKzKJkp1dsm3i">
            o Skattefusk
          </p>
          <p xml:id="i-FKzaiWhuEb1518sVrj33W2">
            Flera olika utredningar visar att omfattningen av skattebrottsligheten
            är i storleksordningen tio miljarder kronor per år för ej deklarerade
            inkomster. Utredarna har använt olika metoder men kommit till
            ganska samstämmiga resultat om omfattningen. Kortfattat kan sägas
            att bedrägerierna med de- klarationer av inkomster och förmögenheter
            ligger i storleksordningen sju miljarder kronor, momsbedrägerier
            en miljard och underlåtenhet att redovisa sociala avgifter för
            anställda ca två miljarder per år. Totalt 10 miljarder kronor.
          </p>
          <pb facs="riksdagen-motions-pdf/data/197677/mot_197677__330/mot_197677__330-003.pdf"/>
          <fw xml:id="i-PKNuFKrRVXUHiwvqRGx42o">
            Mot. 1976/77:330 3
          </fw>
          <p xml:id="i-N5otmcZLPoXegDrJKSCugd">
            o Valutabrott
          </p>
          <p xml:id="i-JVM479TdiCuWyqRv4kaH6N">
            Omfattningen av valutabrotten är okänd. Bara ett fåtal tjänstemän
            på Riksbanken ägnar sig åt att avslöja sådana brott. Men det finns
            skäl att anta att mångmiljardbelopp olagligt förts ut ur landet
            och förvaras utom- lands. En enda bank i Danmark misstänks ha
            tagit emot olagligt utförda svenska pengar i storleksordningen
            500-1 000 milj. kr. Trots att någon re- gelbunden valutakontroll
            inte sker vid utresor från Sverige avslöjades under 1974 och 1975
            130 försök till utförsel av sedlar för ett sammanlagt belopp på
            omkring 5 milj. kr. Riksbankens bestämmelser och rutiner för företagens
            internationella valutaaffärer är sådana att upptäcktsrisken för
            valutabrott är mycket liten. Effekten av alla dessa brott är att
            det sker en ansamling av ”svarta pengar” som måste placeras på
            något sätt. Det är en betydande del av bruttona- tionalprodukten
            som utnyttjas asocialt och som säkerligen har en betydande effekt
            även på inflationen i landet. Den svenska debatten handlar ofta
            om den oroande brottsutvecklingen när det gäller vålds- och tillgreppsbrott
            av inbrotts- och råntyp. Däremot förbises ofta sambandet mellan
            den vardagliga brottsligheten och den mera organiserade ekonomiska
            brottsligheten. Undersökningar visar i stället att de här brottstyperna
            är beroende av varandra. När en narkoman stjäl en radioapparat
            eller några smycken för att få pengar till narkotika är det inte
            bara det brott han begår för att komma åt godset som är av intresse.
            Han byter sedan tjuvgodset mot narkotika. Därmed startas också
            en hälerikedja. Radioapparaten går kanske till en radio- och TV-affär
            som startats av fastighetsägaren till huset där affären är belägen.
            Därifrån säljs den vidare till allmänheten. Förtjänsten kommer
            då både radiohandlaren och fastighetsägaren till godo. Den bildar
            underlag för flera fastighetsaffärer och nya köp och försäljningar
            av hälerigods. Även inom narkotikahandeln uppkommer liknande effekter.
            Betraktar man brotten på detta sätt, dvs. att de många gånger
            hänger samman och att det nästan alltid finns någon med en seriös
            yttre fasad i utkanten som tar en del av förtjänsten på den brottsliga
            verksamheten, måste samhällets åtgärder anpassas till detta synsätt.
            Polisens spanings- och utredningsverksamhet är i dag inriktad
            på att av- slöja varje typ av brott för sig. Därigenom minskas
            möjligheterna att avslöja huvudmännen i den organiserade ekonomiska
            brottsligheten, som ofta har en seriös fasad, men i verkligheten
            har en omfattande brottslighet på sitt program. Ett par exempel
            kan visa hur dessa personer ofta utgör förutsättningen för traditionella
            brott. En stor del av stölderna begås för att gärningsmannen skall
            få möjlighet att omsätta det stulna i pengar eller narkotika.
            I alla dessa fall är hälaren
          </p>
          <p xml:id="i-6JxbSKWMBGX9G76k5ZfSxx">
            1" Riksdagen 19761/77. 3 saml. Nr 330-333
          </p>
          <pb facs="riksdagen-motions-pdf/data/197677/mot_197677__330/mot_197677__330-004.pdf"/>
          <fw xml:id="i-ShzTamPKap6haTEUeim7yB">
            Mot. 1976/77: 330 4
          </fw>
          <p xml:id="i-2fH79PV6ZLLj6HatJpYeVp">
            förutsättningen för att stölden skall vara lönsam. Rikspolisstyrelsen
            har ofta betonat att man anser sig veta att narkoti- kahandeln
            finansieras av personer som själva aldrig deltar i själva narko-
            tikahanteringen. De lånar ut pengar mot höga räntor för införseln
            av nar- kotikan och skapar hela brottskedjor utan att själva riskera
            avslöjanden och bestraffning för narkotikabrott. Under det senaste
            året har polisen i Stockholm, Göteborg och Malmö inrättat mindre
            spaningsenheter för att syssla med den ekonomiska brotts- ligheten.
            Verksamheten försvåras av att kontrollmöjligheterna är starkt
            be- gränsade, att polisorganisationen är helt inriktad på att
            bekämpa brotts- balksbrott och att åklagarväsendet och domstolarna
            varken har utbildning eller erfarenheter av den ”nya” typen av
            brottslighet. Trots detta visar erfarenheterna att de ekonomiska
            brotten är av stor omfattning och att de tenderar att öka. Här,
            liksom i USA, är vi redan inne i en utveckling som innebär att
            männen bakom den organiserade brotts- ligheten — både ekonomisk
            och traditionell sådan — söker sig in i det normala näringslivet
            och etablerar sig som helt vanliga affärsmän. Som företagare uppnår
            de ekonomiska brottslingarna många fördelar. Svarta pengar kan
            tvättas vita, de skapar sig en social status, så att de inte lika
            lätt misstänks för brottslig verksamhet, och företagen kan vid
            sidan av den lagliga verk- samheten också fungera som bas och
            organisation för brott. Otaliga reportage i massmedia under de
            senaste åren har avslöjat hur handeln med hyreshus i storstäderna
            fungerat på detta sätt. Handeln med hyresfastigheter, verkstadslokaler,
            bilhandlarlokaler, kontorslokaler etc. är en del i hela det här
            komplexet med ekonomisk brottslighet. Ofta syftar handeln med
            fastigheter till att av skatteskäl dölja de verkliga förhållandena.
            Olagligt förtjänade pengar, s. k. svarta pengar, sätts in i fas-
            tighetsbranschen för att de ska bli officiella igen, s.k. vita
            pengar. Dessutom tjänar fastighetshandeln ett annat syfte. Det
            är ett sätt att kom- ma åt lokaler för drivande av illegal verksamhet,
            t. ex. bordeller, illegala rouletter, spritklubbar, restauranger
            för servering av smuggelsprit eller för narkotikaförsäljning.
            Vem som helst kan också köpa fastigheter, förvalta och sälja dem.
            I Stock- holm, Göteborg och Malmö prövar dock nu hyresnämnderna
            varje förvärv av hyresfastigheter. Den prövningen har dock knappast
            varit tillräcklig. De som inte anses vara godtagbara som fastighetsköpare
            skaffar snabbt fram en bulvan som genomför affären. Dessutom har
            den nya lagen inneburit att skojet med fastigheter getts spridning
            till alla andra större orter i landet. Ett ytterligare skäl till
            att fastigheter spelar en central roll i den grövre ekonomiska
            brottsligheten är bankernas välvilliga medverkan vid finan- sieringen
            av alla fastighetsaffärer. Belåning av hyres- och kontorsfastigheter
            långt utöver det verkliga värdet på fastigheten möter inte hinder,
            tycks det. Bankerna bistår ofta välvilligt med bankgarantier på
            lån som dessutom
          </p>
          <pb facs="riksdagen-motions-pdf/data/197677/mot_197677__330/mot_197677__330-005.pdf"/>
          <fw xml:id="i-LRC5jVf7XUBB8jeMNaiepn">
            Mot. 1976/77: 330 5
          </fw>
          <p xml:id="i-4X34nxLD5a3mRaDXP83CwX">
            har mycket höga räntor, ibland på 14-16 procent. Detta även i
            lägen då hårda kreditrestriktioner gäller. Med en någorlunda seriös
            fasad går det alltså relativt enkelt att med hjälp av fastighetsaffärer
            låna upp pengar. Sätts verksamheten i system kan betydande belopp
            frigöras för investeringar i t.ex. brottslig verksamhet. Pengarna
            som finansierar knarkhandeln innan en gren av den blir själv-
            bärande har säkerligen passerat via någon eller några fastighetsaffärer.
            Lagen om förvärv av hyresfastigheter m. m. (1975:1132) syftar
            till att förebygga spekulation i hyresfastigheter och att hindra
            personer som är olämpliga att förvalta sådana fastigheter från
            att förvärva dem. Erfaren- heterna visar att lagstiftningen inte
            haft avsedd effekt. Det är vanligt att personer som bedriver verksamhet
            i aktiebolagsform gång på gång låter bolagen gå i konkurs. Det
            sker naturligtvis inte med samma bolagsnamn men däremot med samma
            typ av verksamhet. En byggmästare i Skåne har t. ex. gått i konkurs
            åtta gånger under en tioårsperiod. Det har kostat samhället stora
            summor i lönegarantier, AMS- insatser etc. En direktör i konfektionsbranschen
            har under bara några år låtit sina företag gå i konkurs elva gånger.
            Varje gång ett företag har gått i konkurs har han flyttat den
            fasta utrustningen till en ny kommun och med stöd av kommunen
            dragit i gång verksamheten på nytt. En bilhandlare gick under
            samma år i konkurs med tre olika företag. Skulderna var stora.
            Trots det startade han ett nytt bolag som fortsätter bilförsäljningen
            från samma lokal, med samma telefon etc. I samtliga fall handlades
            konkurserna som s.k. fattigkonkurser, enligt paragraf 185 i konkurslagen.
            Det betyder att någon egentlig konkursutred- ning inte görs, då
            tillgångarna är så små att de inte ens förslår till att ersätta
            en konkursutredare. Men det betyder också att eventuellt undangömda
            peng- ar aldrig kommer fram, att riskerna för uppdagande av något
            brottsligt är små samt att det inte blir några konsekvenser alls
            för innehavaren av bolaget. Ett exempel på hur det fungerar kan
            se ut så här. Fallet har nyligen aktualiserats. En bilhandlare
            — välkänd och väletablerad — behöver snabbt ha fram nya friska
            pengar i sin rörelse. Han erbjuder fem personer att gå in som
            kom- panjoner i bilfirman. De accepterar och går in i projektet.
            De fem reser runt till generalagenterna i Storstockholmsområdet
            och köper var och en mellan fem och tio nya bilar. De betalar
            som alla köpare 40 procent av köpeskillingen kontant. Pengar som
            de lånat av bilhandlaren. Resten tar de på avbetalning med första
            delbetalning om en månad. Bilarna forslas till bilhandlarens firma
            och säljs därifrån vidare till olika privatpersoner på normalt
            sätt. Det här är ett vanligt sätt i bilhandlarkretsar att skaffa
            sig krediter. I det här fallet är det bara så, att bilhandlaren,
            som lovar sköta om affärerna åt kompanjonerna, aldrig löser de
            många avbetalningskontrakten. När smällen kommer visar det sig
            att den samlade skulden för bilhandlaren
          </p>
          <pb facs="riksdagen-motions-pdf/data/197677/mot_197677__330/mot_197677__330-006.pdf"/>
          <fw xml:id="i-KhSjpQizpVCGU7ekkHf3Dr">
            Mot. 1976/77: 330 6
          </fw>
          <p xml:id="i-DuiGECNCXW8q4Zhv8rLFC7">
            och de fem kompanjonerna uppgår till omkring en halv milj. kr.
            Vid rättegången som följer utdöms ett längre fängelsestraff för
            bilhand- laren samt villkorliga domar för de fem kompanjonerna.
            Men fyra av dem döms att betala stora skadeståndsbelopp till de
            bilfirmor som de lurat. Den femte klarar sig ifrån varje skadeståndskrav.
            Varför? Jo, han har gjort af- färerna i sitt bolags namn och då
            blir han personligen inte skadeståndsskyldig. Och bolaget saknar
            nämnvärda tillgångar, så det har bara att gå i konkurs. Exemplet
            visar på skillnaden i lagstiftningshänseenden om en privatperson
            agerar i ekonomiska sammanhang eller om han, kanske som enda ägare
            och styrelseledamot, agerar via ett bolag. I det förra fallet
            fungerar hela rättsmaskineriet mycket effektivt. I det andra fallet
            händer ingenting annat än att ett nytt bolag bildas med samma
            typ av verksamhet och med samma ägare som det som gick i konkurs.
            Konkurser handläggs vid tingsrätterna som enskilda ärenden oberoende
            av varandra. En person kan alltså med sina bolag gå i konkurs
            hur många gånger som helst. Någon kontroll av konkurserna från
            någon övervakande myndighets sida förekommer inte. Det vet också
            många affärsmän som utnyttjar möjlig- heterna till det yttersta
            med minimala risker för upptäckt. I det ovan relaterade fallet
            med bilhandlaren gick pengar vidare till spel på illegala rouletter.
            S. k. vita pengar blev svarta och investerades sedan vidare i
            fortsatt brottslig verksamhet. Samhället har en omfattande kontroll
            och registreringsapparat när det gäller nästan alla ekonomiska
            transaktioner. Kontroll- och registreringsap- paratens syfte är
            dock ingalunda att avslöja och beivra brott utan har en helt annan
            karaktär. Patentverket registrerar alla nya aktiebolag med avseende
            på namn, sty- relse, firmatecknare, aktiekapital m. m. Förändringar
            skall anmälas dit och införes efter hand. Patentverket samlar
            också in ett räkenskapssammandrag för varje bolag. Enkla förändringar
            i rutinerna och i bestämmelserna skulle underlätta en kontroll
            av aktiebolagen och ge möjlighet att på ett tidigt stadium avslöja
            olagliga transaktioner. Någon sådan aktiv kontroll förekommer
            inte i dag. Sådana förändringar skulle kunna vara: enhetligt räkenskapsår
            för samtliga aktiebolag, förbud mot namnbyte, krav på bevis från
            myndighet att ak- tiekapitalet är inbetalt, förbud mot olika röstvärde
            på aktierna och bort- tagandet av möjligheterna att införa hembudsklausul
            i bolagsordningen. I dag är det vanligt att bolag ofta byter räkenskapsår
            för att förvilla skat- temyndigheterna. Namnbyten förekommer mycket
            ofta för att vilseleda. Aktiekapitalet inbetalas i många fall
            aldrig, trots att intyg utfärdas av ak- tieägarna att det har
            gjorts. Någon möjlighet att i dag se om en person är ensam eller
            delägare i flera bolag finns inte. Inte heller om en person sitter
            i styrelsen för flera bolag.
          </p>
          <pb facs="riksdagen-motions-pdf/data/197677/mot_197677__330/mot_197677__330-007.pdf"/>
          <fw xml:id="i-EjFeqW8p3pEys87RKcgU3m">
            Mot. 1976/77:330 7
          </fw>
          <p xml:id="i-MqsXnf9Zkodhf7ykX2GXVn">
            Enda möjligheten att ”komma in” i registren är med hjälp av bolagets
            namn, som kan skifta flera gånger på ett år. Det ursprungliga
            namnet kan därmed snabbt försvinna inte bara i verkligheten utan
            också ur patentverkets namnlista. Möjligheter till andra ingångsvägar
            i registren borde övervägas av kon- trollskäl. Länsstyrelsen registrerar
            handelsbolag, kommanditbolag, ekonomiska för- eningar, bostadsrättsföreningar
            m. fl. Beträffande handels- och kommanditbolagen saknar registreringen
            be- tydelse, då det bara är bolagets namn och innehavare som noteras.
            All kontroll av förhållandena inom bolagen saknas. Detta är helt
            otillfredsstäl- lande. Kronofogdemyndigheterna handlägger krav
            från samhället på ak- tiebolag, andra juridiska personer samt
            fysiska personer. Dessutom driver man in fordringar från privatpersoner
            och aktiebolag m. fl. om de så önskar och kan redovisa rättsgrund
            för dem. Rättsprocessen är långsam, och mycket hinner hända innan
            någon annan myndighet utanför kronofogdemyndigheten får kännedom
            om skattekraven. I en konkurs som handläggs i Stockholm just nu
            finns krav på en pri- vatperson på över 700 000 kr. Det mesta
            är skatteskulder, som är ända upp till fem år gamla. Personen
            i fråga har också åtalats vid tingsrätten för grovt skattebrott.
            Med en mera samordnad kontroll från samhällets sida hade skatteford-
            ringarna aldrig blivit så stora, och det hade inte dröjt så lång
            tid innan skattebrottsmisstanke uppstått. Staten har på senare
            år gått in i konkursförfarandet på ett aktivt sätt. Det har man
            gjort för att ge de anställda i de bolag som försätts i konkurs
            en viss trygghet. Staten går ofta in med en s.k. statlig lönegaranti
            för att de anställda skall få sina lönekrav utbetalda. Detta i
            kombination med att konkurserna spelar en central roll i den grövre
            ekonomiska brottsligheten ställer krav på en utökad övervakning
            och kontroll. Polismyndigheten borde regelmässigt granska samtliga
            konkurser. Lagstiftningen borde också ses över, så att handläggningen
            inte som nu vid s.k. fattigkonkurser blir så summarisk att begångna
            brott inte avslöjas. Möjligheten till insyn i och kontroll över
            fastighetshandeln är i praktiken begränsad till inskrivningsväsendet,
            dvs. systemet för inskrivning i offentliga urkunder av rättsförvärv
            rörande fast egendom. Det bärs upp av en tankegång, som vanligen
            benämns publicitetsprincipen och som innebär att rättsförvärv
            till fast egendom bör offentliggöras för att komma till tredje
            mans kännedom. Det är allmänt erkänt att man endast på detta sätt
            kan uppnå ordning, klarhet och rättssäkerhet på fastighets- omsättningens
            och fastighetskreditens fält. Hittills har fastighetsbok och tomträttsbok
            förts manuellt eller med hjälp av skrivmaskin som regel vid varje
            tingsrätt. F. n. pågår emellertid arbete med att införa automatisk
            databehandling på inskrivningsväsendets område.
          </p>
          <pb facs="riksdagen-motions-pdf/data/197677/mot_197677__330/mot_197677__330-008.pdf"/>
          <fw xml:id="i-LqtFGMWd1n7Gazb57AvzxL">
            Mot. 1976/77:330
          </fw>
          <p xml:id="i-G8Varioz1sgcUo8JjUBVpA">
            Riksdagen har fattat principbeslut om genomförande av en sådan
            reform. Därmed sätts i verkligheten den bärande tankegången med
            inskrivnings- väsendet — offentlighetsprincipen — ur kraft. Det
            blir inte längre möjligt för allmänheten att utan preciserade
            faktauppgifter söka i fastighets- och tomträttsbok, och även när
            sådana finns blir allmänheten helt beroende av hjälp och anvisningar
            från dataoperatörerna. Förutsättningen för att inskrivningsväsendet
            över huvud taget skall funge- ra som kontrollinstrument beträffande
            fastighetshandeln är att lagfartsskyl- digheten iakttas. Var och
            en som förvärvar fastighet är skyldig att söka lagfart på sitt
            förvärv inom tre månader efter det att den handling på vilken
            förvärvet grundas upprättades. Någon övervakning från myndighets
            sida av att lagfart söks inom fö- reskriven tid förekommer inte.
            Enligt uppgift från domstolsverket har in- skrivningsmyndigheterna
            i landet inte tid att bedriva några efterforskningar om vilka
            som underlåter att i rätt tid söka lagfart. Brott mot lagfartskyl-
            digheten beivras heller inte. Dock har inskrivningsmyndigheten
            befogenhet att förelägga vite för lagfartsskyldighetens fullgörande.
            Vitesföreläggande kan komma i fråga när inskrivningsmyndigheten
            genom påpekande från någon som har intresse av att lagfart söks
            eller på annat sätt får kännedom om att lagfartsskyldigheten blivit
            åsidosatt. I princip är dock brott mot lagfartsskyldigheten inte
            förenad med risk för straffpåföljd. Riksrevisionsverket har som
            ett led i förvaltningsrevisionen av domstols- väsendet analyserat
            förhållanden rörande försenade lagfartsansökningar m.m. vid inskrivningsmyndigheterna.
            Materialet finns sammanställt i RRV:s revisionsrapport, dnr 1976:536.
            Följande citat är hämtat ur rapporten:
          </p>
          <p xml:id="i-AJbvFJnmve6mm1jaVNqCCf">
            Enligt uppgift under förstudien förekommer det i viss utsträckning
            att förvärvare av fastighet inte sökt lagfart inom föreskriven
            tid. En sådan för- sening leder till inskrivningsmässiga svårigheter
            och oklara ägareförhållan- den i fastighetsböckerna. Staten gör
            också en ränteförlust genom att stäm- pelskatten inbetalas senare.
            ——-—- Stickprovet har totalt omfattat 9 775 beviljade lagfarter.
            AV dessa var 2023, eller ca 21 26, sökta efter tremånadersfristens
            utgång. Andelen försenade på de olika tingsrätterna varierade
            mellan ca 31 96 och ca 14 96.
          </p>
          <p xml:id="i-DQUWfcAYRADtncRWff5Efi">
            Av utredningen framgår att 359 ansökningar i stickprovet var
            mer än ett år försenade, dvs. de har inkommit till tingsrätten
            mer än 15 månader efter förvärvet. Det innebär alltså att ca 4
            926 av alla lagfarter söks mer än ett år för sent, vilket utgör
            närmare en femtedel av alla försenade. Det är dessutom värt att
            notera att förseningen uppgår till mer än tio år beträffande så
            många som 50 av de granskade ansökningarna. I en analys av undersökningen
            fastslår RRV att antalet förseningar är stort. Man diskuterar
            också tre typer av åtgärder för att förbättra efterlev- naden
            av lagfartsbestämmelserna. Den första åtgärden, en informations-
          </p>
          <pb facs="riksdagen-motions-pdf/data/197677/mot_197677__330/mot_197677__330-009.pdf"/>
          <fw xml:id="i-9mirare5H7S6ks4j8sNL6A">
            Mot. 1976/77: 330 9
          </fw>
          <p xml:id="i-Huso6aSY6LTCV8pAWoipSZ">
            kampanj, anser RRV vara tveksam från effektivitetssynpunkt. Den
            andra åtgärden, som innebär en kontroll av att fastighetsförvärv
            följs av lagfarts- ansökning, anser verket vara svår att genomföra.
            Man pekar dock på propositionen 1970:20 med förslag till jordabalk
            där olika möjligheter till kontroll av lagfartsskyldigheten diskuterades.
            BI. a. övervägdes införandet av laga köpevittnen. Departementschefen
            avvisade emellertid de föreslagna åtgärderna under motivering
            att de vore alltför ingripande. Mot bakgrunden av den spekulationsvåg
            i fastighetshandel som pågått de senaste åren bör kanske frågan
            om laga köpevittnen på nytt prövas. RRV pekar också på ett tredje
            alternativ, nämligen ekonomiska sanktioner. I ett särskilt yttrande
            föreslog experter i jordabalksutredningen att en för- höjning
            av stämpelskatten borde ske vid förseningar (SOU 1963:55). En
            eventuell förhöjning av stämpelskatten borde göras beroende av
            såväl be- loppets storlek som förseningens längd. Liknande tankegångar
            har tidigare framförts av stämpelskatteutredningen (SOU 1961:37).
            Inskrivningsmyndigheten kontrollerar inte heller regelmässigt
            att den upp- givna köpeskillingen i köpehandlingen motsvarar den
            verkliga köpeskil- lingen. Om så inte är fallet är köpet ogiltigt.
            Det finns många skäl för både köpare och säljare att dölja den
            verkliga köpeskillingen i köpehandlingen. Bortsett från de uppenbara
            motiv som uppstår när affären sker med svarta pengar skall två
            fall belysas:
          </p>
          <p xml:id="i-DLuq2hQpGQXo1rEQsHT9pg">
            1. Man kan uppge en lägre köpeskilling i köpehandlingen än den
            verkliga i avsikt att undgå full lagfartsstämpel (1 926 av egendomens
            värde i vad gäller förvärv av fysiska personer och annars 2 96)
            eller för att undvika realisationsvinstbeskattning hos säljaren.
            2. Man kan uppge en högre köpeskilling i köpehandlingen än den
            verkliga i avsikt att vilseleda staten, som vid avslag på köparens
            ansökan om för- värvstillstånd enligt jordförvärvslagen den 14
            maj 1965 (nr 290) kan förpliktas lösa fastigheten.
          </p>
          <p xml:id="i-WAwkgxUprh9C5uK9Zx3KpJ">
            Oavsett om den verkliga köpeskillingen är högre eller lägre,
            är avsikten att vilseleda tredje man eller myndighet. Mot bakgrund
            av de synpunkter som förs fram i motionen är det nöd- vändigt
            att göra en bred översyn av möjligheterna att förebygga, avslöja
            och beivra grova ekonomiska brott. Målet bör vara att skapa sådana
            be- stämmelser och regler att olika myndigheters och institutioners
            kontroll- och övervakningsuppgifter på ett effektivt sätt bidrar
            till detta. Med hänvisning till ovanstående hemställes att riksdagen
            hos regeringen begär en utredning i syfte att effektivt bekämpa
            den ekonomiska brottsligheten i enlighet med mo- tionens intentioner.
          </p>
          <p xml:id="i-UB4ocD9cB6FqgNwaGZF6RG" type="date">
            Stockholm den 20 januari 1977
          </p>
          <div xml:id="i-Hv7qcdSXRFjKgnddfDdtya" type="signatureBlock">
            <list xml:id="i-DADf8wUgEVxdf7Qr89zRNX">
              <item xml:id="i-9GCnvuRpz4AWRZaXoN6EyS" who="i-Lkg3MQXCDMYPsbxniPuAxt" type="signature">
                BARBRO ENGMAN (s)
              </item>
              <item xml:id="i-7KCQ9acwuBSR5A4c6aKUAx" who="i-BDUhpvcffbkaomdPDBeK8T" type="signature">
                LARS ULANDER (s)
              </item>
            </list>
          </div>
        </div>
      </div>
    </body>
  </text>
</TEI>
