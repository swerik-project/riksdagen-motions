<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00277">
  <teiHeader>
    <fileDesc>
      <titleStmt>
        <title>Bygg fler hyresrätter</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bygg fler hyresrätter</title>
          <idno type="rdwebb">GX02C277</idno>
          <rs type="number">C277</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C277/text</ref>
          <ref type="dokument_url_html">http://data.riksdagen.se/dokument/GX02C277</ref>
          <ref type="dokumentstatus_url_xml">http://data.riksdagen.se/dokumentstatus/GX02C277</ref>
          <ref type="doc">http://data.riksdagen.se/fil/B70A6640-7C23-48D6-B97E-021E1C6A865B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ExXj95inYktwyh8tLF1E1J" type="signed"/>
        <correspContext corresp="i-ExXj95inYktwyh8tLF1E1J">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="numbering" xml:id="i-5y4oJa6zy2kyuNTN3kke7k">
          <date when="2009-10-05"/>
        </correspAction>
        <correspAction type="submission" xml:id="i-FjnFusAKb6xnnG3Q2ZWgE5">
          <date when="2009-10-01"/>
        </correspAction>
        <correspAction type="transfer" xml:id="i-Cz8EpotQ2xbirCFrjNzo3T">
          <date when="2009-09-30"/>
        </correspAction>
        <correspAction type="assigned" xml:id="i-EzRUepRVponjyMPb8NaCPm"/>
        <correspContext corresp="i-EzRUepRVponjyMPb8NaCPm">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-KLzXgp4q21ipLjbYBBJvT5">
          <head xml:id="i-4aLy4EMtaEWzDt5DzoPZix">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bostadsbyggandet kört i botten 2
            </item>
            <item>
              3.1 Hyresrätten viktig för jobb och utbildning 3
            </item>
            <item>
              3.2 Neutralitet mellan upplåtelseformerna 4
            </item>
            <item>
              3.3 Stärk hyresrätten 4
            </item>
            <item>
              4 Vänsterns bostadslyft 5
            </item>
            <item>
              4.1 Faktorer som underlättar nyproduktion av hyresrätter 6
            </item>
            <item>
              4.2 Studenters situation 6
            </item>
            <item>
              5 Utvecklande av den kooperativa hyresrätten 7
            </item>
            <item>
              5.1 Underlättande åtgärder för den kooperativa hyresrätten 7
            </item>
            <item>
              5.2 En spekulationsfri boendeform 8
            </item>
            <item>
              6 Bostäders klimatpåverkan 9
            </item>
            <item>
              6.1 Klimatlyft miljonprogramsområden 10
            </item>
            <item>
              6.2 Klimatsmarta hus 10
            </item>
          </list>
        </div>
        <div type="motProposal" subtype="förslag">
          <head xml:id="i-Q6ozJM3qTdpsyfG5cmijNX">
            2 Förslag till riksdagsbeslut
          </head>
          <list style="ol">
            <item xml:id="i-WLKeU2bovzKjF7dxtGizsw">
              Riksdagen tillkännager för regeringen som sin mening vad som
              anförs i motionen om att regeringen bör utreda neutraliteten mellan
              upplåtelseformerna i syfte att uppnå rättvisa och neutralitet
              för hyresrätten.
            </item>
            <item xml:id="i-GmU5x2SwcVGks7j48QacVC">
              Riksdagen tillkännager för regeringen som sin mening vad som
              anförs i motionen om att det under den närmaste tioårsperioden
              dels bör tillkomma ca 40 000 bostäder per år, av vilka hälften
              är hyresrätter, dels bör renoveras ca 65 000 bostäder per år under
              samma period.
            </item>
            <item xml:id="i-VEoEsSvtKwtfYdzvPkPWJe">
              Riksdagen tillkännager för regeringen som sin mening vad som
              anförs i motionen om nödvändigheten av en politik som möjliggör
              att behovet av hyresbostäder med rimliga hyror kan tillgodoses.
            </item>
            <item xml:id="i-21GyCCiZPMJWZjT2Ftyyjh">
              Riksdagen tillkännager för regeringen som sin mening vad som
              anförs i motionen om byggande av bra och billiga hyresrätter.
            </item>
            <item xml:id="i-wowURwjxi4BwcFhwAR5ft">
              Riksdagen tillkännager för regeringen som sin mening vad som
              anförs i motionen om kooperativ hyresrätt.
            </item>
            <item xml:id="i-PzRGrUe6S2iY4EZ3irw91J">
              Riksdagen tillkännager för regeringen som sin mening vad som
              anförs i motionen om att klimatsmarta hus s.k. passivhus och lågenergihus
              ska införas som norm för nybyggande av flerbostadshus år 2012.
            </item>
            <item xml:id="i-5u2skuX9eEJ81HXQUmViY8">
              Riksdagen tillkännager för regeringen som sin mening vad som
              anförs i motionen om att det ska inrättas ett nytt anslag med
              syftet att fungera som omställningsstöd för ökat byggande av klimatsmarta
              hus.
            </item>
          </list>
        </div>
        <div type="motContent">
          <head type="h1" xml:id="i-VgbthWiZsLo27YirBryf83">
            3 Bostadsbyggandet kört i botten
          </head>
          <p xml:id="i-Su9fj4XMYGhHvRoVSbYNJJ">
            Efter att det statliga produktionsstödet till hyreslägenheter
            togs bort samtidigt som räntebidragen började avvecklas minskade
            antalet påbörjade hyresrätter dramatiskt. Byggandet av hyreslägenheter
            har minskat kraftigt med hela 66 % jämfört med första halvåret
            2006. Då påbörjades 5 450 hyreslägenheter mot 2 650 första halvåret
            2007 och 1 770 hyreslägenheter första halvåret 2008. Enligt Boverket
            påbörjas i år 6 000 hyresrätter och 3 500 bostadsrätter i flerbostadshus
            samt 7 500 bostäder i småhus. Nettotillskottet genom ombyggnad
            beräknas till 1 500 bostäder. Nästa år bedöms byggandet av bostadsrätter
            komma att öka något. Vi räknar med att antalet specialbostäder
            ökar något, men ser inga stora ökningar för äldrebostäder trots
            investeringsstimulansen. Orsaken till detta är enligt regeringens
            budgetproposition för 2010 att bostadsbyggandet sjunkigt kraftigt
            den senaste tiden på grund av finanskrisen och konjunkturnedgången.
            Man frågar sig hur byggandet av bostäder kunde sjunka 2007 på
            grund av finanskrisen som slog till 2008? En liten ökning av bostadsbyggandet
            kan förväntas på grund av Riksbankens räntesänkningar.
          </p>
          <p xml:id="i-BXnL4r36r1JL19G998psKC">
            Samhället måste bära det övergripande ansvaret för att trygga
            bostadsförsörjningen samt att motverka boendesegregation och hålla
            nere boendekostnaderna för folk i vanliga inkomstlägen.
          </p>
          <p xml:id="i-TbbwMF5qDwZ41PBy6JUGb8">
            Denna syn på samhällsansvaret för bostadssektorn avspeglades
            också i inledningen av det tidigare målet för bostadspolitiken.
            Där framhölls att alla ska ges förutsättningar att leva i goda
            bostäder till rimliga kostnader. När riksdagens majoritet hösten
            2007 röstade igenom ett nytt politiskt mål för bostadsfrågorna
            framhölls i stället bostadsmarknadens efterfrågan och utbud utan
            att någon koppling gjordes till de boendes ekonomiska förutsättningar
            eller det verkliga behovet av bostäder. Denna omformulering speglar
            också den marknadsinriktning som bostadspolitiken haft sedan den
            borgerliga regeringen tillträdde och som fått påtagliga konsekvenser
            på olika områden. I budgetpropositionen för 2010 betonas vikten
            av andrahandsuthyrning, möjligheten för allmännyttan att sälja
            beståndet till andra fastighetsägare m.m. Åtgärder för nyproduktion
            av och tillgång till billiga hyresrätter lyser dock med sin frånvaro.
          </p>
          <p xml:id="i-6RkEEGpugUG5VQdWriEKGT">
            En av de allvarligaste konsekvenserna är att hyresrätten som
            upplåtelseform har missgynnats i olika avseenden och att de hushåll
            som önskar bo med hyresrätt fått allt svårare att hävda sin sak.
            Enligt Hyresgästföreningen kommer 636 000 ungdomar flytta hemifrån
            de närmaste fem åren. Det behövs 128 000 bostäder till de 216
            000 unga i hela Sverige som saknar och efterfrågar en egen bostad
            i dag. Det är en ökning på knappt 30 000 bostäder sedan 1997.
            Det visar Hyresgästföreningens undersökning om unga vuxnas boende
            för 2009.
          </p>
          <p xml:id="i-Fk9sAUTFvaznxnyCJBx6uF">
            Ungdomar efterfrågar billiga lägenheter då hälften av ungdomarna
            kan betala högst 3 600 kronor i månaden. TCO och Stockholms Studentkår
            har i samarbete framställt en rapport, Bostadsbristen för unga
            och studenter (2009). Deras slutsats är:
          </p>
          <list style="ul">
            <item xml:id="i-SerZPeQkX2mLpz9uBmMLd7">
              staten måste stimulera byggandet av lägenheter för unga och studenter
            </item>
            <item xml:id="i-Ma622BEqxdiSrxdvLvzLY1">
              kommunerna måste effektivisera planprocesserna för nybyggnationer
              och bättre nyttja de verktyg som redan idag finns för att underlätta
              för unga och studenter att etablera sig på bostadsmarknaden
            </item>
            <item xml:id="i-4bZU8tCQrXuc71j4e6Kr14">
              kommunernas bostadsbolag ska ta ett större ansvar för nybyggnation
              av bostäder anpassade till unga och studenter
            </item>
            <item xml:id="i-QbuwBE7gfQLvjFv4esexyZ">
              möjligheten för högskolor och universitet att bygga och tillhandahålla
              studentbostäder bör utredas
            </item>
            <item xml:id="i-KRoL8mu5A8W9WLdycHDF74">
              studenters ekonomiska situation måste förbättras det gäller framför
              allt att höja studiemedlet som länge har släpat efter prisutvecklingen
              i samhället.
            </item>
          </list>
          <head type="h2" xml:id="i-YLK2VE9Xv5L7boLHfnARRR">
            3.1 Hyresrätten viktig för jobb och utbildning
          </head>
          <p xml:id="i-JzwitBh3KL5kpGsXbefRvd">
            Vi anser att såväl hyresrätten som äganderätten och bostadsrätten
            har sin givna plats på den svenska bostadsmarknaden. Samtliga
            dessa upplåtelseformer fyller viktiga behov för ett fungerande
            samhälle. Hyresrätten har emellertid i förhållande till de andra
            upplåtelseformerna flera påtagliga fördelar. Den kräver inte stora
            ekonomiska insatser för de boende, och den medger en hög grad
            av flexibilitet. Dessutom uppskattar många boende i hyresrätt
            den höga servicegrad som väl fungerande bostadsföretag erbjuder.
            Det är bl.a. mot denna bakgrund nödvändigt att ett tillräckligt
            utbud av hyresbostäder finns som ett av alternativen i samtliga
            kommuner. Hyresrätten är också viktig för en flexibel arbetsmarknad.
            Boende med höga kapitalinsatser låser inne människor. I stället
            för att flytta till ett ledigt och passande arbete kan man tvingas
            kvar i arbetslöshet. Företagens tillväxtförmåga hindras. Bristen
            på hyresrätter försvårar studier och förvärvsarbete.
          </p>
          <p xml:id="i-TvLctTjwioT4yYVnaxGnWG">
            Det minskade nybyggandet av hyresrätter och utförsäljningen av
            allmännyttan riskerar tillsammans med förslagen i en ny statlig
            utredning (EU, allmännyttan och hyrorna, SOU 2008:38) att helt
            sänka hyresrätten som upplåtelseform. Utredningen föreslår införande
            av s.k. efterfrågestyrd hyra för att förkorta kötiderna. I praktiken
            skulle förslaget kunna innebära fördubblad hyra i vissa attraktiva
            områden. Enligt Hyresgästföreningen skulle Stockholm drabbas värst
            och få hyreshöjningar på mellan 15 och 30 %. Utredaren medger
            själv att det kan leda till att folk måste lämna sina hem. Attraktiva
            områden riskerar att i ännu högre utsträckning bli segregerade
            enklaver där endast höginkomsttagare kan bo.
          </p>
          <head type="h2" xml:id="i-EQv1SPg5zDG9fAwAL9c4CK">
            3.2 Neutralitet mellan upplåtelseformerna
          </head>
          <p xml:id="i-Y4qrJediasvTMGkVw1L9sb">
            En väl fungerande bostadsmarknad som erbjuder verklig valfrihet
            för alla att få en bostad efter sina behov och önskemål förutsätter
            regelverk som är så neutralt som möjligt mellan de olika upplåtelseformerna.
            Den nuvarande regeringen har snedvridit neutraliteten mellan upplåtelseformerna
            vilket lett till ökade orättvisor i boendet.
          </p>
          <p xml:id="i-Tevn7vLiQDWhDRk7paFa3Y">
            Som exempel kan nämnas att regeringen i samband med introduktionen
            av ägarlägenheter valde att skattemässigt gynna den nya upplåtelseformen
            jämfört med andra upplåtelseformer. Ett annat exempel på orättvisa
            villkor mellan upplåtelseformer är att regeringen valt att helt
            undanta bostadsrättsföreningar och hyresrättsboende från möjligheterna
            till ROT-avdrag.
          </p>
          <p xml:id="i-VWhpxa3PeLnjNDxS1Hz6tH">
            Det är av stor vikt att upplåtelseformerna omgärdas av neutrala
            regelverk och skatteregler där förutsättningarna är rättvisa,
            tydliga och förutsägbara. Neutraliteten mellan upplåtelseformerna
            inom bostadssektorn är väsentligt för hyresrätten då den i flera
            avseenden är missgynnad bland annat skattemässigt. Därför bör
            neutraliteten mellan upplåtelseformerna utredas skyndsamt i syfte
            att öka rättvisan och skapa neutralitet mellan boendeformerna.
            Detta bör riksdagen som sin mening ge regeringen till känna.
          </p>
          <head type="h2" xml:id="i-DY1wWjVfxbJ3fMEiyKYWcG">
            3.3 Stärk hyresrätten
          </head>
          <p xml:id="i-Njc7M8xYzjYn8ZVVUSZxYG">
            Vänsterpartiet vill stärka hyresrätten. Det behövs en långsiktig
            satsning på nyproduktion av billiga och energisnåla bostäder.
            Vi föreslår att staten ska anta ett nationellt mål om att det
            ska byggas 40 000 bostäder per år varav minst hälften ska vara
            hyresrätter. Riksdagen bör sätta upp ett tydligt mål om att det
            under den närmaste tioårsperioden dels bör tillkomma ca 40 000
            bostäder per år, av vilka hälften är hyresrätter, dels bör renoveras
            ca 65 000 bostäder per år under samma period. Detta bör riksdagen
            som sin mening ge regeringen till känna.
          </p>
          <p xml:id="i-PxkCKEbrbVLh4WUauHoQff">
            Vi anser att hyresrättens ställning på den svenska bostadsmarknaden
            måste ses över och stärkas så att behovet av hyresbostäder kan
            tillgodoses. Det är angeläget att översynen av villkoren och förutsättningarna
            för hyresbostäder sker i samverkan med alla berörda aktörer. Av
            central betydelse är givetvis att hyressättningssystemet utformas
            på ett rättvist och ekonomiskt acceptabelt sätt. Vidare bör åtgärder
            vidtas för att hindra en omfattande utförsäljning av allmännyttans
            bostäder. Regeringen bör se över och stärka hyresrättens ställning
            på den svenska bostadsmarknaden så att behovet av hyresbostäder
            kan tillgodoses. Detta bör riksdagen som sin mening ge regeringen
            till känna.
          </p>
          <p xml:id="i-CzNP5hmoAEoENhkEVjCXpe">
            Läs mer om våra bostadspolitiska förslag i motionen En social
            bostadspolitik (2009/10:C375).
          </p>
          <head type="h1" xml:id="i-QH6gufny2aDd1uQwFQiV1">
            4 Vänsterns bostadslyft
          </head>
          <p xml:id="i-7g2P1fXpCnHHwgyXcM7ook">
            Innan den nuvarande politiken drev ner byggandet från år 2007
            fanns vissa stimulansåtgärder för byggande. Det är viktigt att
            ta vara på de erfarenheter som dessa gav. Enligt Vänsterpartiet
            bör följande punkter vara del i en ny politik för byggande av
            hyresrätter:
          </p>
          <list style="ol">
            <item xml:id="i-MNLLt9UvToch9KV45VfCMX">
              Ett reformerat system för att stödja nyproduktion av hyresrätter
              bör införas 2011 och 2012. Som villkor för att erhålla stöd för
              byggandet i en kommun skall kommunen ha en godkänd bostadsförsörjningsplan.
              På högskoleorter skall högskolor och universitet delta i upprättandet
              av planerna, detta skall både vara en rättighet och skyldighet
              för dessa skolor.
            </item>
            <item xml:id="i-AJgALZoJkQUv5zFYEQTanP">
              Nuvarande räntebidrag upphör 2012. Detta bör ersättas av ett
              räntestöd som förslagsvis handhas av Statens bostadskreditnämnd.
              På sikt bör en statlig bostadsbank inrättas.
            </item>
            <item xml:id="i-6ejbmX7qhTzrzo9hX5fpvY">
              Ett investeringsbidrag införs 2011. Det bygger på det tidigare
              systemet. Detta bidrag ges till orter med bostadsbrist. Maxgränsen
              på 70 kvm/lägenhet föreslås tas bort.
            </item>
            <item xml:id="i-4totFMqrUYwvgAbPvf92Hk">
              En investeringsstimulans ges för byggande av hyresrätter på tillväxtorter
              med bostadsbrist från 2011. Studentbostäder bör erhålla högre
              stimulans, de har även andra krav på utformning enligt det gamla
              systemet. Stimulansen ges genom detta en konjunkturfaktor.
            </item>
            <item xml:id="i-BDv5KdkMXhjaEwBUsHQLhY">
              Utifrån exempel på produktionskostnader för olika billiga bostadsprojekt
              från de senaste åren bör det utredas om ett produktionskostnadstak.
            </item>
            <item xml:id="i-A8bctx8dzhDSD5tZK9o8vd">
              Hyror skall vara framförhandlade enligt gällande lagstiftning.
            </item>
            <item xml:id="i-NjfWvu96CJtWDyu8nMDx72">
              Gällande miljökrav skall vara uppfyllda.
            </item>
            <item xml:id="i-FFLMHbyD1S7cac8MuKKv6A">
              En kvalitets- och seriositetssäkring skall ske gentemot byggherrar
              och byggföretag. Det kan gälla redovisning av vilka som har rätt
              att närvara på byggarbetsplatsen (ID-06), momsredovisningssystem,
              kollektivavtal m.m. Det är viktigt att stödet gynnar hyresgästernas
              hyresnivåer och att stödet säkrar att inte en krona går till oseriösa
              företag.
            </item>
          </list>
          <head type="h2" xml:id="i-6Q8MjkRbWGDJFBt2iAEQwJ">
            4.1 Faktorer som underlättar nyproduktion av hyresrätter
          </head>
          <p xml:id="i-4UxbzfvHmFo9fgZGrk5HYC">
            Kommunerna måste få ökad tillgång till mark att bebygga. Mark
            som upplåtits för bostadsbyggande skall kunna tas tillbaka om
            det ej bebyggs. Detaljplaner bör kunna villkora byggandet av hyresrätter,
            vilket hjälper till att säkerställa hyresrätten som upplåtelseform
            för framtiden.
          </p>
          <p xml:id="i-AgsLKU9HtbydpjZEsqyErB">
            Staten bör ta upp diskussioner med SKL och Sabo om hantering
            av risken med vakanser. Risken för höga kostnader vid outhyrda
            lägenheter bör minska. Boverket bör ges ökade resurser för information
            kring upphandling, kontroll av byggkvalitet, motverkande av svartarbete
            m.m. till branschen. Vänsterpartiet har även tillsammans med Socialdemokraterna
            och Miljöpartiet föreslagit en sänkning av fastighetsskatten till
            0,22 %. En politik för byggande av bra och billiga hyresrätter
            enligt ovan bör utformas. Detta bör riksdagen ge regeringen till
            känna.
          </p>
          <head type="h2" xml:id="i-FUjhcmVY12g2xwFQY6RStf">
            4.2 Studenters situation
          </head>
          <p xml:id="i-SgbBLG8mK6xPXT4pEAip8P">
            Studenternas hyreskostnader har under de senaste 10 åren ökat
            med mellan 20 och 30 % på de större studieorterna, medan studiemedlet
            under samma period bara räknats upp med 10 %. I dag är det bara
            en av fem studenter som bor i en studentbostad där hyran är anpassad
            till tillgängliga studiemedel. Om inte situationen förbättras
            dramatiskt, finns det risk för att stora samhällsgrupper inte
            har möjlighet att studera.
          </p>
          <p xml:id="i-JsJGYUEBjYDXwBWaWkZQFa">
            Vänsterpartiet föreslår att den regel tas bort som säger att
            en barnlös person över 28 år inte har rätt att få bostadsbidrag,
            oavsett inkomst (se vår motion En social bostadspolitik, 2009/10:C375).
            Detta är en viktig förbättring inte minst för något äldre studenters
            ekonomi. Vi anser dock inte att detta är tillräckligt.
          </p>
          <p xml:id="i-SAJ7S9Yt4SqF8jEBXmKRKP">
            Av Sveriges studenter bor bara ca 20 % i studentbostäder, resterande
            del av studenterna är främst beroende av billigt boende i någon
            form. Åtminstone bland yngre studenter är hyresrätten då den attraktivaste
            formen. Att studentboendet inte är så attraktivt kan bero på ofta
            oflexibla lösningar i ytterst små lägenheter, alternativt studentkorridorer
            med delat kök etc. Dessutom är studentboende ofta en dyr historia.
            Upp till 2 200 kronor per kvm och år kan det kosta, att jämföras
            med snittpriset för en ordinär hyresrätt i Sverige som är ca 800
            kronor per kvm och år. Detta är absurt, varför produktionsstöd
            med i förväg reglerade produktionskostnadstak skulle fylla en
            viktig funktion för byggandet av studentbostäder.
          </p>
          <head type="h1" xml:id="i-MZxcZXhQT8hQEQWSPq26RU">
            5 Utvecklande av den kooperativa hyresrätten
          </head>
          <p xml:id="i-Le9WipDKLHCRaP3uewAh16">
            Trots att kooperativ hyresrätt varit en lagstadgad upplåtelseform
            sedan 2002 har boendeformen av olika skäl inte nått den framgång
            många hade hoppats på. Ett skäl till detta tros vara att utredningar
            kring boendeformen inte var slutförda innan lagstiftningen var
            ett faktum.
          </p>
          <p xml:id="i-XpZk1inyJvT8asRReBWNqz">
            Den dåvarande regeringen karakteriserade den kooperativa hyresrätten
            som en önskvärd boendeform och gav under 2003 därför Boverket
            i uppdrag att utveckla förutsättningarna för upplåtelseformen.
            Uppdraget redovisades i mars 2005 i rapporten Kooperativa hyresrätter
            Nya möjligheter för den fjärde upplåtelseformen. I huvudsak anser
            Boverket i denna utredning att den kooperativa hyresrätten behandlas
            orättvist i förhållande till andra upplåtelseformer. För att förbättra
            situationen har man pekat på regeländringar som kan åstadkommas
            inom ramen för den stomme som lagen (2002:93) om kooperativ hyresrätt
            utgör.
          </p>
          <p xml:id="i-V78e5yxPc22uPFPV4FWWy4">
            Vänsterpartiet håller till stor del med Boverket om de slutsatser
            som presenteras i rapporten. Vi föreslår nedan en rad förändringar
            som skulle kunna hjälpa till att utveckla och stärka upplåtelseformen,
            så att bildandet och ombildandet till kooperativa hyresrättsföreningar
            förenklas.
          </p>
          <head type="h2" xml:id="i-7HtL4w99muX9u3SjZSqtsw">
            5.1 Underlättande åtgärder för den kooperativa hyresrätten
          </head>
          <p xml:id="i-TPQAMapEVR9V26VExU8bNG">
            Den förra regeringen pekade i direktivet till Boverkets uppdrag
            på behovet av organiserad spridning av kunskap och information
            om upplåtelseformen. Under uppdragets genomförande har Boverket,
            i samordning med Byggkostnadsforum, därför även tagit fram diverse
            underlag som kan underlätta för hyresgäster att bilda kooperativa
            hyresrättsföreningar och för kommuner och fastighetsägare att
            medverka till ombildning till kooperativ hyresrätt. Ett av Boverkets
            förslag är att det tillsätts en nationell samordnare på området.
            Förslaget innebär att man på nationell nivå, genom Sveriges Kooperativa
            Hyresrättsföreningar (SKH), kan utveckla, stödja och främja tillkomsten
            av fler kooperativa hyresrättsföreningar.
          </p>
          <p xml:id="i-VucrNShow8nWr4JEZ1jQo9">
            Utskottet valde att avstyrka vårt förslag till nationell samordnare
            i betänkande 2007/2008:CU19 med hänvisning till att Boverkets
            rapport bereds på Regeringskansliet. Vidare menar utskottet att
            staten inte ska gynna en upplåtelseform före andra. Samtidigt
            skriver utskottet att Boverket i sin rapport påpekat att den kooperativa
            hyresrätten ännu inte kan jämföras med de övriga upplåtelseformerna
            på ett likvärdigt eller rättvisande sätt. Med hänvisning till
            ovanstående föreslår Vänsterpartiet att regeringen inrättar en
            ny anslagspost för en nationell samordnare kring frågor rörande
            kooperativa hyresrätter (se Vänsterpartiets motion utgiftsområde
            18, 2009/10:C374). Det måste bli enklare för boende i allmännyttiga
            bostadsföretag att förvärva sina hus för ombildning till kooperativ
            hyresrätt om en försäljning är aktuell. För att bättre utnyttja
            det alltför korta rådrum om tre månader som lagen stadgar vid
            en försäljning av ett allmännyttigt bostadsföretag ska den kooperativa
            hyresrätten bättre kunna utnyttja företrädesrätten enligt ombildningslagen.
            Regeringen bör se över hur den tid det tar för en kooperativ hyresrättsförening
            att bli konstituerande kan förkortas. Vidare ska en kooperativ
            hyresrättsförening kunna bildas, och ligga vilande, av hyresgästerna
            hos ett allmännyttigt bostadsföretag på samma villkor som i dag
            är möjligt för en bostadsrättsförening detta för att möjliggöra
            ett snabbt agerande vid en eventuell utförsäljning av det allmännyttiga
            företaget. En kooperativ hyresrättsförening som äger huset vars
            lägenheter de hyr ut till sina medlemmar enligt den s.k. ägarmodellen
            beskattas enligt schablonbeskattningsprincipen (inkomstskattelagen
            39 kap. 25 §). Om föreningen blockhyr lägenheterna från ett bostadsföretag
            för vidare uthyrning till medlemmarna i föreningen, saknas i dag
            särskilda beskattningsregler. Hyresmodellen måste ha ett hållbart
            och enkelt utformat system som är avpassat för föreningens grundläggande
            ändamål. Vänsterpartiet har tidigare föreslagit ett system där
            inkomstskattelagen ändras så att kooperativa hyresrättsföreningar
            som blockhyr minst tre lägenheter beskattas på motsvarande sätt
            som privatbostadsföretag, dvs. såsom bostadsrättsföreningar och
            kooperativa hyresrättsföreningar enligt ägarmodell, med den skillnaden
            att föreningen som intäkt tar upp motsvarande andel av fastighetens
            taxeringsvärde som blockhyresavtalets omfattning av fastigheten
            utgör. På detta sätt skulle en kooperativ hyresrättsförening enligt
            hyresmodellen inte missgynnas i förhållande till ägarmodellen
            eller bostadsrättsföreningen.
          </p>
          <p xml:id="i-HXemncTJaFTyw2afp7zQVJ">
            Regeringens utredningsdirektiv En modernare lag om ekonomiska
            föreningar (dir. 2008:70) anger att utredaren ska analysera vilka
            konsekvenser föreslagna ändringar i föreningslagen kan få för
            bl.a. lagen (2002:93) om kooperativ hyresrätt inom exempelvis
            skatteområdet. Om översynen ger vid handen att det finns behov
            av konsekvensändringar, ska utredaren lägga fram förslag till
            sådana. Vänsterpartiet önskar att regeringen hade varit tydligare
            och bett utredaren att göra en översyn av dagens skatteregler
            för att undvika att den kooperativa hyresrätten missgynnas i förhållande
            till ägarmodellen.
          </p>
          <p xml:id="i-Q8cRyTGiukJd2EDi9mAwdi">
            Med anledning av ovanstående anser Vänsterpartiet att en översyn
            av dagens skatteregler bör genomföras med syfte att undvika att
            den kooperativa hyresrätten enligt hyresmodellen missgynnas i
            förhållande till ägarmodellen.
          </p>
          <head type="h2" xml:id="i-LFwYEHifZmH9JgkzKCnnkX">
            5.2 En spekulationsfri boendeform
          </head>
          <p xml:id="i-AUAbXno841azMsY4u4DHu5">
            Den kooperativa hyresrätten kan efter en ansökan godkännas som
            allmännyttigt bostadsföretag. Därigenom kan boendeformen spela
            en viktig roll bl.a. vid en försäljning av fastigheter tillhörande
            kommunala bostadsföretag. För att spela denna roll måste boendeformen
            vara ekonomiskt tillgänglig för många hushåll och likaså inspirera
            till medlemmarnas engagemang i det egna boendet. Den kooperativa
            hyresrätten ska vara en spekulationsfri form av boende. Därigenom
            ska den alltid kunna kallas för allmännyttig och bl.a. kunna komma
            i fråga för kommunal marktilldelning.
          </p>
          <p xml:id="i-3L13Xpm7dY3EDDoD12vEsA">
            I dag finns inte någon i lag reglerad maximinivå vad gäller upplåtelseinsatsen
            för den kooperativa hyresrätten. Vänsterpartiet menar att en sådan
            maximinivå bör införas om boendeformen ska vara ekonomiskt tillgänglig
            för många hushåll. En rimlig nivå för insatsen som även Boverket
            föreslagit är 100 000 kr för en normallägenhet, vilket är den
            övre gränsen för ett blancolån som en vanlig löntagare kan behöva
            för insatsen.
          </p>
          <p xml:id="i-2uKfHABbwMuAHvY6iZCiXi">
            Upplåtelseinsatsen för den kooperativa hyresrätten bör även årligen
            kunna indexregleras efter den faktiska inflationen. En indexuppräkning
            av insatserna skulle gynna boendeformen kooperativ hyresrätt som
            sådan. En sådan uppräkning av insatserna skulle sannolikt inte
            påverka hyresnivåerna i någon nämnvärd utsträckning. En indexreglerad
            maximinivå efter den faktiska inflationen för upplåtelseinsatsen
            för den kooperativa hyresrätten bör därför införas.
          </p>
          <p xml:id="i-8CWbqf3abDwikEHJStH9ZY">
            Utskottet ansåg i betänkande 2007/2008:CU19 inte att det fanns
            skäl att ta ställning till ovanstående förslag. Skälet angavs
            vara att regeringen för närvarande bereder Boverkets rapport från
            2005 samt att regeringen därtill avser att tillsätta en utredning
            avseende lagen om ekonomiska föreningar. Regeringen har nu haft
            två år på sig att bereda Boverkets rapport men riksdagen har ännu
            inte sett något resultat av detta arbete. Regeringens direktiv
            till utredningen En modernare lag om ekonomiska föreningar (dir.
            2008:70) lyfter inte heller dessa frågor specifikt. Däremot har
            utredning fått uppdrag att se över ett förslag från Sveriges Allmännyttiga
            Bostadsföretag (Sabo) och Stockholms Kooperativa Bostadsförening
            (SKB) som i en skrivelse har begärt att reglerna om återbetalning
            av medlemsinsats i kooperativa hyresrättsföreningar ändras så
            att det blir möjligt för föreningar att lösa medlemmarnas andelar
            vid avgång ur föreningen till ett värde som är högre än insatsens
            nominella värde (dnr Ju2006/7535/L1).
          </p>
          <p xml:id="i-MwBiZnMc8thSJ2TX9wycaD">
            Ändringens syfte vore att öka förutsättningarna för att insatskapitalet
            blir kvar i föreningen under lång tid och dessutom öka insatsens
            attraktivitet. Utredaren ska mot den här bakgrunden överväga om
            det bör vara möjligt att återbetala insatser i ekonomiska föreningar
            och kooperativa hyresrättsföreningar till annat än nominellt värde
            och vilka förutsättningarna för detta i så fall bör vara. Vänsterpartiet
            välkomnar detta, men hade önskat att regeringen även tog tag i
            de ovan anförda aspekterna.
          </p>
          <p xml:id="i-TvMN4PpjWdU5xnNmPQKE8M">
            Regeringen bör därför återkomma med ett förslag till ändring
            i lagstiftningen i enlighet med vad i motionen anförs om att reglera
            nivån för medlemsinsatsen och att indexreglera upplåtelseinsatsen
            för en kooperativ hyresrätt.
          </p>
          <p xml:id="i-A4Aw3zyvxx6DeApWqqrUPR">
            Det behövs en rad reformer enligt ovan för att stärka den kooperativa
            hyresrätten. Detta bör riksdagen ge regeringen till känna.
          </p>
          <head type="h1" xml:id="i-VAHDKxDixNL3AkQAsQt1zz">
            6 Bostäders klimatpåverkan
          </head>
          <p xml:id="i-NnuK1rGnqQEnGDEmBR5gRH">
            De globala klimatförändringarna kräver att bostadssektorn miljöanpassas.
            Bostads- och servicesektorn står för ca 40 % av Sveriges energianvändning
            och för ca 15 % av våra klimatpåverkande utsläpp. Trots att det
            i dag finns teknik som möjliggör en lägre energiförbrukning sker
            nybyggnation oftast enligt konventionella principer och med traditionella
            värmekällor. Detta innebär att de svenska utsläppen av växthusgaser
            är högre än de hade behövt vara.
          </p>
          <p xml:id="i-YaohJNeyR5Dnwd25jwXg8A">
            Det svenska miljökvalitetsmålet God bebyggd miljö anger att den
            totala energianvändningen per uppvärmd areaenhet i bostäder och
            lokaler ska minska med 20 % till år 2020 och med 50 % till år
            2050 i förhållande till användningen 1995. Till år 2020 ska beroendet
            av fossila bränslen för energianvändningen i bebyggelsesektorn
            vara brutet.
          </p>
          <p xml:id="i-Gv4dQs3aeDkM54ChD4x9Zt">
            Enligt Miljömålsrådet har energianvändningen minskat med 27 %
            mellan 1995 och 2005. Utvecklingen mot minskat beroende av fossila
            energikällor går bra och användningen har minskat med nästan 50
            %. Andelen av förnybara energislag har ökat med 16 procentenheter
            under denna period. Det behövs emellertid ytterligare åtgärder
            för att målnivåerna ska uppfyllas i tid.
          </p>
          <p xml:id="i-G2fSDAHAxtDEDbJeHqvi9N">
            Klimatberedningens bedömning var att brister i marknadens funktionssätt
            hämmar insatser för energieffektivisering, det gäller särskilt
            energianvändning i byggnader där olika aktörer bygger, förvaltar
            och använder byggnaderna. Styrmedlen för ökad energieffektivisering
            behöver skärpas inom bostadssektorn för att bidra till att långtgående
            klimatmål ska kunna nås. Nybyggnadskraven i byggreglerna bör utvärderas
            och skärpas successivt. Beredningen framhöll särskilt vikten av
            att det nu införs krav på energihushållning även vid ombyggnad
            i Boverkets byggregler, samtidigt som reglerna för hushållning
            med energi vid nybyggnation behöver skärpas stegvis.
          </p>
          <p xml:id="i-WxCUDjQRLosFAJigspS8fK">
            Vänsterpartiet ser det som väldigt angeläget att klimatlyfta
            hela bostadssektorn.
          </p>
          <head type="h2" xml:id="i-HSNbJ4tSoMRjEUqtLv8C61">
            6.1 Klimatlyft miljonprogramsområden
          </head>
          <p xml:id="i-PtMvWPT9ayn7uFsiLPdgy4">
            Stödet för energieffektivisering av offentliga lokaler har funnits
            sedan 2005. Det är nu viktigt att gå vidare. Ett program bör inrättas
            för hyresrätter byggda innan 1976, detta för hus som inte totalrenoveras.
            Miljonprogramsområdena är en stor del av bostadsbeståndet och
            behov av upprustning i varierande grad. Detta inte minst när det
            gäller energieffektivisering. Erfarenheter från programmet gällande
            offentliga lokaler tas tillvara vid utformande av regelverket.
            Stödet skall inte ges till sådant som är löpande underhåll av
            fastigheten. Större energibesparing skall ge större stöd.
          </p>
          <p xml:id="i-RXF9xev8y52qMxfgrT1jv">
            Energieffektivisering är inte enbart positivt för miljön utan
            även för bostadsområdenas status i samhället; dessa områden får
            dessutom en positiv uppmärksamhet.
          </p>
          <head type="h2" xml:id="i-NfkJxEQ4gG7oTtNXTabYMf">
            6.2 Klimatsmarta hus
          </head>
          <p xml:id="i-CRmmE4kY5yy7ZSagcTftQr">
            Klimatsmarta hus s.k. passivhus och lågenergihus minskar energianvändningen
            med uppemot 50 % jämfört med dagens normhus. Utsläppen av växthusgaser
            kan halveras i lågenergihus och minskas med uppemot 70 % i passivhus.
            Byggandet av klimatsmarta hus har visat sig vara ekonomiskt lönsamt
            för byggföretagen. De boende sparar tusentals kronor varje år
            genom minskade energikostnader. I Tyskland och Österrike har klimatsmarta
            hus redan fått sitt kommersiella genombrott. Tyskland har redan
            10 000 passivhus. EU arbetar med en ny byggnorm med passivhus
            som lägsta godtagbara standard som bedöms genomföras 2016.
          </p>
          <p xml:id="i-T7pFcXR6kvrBmcRQfmrW2K">
            Vänsterpartiet ser ingen anledning till att det ska byggas annat
            än klimatsmarta hus. Vi föreslår att klimatsmarta hus ska införas
            som norm för nybyggande av flerbostadshus. På några års sikt ska
            även en- och tvåbostadshus byggas klimatsmart. Detta bör riksdagen
            som sin mening ge regeringen till känna.
          </p>
          <p xml:id="i-UzUPsv772rcrHHsGd5R1Hn">
            För att berättigas stöd till nybyggande från den bostadsfond
            som vi föreslår ska inrättas måste husen följaktligen vara klimatsmarta.
          </p>
          <p xml:id="i-H6EacCEP7a6mHCsoAqzCsU">
            Det finns i dag ett program för passivhus och lågenergihus som
            har till syfte att stödja kommersiella byggherrar som har ansvar
            för förnyelse av ett större fastighetsbestånd. Detta program är
            ett externt program från Energimyndighetens avdelning för hållbar
            energianvändning. Genom att få dessa att gå över till passivhusbyggande
            skapas ringar på vattnet till inspiration för hela branschen.
            För ökad information och omställningsstöd till dem som bygger
            klimatsmarta hus anser Vänsterpartiet att programmet bör förlängas
            och stärkas. Regeringen bör inrätta ett nytt anslag med syftet
            att fungera som omställningsstöd för ökat byggande av klimatsmarta
            hus. Detta bör riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-9YzSDzvieXnLJpEsgSuXK9" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-F2mwqBazpRMidEM5Aod7Mu" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-3hAT5y9jWupaT5KYY6NuFs" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-8C51C2KgV1VcfrFCwz7Tcy" who="i-RnWtNUQCpycyMXbuRLTXcR">
              Josefin Brink (v)
            </item>
            <item xml:id="i-RjdmySyqPZZAtxibG6k5Gm" who="i-mN8mVTBvBYjtHLNThWLo4">
              Kalle Larsson (v)
            </item>
            <item xml:id="i-V1e7b1CyFugUmZkKVivM33" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
