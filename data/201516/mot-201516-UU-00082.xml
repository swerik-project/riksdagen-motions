<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-00082">
  <teiHeader>
    <fileDesc>
      <titleStmt>
        <title>Religions- och övertygelsefrihet i svensk utrikes- och utvecklingspolitik</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:82 av Jonas Sjöstedt m.fl. (V)</title>
          <idno type="rdwebb">H30282</idno>
          <rs type="number">82</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H30282/text</ref>
          <ref type="dokument_url_html">http://data.riksdagen.se/dokument/H30282</ref>
          <ref type="dokumentstatus_url_xml">http://data.riksdagen.se/dokumentstatus/H30282</ref>
          <ref type="docx">http://data.riksdagen.se/fil/CF53AA49-91B0-4703-9002-0F1D7E1913F1</ref>
          <ref type="pdf">http://data.riksdagen.se/fil/36C7CE2C-9D4D-45A9-8BBE-254A911BE3E3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TSeB6f6gN5mRmKyDVj39u9" type="signed"/>
        <correspContext corresp="i-TSeB6f6gN5mRmKyDVj39u9">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-K3yJ7rruozYUK99nj91ffc"/>
        </correspContext>
        <correspAction xml:id="i-45vZfmccEnbHUvHB4JXFAg" type="submitted">
          <date when="2015-09-24"/>
          <time when="15:43:37"/>
        </correspAction>
        <correspAction xml:id="i-7QQYc9MwQVnpn3g6mVLRDe" type="reviewed">
          <date when="2015-09-25"/>
          <time when="10:30:20"/>
        </correspAction>
        <correspAction xml:id="i-R9EqPtfMPbfhD4xxj32tTu" type="referred">
          <date when="2015-10-13"/>
        </correspAction>
        <correspAction xml:id="i-mY29tQP4rs9SYEHAmz42P" type="assigned">
          <date when="2017-05-17"/>
          <time when="17:05:15"/>
        </correspAction>
        <correspContext corresp="i-mY29tQP4rs9SYEHAmz42P">
          <ref type="assignedTo">Utrikesutskottet</ref>
        </correspContext>
        <correspAction xml:id="i-ZKLeQgz8eRoVVzp1hKfys" type="behandlas_i"/>
        <correspContext corresp="i-ZKLeQgz8eRoVVzp1hKfys">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-88UJMEo1PNkEDzfiYxUsfn" type="behandlas_i"/>
        <correspContext corresp="i-88UJMEo1PNkEDzfiYxUsfn">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-YQwBLUy8CnVXDaUrhe2tmo" type="motHeader">
        <div xml:id="i-Wxi9rsTHQxu4YMZJkziGQe" type="motTitle">
          Motion till riksdagen 2015/16:82 av Jonas Sjöstedt m.fl. (V)
          Religions- och övertygelsefrihet i svensk utrikes- och utvecklingspolitik
        </div>
      </div>
      <div xml:id="i-5w4XSk2EjPAvFuYe4eksgv" type="motBody">
        <div xml:id="i-6vXS8fY9pdBEoj491EzDoi" type="motProposal" subtype="förslag">
          <head xml:id="i-Bdeq5Cj3tJwmeA1C75AhYa">
            1 Förslag till riksdagsbeslut
          </head>
          <list xml:id="i-GYWUZLX8qkpxvWHfzv7HFb" style="ol">
            <item xml:id="i-M1YZqZLWDPxoi6VdtgLKzN">
              Riksdagen ställer sig bakom det som anförs i motionen om att
              konsekvent inkludera religions- och övertygelsefrihet i Sveriges
              breda arbete för mänskliga rättigheter och tillkännager detta
              för regeringen.
            </item>
            <item xml:id="i-QxZWkhu1o6S5KQ2kfTJxkc">
              Riksdagen ställer sig bakom det som anförs i motionen om att
              kvinnors och flickors religions- och övertygelsefrihet särskilt
              bör prioriteras i Sveriges arbete med religions- och övertygelsefrihet
              och tillkännager detta för regeringen.
            </item>
            <item xml:id="i-V8im1qxgzhksv3NjGhyPeK">
              Riksdagen ställer sig bakom det som anförs i motionen om att
              regeringen bör få i uppdrag att återkomma till riksdagen med förslag
              om hur Sverige kan arbeta långsiktigt och strukturerat med frågor
              rörande religions- och övertygelsefrihet i utrikespolitiken och
              tillkännager detta för regeringen.
            </item>
            <item xml:id="i-6dBeJDKqcVLgheVtAtDUW4">
              Riksdagen ställer sig bakom det som anförs i motionen om att
              regeringen tillsammans med det civila samhället i Sverige bör
              ta fram ett dialogmaterial för religions- och övertygelsefrihet
              och för dialog med religiösa företrädare och tillkännager detta
              för regeringen.
            </item>
            <item xml:id="i-XTEq6xVhksayTczsDrfdqd">
              Riksdagen ställer sig bakom det som anförs i motionen om att
              den kommande biståndspolitiska plattformen måste tydliggöra vikten
              av religions- och övertygelsefrihet i svenskt utvecklingssamarbete
              och tillkännager detta för regeringen.
            </item>
          </list>
        </div>
        <div xml:id="i-2xTR7ZUmcmPMeqM3qrieEL" type="motContent">
          <head xml:id="i-FA8fbLyVHfCG7trgf6mna9" type="h1">
            2 Inledning
          </head>
          <p xml:id="i-8ChLRScasCD3txojK4Afc3">
            Runt om i världen bekänner sig många kvinnor och män till en
            religion. För många av oss påverkar religiösa uppfattningar vår
            världsbild, våra uppfattningar och hur vi väljer att agera. I
            varje samhälle finns det religiösa företrädare som är aktörer
            – på gott och på ont.
          </p>
          <p xml:id="i-ANhxKFyptqs6dh85cPJHfi">
            Vänsterpartiet är ett icke-konfessionellt parti som verkar för
            att den svenska staten ska vara sekulär. Men vi ser att religionen
            spelar en stor och ibland viktig roll både för enskilda människor
            och för hela samhällen. En svensk utrikes- och utvecklingspolitik
            kan inte bedrivas i ett vakuum. Vi behöver ha kunskap om religionens
            roll och förutsättningar att förhålla oss till människors tro
            och religiösa samfunds roll. Vi ser också stora behov av att Sverige
            behöver visa politisk vilja att försvara religions- och övertygelsefriheten
            – oavsett var, av vem eller med vilka motiv den attackeras.
          </p>
          <p xml:id="i-7uiPzx9CQcWWca2Uw8WumR">
            Religions- och övertygelsefrihet är en grundläggande och universell
            mänsklig rättighet. Religions- och övertygelsefrihet innebär en
            rätt till religion för varje människa, en grundläggande rättighet
            att kunna utöva och manifestera sin tro på sina egna villkor.
            Men religions- och övertygelsefrihet innebär också en rätt att
            som enskild individ inte bli påtvingad en religiös övertygelse
            eller religiösa uttryck.
          </p>
          <p xml:id="i-Ewbor45qvXHH9U8NfKmDh5">
            Tro och religion har genom historien använts i olika syften.
            Det är inte så att vare sig kristendom, judendom, islam eller
            andra religioner automatiskt leder till reaktionära föreställningar.
            Det finns exempel, både historiska och samtida, på att vänstern
            samarbetat med religiösa krafter för t.ex. social rättvisa eller
            human flyktingpolitik. Samtidigt tvekar vi som parti inte att
            kritisera de krafter som i religionens namn vill föra samhället
            i en mer konservativ riktning eller inskränka t.ex. kvinnors och
            hbtq-personers rättigheter.
          </p>
          <p xml:id="i-EjTH1xt71rq1BhkU4cvqxA">
            Det är inte förutbestämt hur olika religiösa samfund i vare sig
            Sverige eller världen kommer att utvecklas. Det beror på hur samhället
            i stort förhåller sig till samfunden och deras medlemmar. Vi tror
            på ett samhälle som inkluderar religiösa samfund och där det finns
            en levande dialog om religion och med troende.
          </p>
          <head xml:id="i-WMNbGVM693Z3CBR4hRaTY" type="h1">
            3 Religions- och övertygelsefrihet är en mänsklig rättighet
          </head>
          <p xml:id="i-SEdxFSAYAqvyVv4BY1EcGN">
            Religions- och övertygelsefrihet är en grundläggande mänsklig
            rättighet. I FN:s deklaration om de mänskliga rättigheterna beskrivs
            det i artikel 18: ”Var och en har rätt till tankefrihet, samvetsfrihet
            och religionsfrihet. Denna rätt innefattar frihet att byta religion
            och trosuppfattning och att, ensam eller i gemenskap med andra,
            offentligen eller enskilt, utöva sin religion eller trosuppfattning
            genom undervisning, andaktsutövning, gudstjänst och religiösa
            sedvänjor.”
          </p>
          <p xml:id="i-B2nzbEx19J1C7LpYvwuK3S">
            Religions- och övertygelsefrihet är en rättighet för människor
            att välja om man vill uttrycka en tro och på vilket sätt man vill
            uttrycka sin övertygelse. Religions- och övertygelsefrihet är
            dock inte en rättighet för religioner i sig. Religions- och övertygelsefrihet
            innebär inte en rätt att få säga vad som helst i religionens namn
            eller en frihet från kritik eller ifrågasättande för religiösa
            samfund. Religions- och övertygelsefrihet är inte heller överordnad
            andra rättigheter, man kan till exempel inte i religionsfrihetens
            namn kräva att man ska få arbeta som barnmorska men slippa genomföra
            aborter.
          </p>
          <p xml:id="i-86MHhgg1WCqMp1SiVPEReB">
            Kränkningar av religions- och övertygelsefrihet är i dag vanligt
            förekommande och omfattar utövare av samtliga religioner och drabbar
            män och kvinnor i stora delar av världen.
          </p>
          <p xml:id="i-8f5vVZdr6cdQovjYG3cGX">
            Kränkningar av religions- och övertygelsefrihet gäller även vårt
            eget land. När en småbarnsmamma med slöja i Tomelilla utsätts
            för stenkastning eller när en svensk jude inte vågar visa sin
            tro är det kränkningar av religionsfriheten. Krav och förväntningar
            från familj, släkt och religiösa samfund innebär också att människor
            i vårt land påtvingas religiösa övertygelser eller religiösa uttryck.
          </p>
          <p xml:id="i-3PBWLyz7zp6NL5iXtFsUum">
            De mänskliga rättigheterna är universella, odelbara och inbördes
            beroende. Religions- och övertygelsefrihet är en del av de mänskliga
            rättigheterna och är odelbar från de övriga mänskliga rättigheterna.
            Det är svårt att se att övriga medborgerliga, politiska, ekonomiska,
            kulturella och sociala rättigheter fullt ut skulle kunna respekteras
            om religions- och övertygelsefrihet samtidigt inskränks. I Sveriges
            breda arbete för mänskliga rättigheter behöver därför religions-
            och övertygelsefrihet konsekvent inkluderas. Detta bör riksdagen
            ställa sig bakom och ge regeringen till känna.
          </p>
          <p xml:id="i-VPc5izPnmcRJGv9wL9VR36">
            Kvinnor och flickor är särskilt utsatta när det kommer till religions-
            och övertygelsefrihet. Världen över påtvingas kvinnor och flickor
            religion och religiösa uttryck och kvinnor och flickor förvägras
            rätten att få uttrycka sin tro. Dessa inskränkningar tar sig bl.a.
            uttryck i våld och trakasserier. Som exempel kan nämnas hot mot
            kvinnor i Västeuropa som bär slöja, sexualiserat våld mot kristna
            och yazidiska kvinnor och flickor i Syrien och Irak eller genom
            attacker från hindunationalister mot indiska kvinnor som bär västerländska
            kläder. Inte sällan begränsas kvinnors och flickors religions-
            och övertygelsefrihet genom lagstiftning; t.ex. lagar som begränsar
            kvinnors och flickors rätt att själva välja sin klädsel. Frankrikes
            förbud mot heltäckande slöja och Irans så kallade moralpolis är
            sådana exempel. I Sveriges arbete med religions- och övertygelsefrihet
            bör särskilt kvinnors och flickors religions- och övertygelsefrihet
            prioriteras. Detta bör riksdagen ställa sig bakom och ge regeringen
            till känna.
          </p>
          <p xml:id="i-TCEmx8S6JwBFLVUNq4hvhU">
            Det finns goda exempel på hur andra länder valt att lyfta frågor
            runt religions- och övertygelsefrihet i sin utrikespolitik. Nederländerna
            har gjort en geografisk fokusering där man i tio länder särskilt
            analyserat situationen för religions- och övertygelsefrihet, fört
            en aktiv dialog och stöttat utsatta grupper och det civila samhället.
            Storbritannien har valt ut sex pilotländer där man ska främja
            religions- och övertygelsefrihet. Norge har utsett ett särskilt
            sändebud för frågor rörande minoriteter, bl.a. religiösa minoriteter.
            Dessa länder visar att man med relativt små resurser kan bedriva
            ett strukturerat arbete med religions- och övertygelsefrihet i
            utrikespolitiken. Regeringen bör få i uppdrag att återkomma till
            riksdagen med förslag om hur Sverige kan arbeta långsiktigt och
            strukturerat med frågor rörande religions- och övertygelsefrihet
            i utrikespolitiken. Detta bör riksdagen ställa sig bakom och ge
            regeringen till känna.
          </p>
          <head xml:id="i-VustiWx3Mtdt2hZZHKZeZh" type="h1">
            4 Religions- och övertygelsefrihet och utveckling
          </head>
          <p xml:id="i-RZjr6dfgfBJTXnLQMUWeDs">
            1,2 miljarder människor lever i dag i extrem fattigdom. Men vi
            har samtidigt alla möjligheter att bli generationen som utrotar
            fattigdomen i världen. I dag lever en stor majoritet av världens
            fattiga i medelinkomstländer. Fattigdomen beror mer på en orättvis
            fördelning av resurser inom och mellan länder än på en brist på
            resurser. Människor utestängs från samhällsutvecklingen och tvingas
            till liv i fattigdom av många olika skäl. Det går inte i detta
            sammanhang att blunda för sambanden mellan fattigdom och inskränkningar
            av religions- och övertygelsefrihet.
          </p>
          <p xml:id="i-F1LW8MGfvvKUwSMRA59LBo">
            I flera länder utsätts människor för diskriminering och exkludering
            från ekonomin p.g.a. sin tro och övertygelse. I Iran utestängs
            utövare av Bahá'í-tron från universitetsutbildning, i Myanmar
            är muslimska rohingyas utsatta för våld och övergrepp p.g.a. sin
            tro och i Pakistan diskrimineras kristna, hinduer, ahmadi- och
            shiamuslimer. Med hänvisning till religion begränsas kvinnor och
            flickors rätt till hälsa och sina kroppar i länder som Nicaragua
            och Chile. I Pakistan försöker väpnade grupper förhindra utbildning
            för flickor med hänvisning till islam och i Uganda har väckelsekristna
            företrädare aktivt drivit på för lagstiftning som inskränker hbtq-personers
            rättigheter.
          </p>
          <p xml:id="i-SzJtdfn1LahLF8Gm7nStnA">
            Men religiösa företrädare kan också vara viktiga allierade i
            arbetet mot fattigdom. I arbetet mot ebola i Sierra Leone spelade
            religiösa ledare en avgörande roll i arbetet med att sprida kunskap
            om sjukdomen och förhindra smittspridning. I flera latinamerikanska
            länder är organisationen Catolicas por el derecho a decidir en
            central aktör i arbetet för sexuell och reproduktiv hälsa och
            rättigheter. Religiösa ledare spelade en avgörande roll i Jubel
            2000-rörelsen, som drev fram omfattande skuldavskrivningar för
            de fattigaste länderna.
          </p>
          <p xml:id="i-AUeUkHv8J1MHUothxGwGQh">
            På få platser blir religionens roll i utveckling tydligare än
            i Afghanistan. Under talibanstyret i Afghanistan 1996–2001 förbjöds
            flickor att gå i skolan efter åtta års ålder, kvinnor förbjöds
            att arbeta och kvinnors rätt till hälsovård begränsades kraftigt.
            Det var ett kvinnoförtryck som försvarades med religiösa argument
            och som slog sönder inte bara enskilda kvinnors liv, utan också
            det afghanska samhället i stort.
          </p>
          <p xml:id="i-Q7PQiCUWePJKYCUsckXsN1">
            Men i Afghanistan sker i dag framsteg. År 2014 utbildade Svenska
            Afghanistankommittén (SAK) 21 barnmorskor, gav mer än 42 000 kvinnor
            utbildning om familjeplanering och drygt 50 000 flickor gick i
            SAK:s skolor. Mycket av denna verksamhet bedrivs på landsbygden.
            En förutsättning för verksamheten har varit att SAK aktivt arbetat
            med religiösa företrädare och med stor medvetenhet om islams roll
            i det afghanska samhället. Så här beskriver SAK sin strategi i
            sin verksamhetsplan: ”SAK menar att arbetet med att stärka de
            mest utsatta grupperna når ut bredare och blir mer varaktigt om
            det integrerar de positiva krafter, tolkningar och formuleringar
            som finns inom islam. (…) SAK arbetar med dessa frågor både bland
            dem SAK vill stötta och bland dem som har makt och resurser. Vi
            diskuterar rättigheter och skyldigheter med religiösa ledare och
            byäldstar för att nå acceptans för förändringar. De kan sedan
            bidra i förändringsarbetet i lokalsamhällena.”
          </p>
          <p xml:id="i-FPx6h9TMAE2PEjnHx8dRd8">
            Religion och religiösa företrädare kan spela en både positiv
            och negativ roll för utveckling. Oavsett vad så kan vi se att
            i nästan varje samhälle spelar religionen och samfunden en roll
            som inte kan ignoreras. Ska svensk utvecklingspolitik vara framgångsrik
            i arbetet med att bekämpa fattigdom, stärka kvinnors rättigheter
            och öka respekten för de mänskliga rättigheterna behöver man förhålla
            sig till religion och religiösa företrädare. Då krävs det kunskap
            och verktyg att förstå religionens roll i skilda sammanhang och
            för att kunna bedriva dialog med relevanta aktörer.
          </p>
          <p xml:id="i-87AwcXy69HVrtHS2ZD6WyF">
            Regeringen bör tillsammans med det civila samhället i Sverige
            ta fram ett dialogmaterial för religions- och övertygelsefrihet
            och för dialog med religiösa företrädare. Detta bör riksdagen
            ställa sig bakom och ge regeringen till känna.
          </p>
          <p xml:id="i-CCcHm9QsqEQJgdZmoAeV5M">
            Dialogmaterialet ska riktas till medarbetare på UD, Sida och
            andra svenska aktörer inom Sveriges utvecklingssamarbete och ha
            till syfte att både skapa förutsättningar för att fördjupa kunskapen
            om religions- och övertygelsefrihet och religionens roll i samhället.
            Det ska också fungera som en handledning för hur svenska företrädare
            ska kunna föra en aktiv dialog runt mänskliga rättigheter, utveckling
            samt religions- och övertygelsefrihet.
          </p>
          <p xml:id="i-XUKAFtKiPiMFKLdzddpjT5">
            Regeringen har aviserat att man kommer att ta fram en ny biståndspolitisk
            plattform, där den övergripande inriktningen för svenskt utvecklingssamarbete
            beskrivs. Det är viktigt att man i arbetet med plattformen analyserar
            sambanden mellan fattigdom, kränkningar av de mänskliga rättigheterna,
            ojämlikhet mellan män och kvinnor och inskränkningar av religions-
            och övertygelsefrihet. Den kommande biståndspolitiska plattformen
            måste tydliggöra vikten av religions- och övertygelsefrihet i
            svenskt utvecklingssamarbete. Detta bör riksdagen ställa sig bakom
            och ge regeringen till känna.
          </p>
        </div>
        <div xml:id="i-Ayz73BHjv9Vzc4XEpj2sJZ" type="motSignatures">
          <list xml:id="i-QBfs7NSj9dy9AkavmiqBuj">
            <item xml:id="i-T94wjzCfXjzw2kcB3JQk4P" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-6Hq26aNYsACDPSoDybtUnN" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-GT6mmbxJPDj171miR9M41n" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-E7P51zpNs9ks8CmNGjrn74" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-SZaJEF2GApFXckceiymuQU" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-K9haTs3hLq9uW7Kef6XYdE" who="i-K3yJ7rruozYUK99nj91ffc">
              Hans Linde (V)
            </item>
          </list>
        </div>
      </div>
    </body>
  </text>
</TEI>
