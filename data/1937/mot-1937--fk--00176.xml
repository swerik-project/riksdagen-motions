<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1937/mot_1937__fk__176/mot_1937__fk__176-001.pdf"/>
      <fw xml:id="i-Qmxpk7Y5swtiD1E4LLKfAj">
        Motioner i Första kammaren, Nr 176. 3
      </fw>
      <div type="motHeader" xml:id="i-B9oBZ7hB4Co4oxtD1CogTq">
        <div type="motTitle" xml:id="i-YDcokpd5aHaquwaQGzDV72"/>
        <div type="motSubmissionInfo" xml:id="i-LpqS6XYprVwyYqosyShT4Q"/>
      </div>
      <div type="motBody" xml:id="i-JNpQ4FPpS7zHzDnwHjdHp8">
        <div xml:id="i-4cgbnAnPw6R2nUr4jfo1Tp">
          <p xml:id="i-C41nn4R4DfqgjY4VuTUHfd">
            Nr 176.
          </p>
          <p xml:id="i-HEUdwm1djYv1BnxyyEjRSA">
            Av herr Ekströmer m. fl., om ökat anslag till fåravelns befräm-
            jande.
          </p>
          <p xml:id="i-Pw17ZgGnTRCT8vXcLcmcLh">
            Under de senare åren har fårstammen i riket visat en stadigt
            nedåtgående tendens och enligt 1936 års s. k. representativa husdjursräkning
            uppgick antalet får och lamm till blott 430,000 st. Då fårstammen
            ännu så sent som år 1919 uppgick till 1,500,000 st., så kan man
            gott tala om en katastrofal minskning, och utan ett klokt ingripande
            för fåravelns upphjälpande är det sannolikt, att ytterligare nedgång
            är att befara. Men denna tillbakagång av vår fåravel är livligt
            att beklaga, ty av fåret erhållas högst värdefulla produkter,
            som nu mer och mer måste hämtas från främmande länder, ehuru vi
            med stor fördel kunde själva producera, om ej allt, så dock betydande
            kvantiteter av det ständigt föreliggande behovet. Vår ullimport
            utgör för närvarande cirka 9,000,000 kg., under det att av- kastningen
            av våra egna får näppeligen nu kan beräknas högre än cirka 800,000
            kg., och även om den svenska ullen för åtskilliga ändamål ännu
            ej har tillräckligt hög kvalitet, så finnes dock utrymme för ett
            betydligt större användande av densamma än den nuvarande. Ur försvarsberedskapssynpunkt
            är av största vikt att en inhemsk ullpro- duktion uppehålles,
            vilket väl kom till synes under krigsåren, då den då befintliga
            betydande fårstammen visade sig ovärderlig för vårt lands för-
            sörjning av ullprodukter. Rikskommissionen för ekonomisk försvarsbered-
            skap har beräknat, att vårt land för närvarande i händelse av
            avspärrning är rustat med avsende å ull för en tid av blott 4
            månader, en uppgift som måste inge en viss oro. För fåruppfödaren
            är emellertid fårköttet den viktigaste produkten, och detta kött
            torde, som en var känner till, vara en av de mest värdefulla kvali-
            tetsprodukter, som vårt jordbruk över huvud taget frambringar.
            Men denna värdefulla produkt, som kunde giva jordbruket en betydande
            merinkomst, har av olika anledningar fått en alltför undanskymd
            plats i den svenska hushållningen och en stor del av det — för
            övrigt alltför litet upparbetade — behovet fylles av importerad
            vara. Man kan fråga sig om anledningen till denna fåravelns tillbakagång
            och det ringa intresset hos våra jordbrukare för denna gren av
            den animaliska produktionen. Och vi tro, att denna framför allt
            är att söka däri, att får- aveln, mest på grund av bristande kännedom
            om dess betingelser, icke till- fredsställande kunnat anpassas
            i det alltmera moderniserade Jordbrukets produktionsvolym. Fåraveln
            lämpar sig väl, även för den mindre jordbru- karen, men där den
            nu drives, sker det merendels så gott som under ur- åldriga former,
            som bereda jordbrukaren mera besvär än vad det ekono- miska resultatet
            är värt, och så tröttnar man på en sådan hantering och koncentrerar
            sig på annan djuruppfödning.
          </p>
          <pb facs="riksdagen-motions-pdf/data/1937/mot_1937__fk__176/mot_1937__fk__176-002.pdf"/>
          <fw xml:id="i-Pw2o8i6n3ogXXq92CrfDWo">
            4 Motioner i Första kammaren, Nr 176.
          </fw>
          <p xml:id="i-NQ4iAWv57JS3TixSCaHN9">
            Men en fåravel driven efter moderna principer blir enligt vunnen
            erfa- renhet fullt ut lika lönsam som annan avel och den betyder
            ett rent tillskott till jordbrukets räntabilitet, eftersom fåret
            tillgodogör sig åtskilligt hemma- producerat foder, som eljest
            ej kommer till användning. För att hos landets jordbrukare höja
            intresset för denna förträffliga nä- ring erfordras givetvis en
            kraftig propaganda för en moderniserad fåravel, och man får också
            hoppas, att en dylik propaganda skall kunna realiseras. Men faktiskt
            finnas också inom fårskötseln många frågor olösta, som tarva en
            ordnad försöksverksamhet under vetenskaplig ledning. Och detta
            gäller såväl ullen, dess kvantitet och kvalitet, nedärvning etc.
            som fårens utford- ring, stängselfrågor, den ekonomiska planläggningen
            etc. Vid 1935 års riks- dag väcktes också i andra kammaren en
            motion (nr 387) om upprättande av en statens försöksgård, där
            alla dessa olika frågor kunde bliva föremål för vetenskaplig behandling.
            Men sakkunniga, som inom lantbruksstyrelsen tillkallats för utredning
            om åtgärder för fåraveln, ansågo, att försöksverk- samheten på
            fåravelns område lika effektivt och med lägre kostnad kunde ordnas
            på sådana gårdar, där redan rationell fåravel bedreves, samt under
            ledning av dels Institutet för Husdjursförädling och dels centralanstalten
            för jordbruksförsök. Lantbruksstyrelsen begärde sammanlagt 11,000
            kro- nor för denna försöksverksamhet, men detta belopp blev vid
            1936 års riks- dag i statsverkspropositionen ej upptaget. Och
            ej heller i årets statsverks- proposition äro medel till detta
            ändamål äskade. Det kanske bör påpekas att i alla våra grannländer
            staten kraftigt arbetar på fåravelns främjande och att man bl.
            a. i Norge och Finland inrättat en statlig försöksverksamhet på
            fåravelns område. Detta ehuru man knappast kan säga, att dessa
            länder hava gynnsammare förutsättningar för en lönande fårskötsel
            än vi själva. Då, såsom vi ovan påpekat, fåraveln i moderniserad
            form för visso kan för landet och dess jordbruk — ej minst det
            mindre — få en avsevärd betydelse, synes det oss väl värt, att
            staten offrar något belopp, som kan bidraga till just denna modernisering,
            och då den av lantbruksstyrelsen föreslagna för- söksverksamheten
            synes oss förnuftig och ändamålsenlig, få vi härmed hos riksdagen
            hemställa,
          </p>
          <p xml:id="i-UpbgNAD1CSDpq26qKenZut">
            att under nionde huvudtiteln, E:9 (punkt 65) fåravelns befrämjande,
            utöver vad Kungl. Maj:t i sin proposition före- slagit, beviljas
            ett reservationsanslag av 11,000 kronor till försöksverksamhet
            i enlighet med lantbruksstyrelsens för- slag den 31 augusti 1936.
          </p>
          <p xml:id="i-PZdDYdYmffNDaRZc11MQT1" type="date">
            Stockholm den 24 januari 1937. Ivar Ekströmer. M. Svensson. Nils
            Gabrielsson. C. Fr. Carlström. Bernhard Nilsson. Erik Anderson.
          </p>
          <p xml:id="i-VMmqLjKmh2Hyawe81Ursre">
            Axel Mannerskantz. Nils Swartling.
          </p>
        </div>
      </div>
    </body>
  </text>
</TEI>
