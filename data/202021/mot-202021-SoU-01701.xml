<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SoU-01701">
  <teiHeader>
    <fileDesc>
      <titleStmt>
        <title>Högre krav på utbildning och språkkunskaper inom äldreomsorgen</title>
        <author corresp="i-3Su8RZSRu3defRTgsQprqZ">av Mikael Damsgaard (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1701 av Mikael Damsgaard (M)</title>
          <idno type="rdwebb">H8021701</idno>
          <rs type="number">1701</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H8021701/text</ref>
          <ref type="dokument_url_html">http://data.riksdagen.se/dokument/H8021701</ref>
          <ref type="dokumentstatus_url_xml">http://data.riksdagen.se/dokumentstatus/H8021701</ref>
          <ref type="docx">http://data.riksdagen.se/fil/F7E58DB2-7EAA-491D-84ED-031178DFF527</ref>
          <ref type="pdf">http://data.riksdagen.se/fil/195A00C0-BC9B-4B06-9B64-9ED4EB4BDE26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Su8RZSRu3defRTgsQprqZ</idno>
            <name>Mikael Damsgaard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D6Ad7hxDvaiPf84ExBsUtr" type="signed"/>
        <correspContext corresp="i-D6Ad7hxDvaiPf84ExBsUtr">
          <note type="signatory" corresp="i-3Su8RZSRu3defRTgsQprqZ"/>
        </correspContext>
        <correspAction type="submitted" xml:id="i-4iojiXUCn5Gb5heuptArTf">
          <date when="2020-10-02"/>
          <time when="15:52:00"/>
        </correspAction>
        <correspAction type="reviewed" xml:id="i-91P7n1Tu1pzmoQDdU9m2cX">
          <date when="2020-10-02"/>
          <time when="16:41:20"/>
        </correspAction>
        <correspAction type="referred" xml:id="i-6UGfnKo3WBcUgfhbdgJd6W">
          <date when="2020-10-14"/>
        </correspAction>
        <correspAction type="assigned" xml:id="i-7BnKY7Qm6Jpf6MohJKKesB">
          <date when="2021-03-04"/>
          <time when="15:51:16"/>
        </correspAction>
        <correspContext corresp="i-7BnKY7Qm6Jpf6MohJKKesB">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-Dj2aPUo1guut4enC1XGrwW"/>
        <correspContext corresp="i-Dj2aPUo1guut4enC1XGrwW">
          <ref type="uppgift">2020/21:SoU9</ref>
          <ref type="ref_dok_id">H801SoU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SoU9</ref>
          <ref type="ref_dok_titel">Äldrefrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2020/21:1701 av Mikael Damsgaard (M) Högre krav på utbildning och språkkunskaper inom äldreomsorgen</div>
      </div>
      <div type="motBody">
        <div type="motProposal" subtype="förslag">
          <head xml:id="i-6J9CDGqUF7sounswwwx8x1">
            Förslag till riksdagsbeslut
          </head>
          <list style="ol">
            <item xml:id="i-WUye4NBGVWVKmK9fPptsEu">
              Riksdagen ställer sig bakom det som anförs i motionen om att
              endast den som har grundläggande vård- och omsorgsutbildning och
              tillräckliga kunskaper i svenska språket bör kunna tillsvidareanställas
              för arbete inom äldreomsorgen, och detta tillkännager riksdagen
              för regeringen.
            </item>
            <item xml:id="i-24AcsaqTS6w1oGp2qadPUv">
              Riksdagen ställer sig bakom det som anförs i motionen om definitioner
              av grundläggande vård- och omsorgsutbildning och tillkännager
              detta för regeringen.
            </item>
            <item xml:id="i-BqceHJJkGZHHoX5Po1dpMg">
              Riksdagen ställer sig bakom det som anförs i motionen om nationella
              språktest för arbete inom äldreomsorgen och tillkännager detta
              för regeringen.
            </item>
          </list>
        </div>
        <div type="motContent">
          <head type="h1" xml:id="i-AyXKCSMMbNEpvd8NfDDnA7">
            Motivering
          </head>
          <p xml:id="i-TDEiVmz3TPiyh3vqEYAD3E">
            Ett allt större antal äldre i befolkningen riskerar att leda
            till betydande personalbrist inom äldreomsorgen. Samtidigt saknar
            redan idag många som arbetar inom äldre­omsorgen grundläggande
            utbildning för yrket, och förmågan att kommunicera på svenska
            brister ofta. Inspektionen för vård och omsorg har konstaterat
            att bristande yrkesmässig och språklig kompetens påverkar omsorgens
            kvalitet och att bristande kunskaper i svenska i sig utgör en
            risk för att missförhållanden i omsorgen kan uppstå.
          </p>
          <p xml:id="i-S5YodkKhxuXNf38XhSUCWy">
            Det krävs en lång rad åtgärder, både på lång och kort sikt, för
            att klara kompetens­försörjningen inom äldreomsorgen. Omsorgsyrkenas
            attraktivitet behöver stärkas för att fler, både unga och de som
            senare i livet vill skola om sig, ska söka sig till vård- och
            omsorgsutbildningar och arbete inom äldreomsorgen. Möjligheterna
            till kompetens­utveckling för den som arbetar inom äldreomsorgen
            behöver också vara goda. Arbets­givarna har ett stort ansvar för
            att tillhandahålla goda utvecklingsmöjligheter men också den enskilde,
            som redan arbetar eller har för avsikt att arbeta inom äldreomsorgen,
            har ett stort eget ansvar att tillgodogöra sig den kompetens som
            krävs i yrket.
          </p>
          <p xml:id="i-VwWurbcP54rt5VLf856FA1">
            Arbete inom äldreomsorgen blir alltmer komplext. Många äldre
            som är behov av äldreomsorg är multisjuka, och demenssjukdomar
            är vanliga. För att hålla en rimlig kvalitet bör därför alla som
            arbetar inom äldreomsorgen lägst ha en grundläggande omvårdnadsutbildning
            och i många sammanhang krävs ytterligare utbildning, till exempel
            inom demens.
          </p>
          <p xml:id="i-RFiBkS1KNB5GtwJuBixygV">
            Även förmåga att kommunicera på det svenska språket är avgörande
            för att kunna möta den enskilde äldres behov och önskemål. Goda
            svenskkunskaper är också betydelsefullt för att kunna ta till
            sig instruktioner och rutiner, att utföra dokumenta­tionskraven
            korrekt och inte minst för att kommunikationen med kollegor på
            arbetsplatsen ska fungera väl.
          </p>
          <p xml:id="i-PpoygVSi97NmjqA1pVHNtB">
            Den förväntade personalbristen riskerar att leda till att fler
            anställs för arbete inom äldreomsorgen trots avsaknad av den grundläggande
            kompetens, både i form av formell vård- och omsorgsutbildning
            och kunskaper i svenska språket, som arbetet kräver.
          </p>
          <p xml:id="i-CZdTH6pM8xPRXNGPG1AgK">
            Rekryteringssvårigheterna i kombination med konverteringsreglerna,
            i lagen om anställningsskydd och i kommunala kollektivavtal, riskerar
            att leda till att ett stort antal personer blir tillsvidareanställda
            för arbete inom äldreomsorgen trots att de saknar den grundläggande
            kompetens som krävs för ett sådant arbete.
          </p>
          <p xml:id="i-TcZSRi38NyubZbyuyXnG9e">
            Inom skolväsendet krävs att den som undervisar ska ha en lärarlegitimation.
            I situationer då det inte finns någon att tillgå som uppfyller
            behörighetskraven reglerar skollagen att en person får undervisa
            under högst ett år i sänder. Det innebär att en tidsbegränsad
            anställning som lärare inte kan bli konverterad till en tillsvidare­anställning,
            om personen ifråga saknar lärarlegitimation.
          </p>
          <p xml:id="i-3YX9BhabohtGNYCx8FnPVG">
            Motsvarande regelverk bör även gälla arbete inom äldreomsorgen.
            Det skulle innebära att den person som saknar grundläggande vård-
            och omsorgsutbildning eller har otillräckliga kunskaper i svenska
            inte kan bli tillsvidareanställd för arbete inom äldreomsorgen.
            Ett sådant system skulle skapa tydliga drivkrafter för den som
            vill arbeta inom äldreomsorgen att tillgodogöra sig den yrkesmässiga
            och språkliga kompetens som krävs.
          </p>
          <p xml:id="i-MfHPfqyRxrStCse9VkDuvh">
            Regeringen bör därför ge socialstyrelsen i uppdrag att ta fram
            lämpliga definitioner på vad som kan anses utgöra en grundläggande
            vård- och omsorgsutbildning, med hänsyn till att det över tid
            har funnits en mängd olika utbildningar inom området. För den
            som inte genomgått svensk grund- eller gymnasieskola bör språkkunskaperna
            prövas genom ett nationellt språktest. Regeringen bör ge Socialstyrelsen
            eller annan myndighet uppdrag att genomföra nationella språktest
            för arbete inom äldreomsorgen.
          </p>
        </div>
        <div type="motSignatures">
          <list>
            <item xml:id="i-Y494j9dvRMAVMEW69Q83L2">
              Mikael Damsgaard (M)
            </item>
          </list>
        </div>
      </div>
    </body>
  </text>
</TEI>
