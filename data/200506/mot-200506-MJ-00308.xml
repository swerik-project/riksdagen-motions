<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_308/mot_200506_MJ_308-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ308 pnr: kd679
          </p>
          <p>
            Motion till riksdagen 2005/06:MJ308
          </p>
          <p>
            av Erling Wälivaara (kd)
          </p>
          <p>
            Vildlaxen
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om åtgärder för att rädda vildlaxbeståndet i älvarna.
          </p>
          <p>
            Motivering
          </p>
          <p>
            Vattenkraftutbyggnaden på 1950-1960 talen satte stopp för produktion
            av laxyngel i många stora = vildlaxälvar längs Norrlandskusten.
            Vattenkraftutbyggarna förpliktade sig dock att sätta ut det antal
            laxsmolt som motsvarade älvens egen produktion. Bland de större
            älvarna med Östersjölax är idag bara Kalix- och Torneälvarna outbyggda.
            Användningen av konstfiber vid tillverkning av fångstredskap på
            1950- talet startade ett effektivt havsfiske (drivnät och drivgarn).
            Laxfisket förflyttades från kusterna och älvarna till havet. Cirka
            70 96 av laxfångsten är numera havsfiske. Återstående 3096 fördelas
            mellan kustfiskarna (binäringsfiskarna) och älvsfiskarna. Denna
            fördelning är orimlig. På grund av effektivt havsfiske har allt
            färre avelsfiskar år från år kommit på lekvandring till älvarna.
            En begränsning av havsfisket är därför nödvändig för att rädda
            vildlaxbeståndet i älvarna. Enligt gjorda undersökningar skulle
            Torneälven, som utgör gränsälv mot Finland, kunna producera en
            halv miljon laxsmolt men på grund av det alltför stora havsfisket
            under de senaste årtiondena har alltför få lekande laxar kunnat
            återvända till älven vilket medfört att laxsmoltproduktionen blivit
          </p>
          <p>
            lägre. En undersökning som utfördes 1995 av Tornedalsrådet pekar
            på att inkomsterna från laxfisket i Torneälvens vattensystem skulle
            kunna bli upp till 500 miljoner kronor per år om Torne-, Lainio-
            och Muonioälvarnas naturresurser utnyttjas fullt ut. En utbyggnad
            av laxfisket skulle kunna medföra nya arbetstillfällen i en bygd
            som uppvisar de högsta arbetslöshetssiffrorna i landet.
          </p>
          <pb facs="riksdagen-motions-pdf/data/200506/mot_200506_MJ_308/mot_200506_MJ_308-0002.pdf"/>
          <p>
            2005/06:MJ308
          </p>
          <p>
            Umeå universitet har i ett utredningsprojekt ”Laxen tillbaka
            till våra älvar” beräknat att ett fullt utbyggd sportfiske i Norr-
            och Västerbottens älvar kan omsätta ca 200 miljoner kronor och
            utgöra underlag för ca 180 helårsarbeten. Som jämförelse kan nämnas
            att förstahandsvärdet av hela det svenska yrkesfisket efter Östersjölax
            1994 uppgick till 15,5 miljoner kronor. Den årligen återkommande
            frågan mellan havs-, kust- och älvsfiskarna om var och när laxfiske
            får bedrivas beror på en illa förd fiskepolitik i Sverige. Enligt
            min mening måste nya initiativ till en gemensam vildlaxpolitik
            tas med den finska regeringen för att rädda vildlaxen i våra älvar
            och få ett slut på de årligen återkommande diskussionerna om var,
            när och hur laxfiske får bedrivas.
          </p>
          <p>
            Stockholm den 27 september 2005 Erling Wälivaara (kd)
          </p>
        </div>
      </div>
    </body>
  </text>
</TEI>
