<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-MJU-00470">
  <teiHeader>
    <fileDesc>
      <titleStmt>
        <title>Miljökonsekvenser och ansvar vid odling av genmodifierade grödor</title>
        <author corresp="i-UFTZBKNRWWLXUXAtcCcVfH i-C2s3YhmmVmNkgvznmmnD4x">av Tina Ehn och Per Bolund (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Miljökonsekvenser och ansvar vid odling av genmodifierade grödor</title>
          <idno type="rdwebb">GX02MJ470</idno>
          <rs type="number">MJ470</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GX02MJ470/text</ref>
          <ref type="dokument_url_html">http://data.riksdagen.se/dokument/GX02MJ470</ref>
          <ref type="dokumentstatus_url_xml">http://data.riksdagen.se/dokumentstatus/GX02MJ470</ref>
          <ref type="doc">http://data.riksdagen.se/fil/3A042D16-5B6D-4A86-AD8F-AC6835A0685D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RFEThDTqxDPsSbuahzC8d8" type="signed"/>
        <correspContext corresp="i-RFEThDTqxDPsSbuahzC8d8">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction xml:id="i-V7PJcfRtNZPRnQGTg1bgkK" type="numbering">
          <date when="2009-10-08"/>
        </correspAction>
        <correspAction xml:id="i-APCKJcBYhVswHjPJk8XFDE" type="submission">
          <date when="2009-10-06"/>
        </correspAction>
        <correspAction xml:id="i-7RE3DSdeSWQSCQnjvVj1Ho" type="transfer">
          <date when="2009-10-06"/>
        </correspAction>
        <correspAction xml:id="i-47js5dqMX98By8ttEHBovU" type="assigned"/>
        <correspContext corresp="i-47js5dqMX98By8ttEHBovU">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-42jFx3tEmMrBVi9sw5gZgq">
            Förslag till riksdagsbeslut
          </head>
          <list style="ol">
            <item xml:id="i-TJ4kXKCpzCJPDCJ7TivwkY">
              Riksdagen tillkännager för regeringen som sin mening vad som
              anförs i motionen om att producenterna av genmodifierade organismer
              (GMO) ska ges ansvar för eventuella skador och merkostnader för
              andra aktörer som följer av användning av deras produkter.
            </item>
            <item xml:id="i-usDpSqfFcDJc7XU3svCny">
              Riksdagen tillkännager för regeringen som sin mening vad som
              anförs i motionen om att bättre samexistensregler behövs som kan
              garantera odlare som inte vill ha inblandning av GMO i sina grödor
              ett tryggt säkerhetsavstånd.
            </item>
            <item xml:id="i-7Vz5rsxNvjobF1NxAMdFVc">
              Riksdagen tillkännager för regeringen som sin mening vad som
              anförs i motionen om att någon form av odlingslicens som ställer
              krav på relevant kunskap hos odlare av GMO behöver utvecklas.
            </item>
            <item xml:id="i-HrhdZ7tdYjpHA9e3SiTeTC">
              Riksdagen tillkännager för regeringen som sin mening vad som
              anförs i motionen om att alla produkter med inblandning av genmodifierade
              grödor, inklusive kött från djur som ätit GMO-foder, måste märkas
              tydligt.
            </item>
            <item xml:id="i-8VzuVTqf3GGhQ6U46roAqN">
              Riksdagen tillkännager för regeringen som sin mening vad som
              anförs i motionen om att en statlig ersättningsfond för GMO-skador
              bör utredas.
            </item>
          </list>
        </div>
        <div type="motContent">
          <head xml:id="i-NH8nQvXAg79foaxQ5ZMro2" type="h1">
            Inledning
          </head>
          <p xml:id="i-45w9xKxuUki7GGgzwdFAkQ">
            Miljöpartiet de gröna säger nej till de genmodifierade organismer
            (GMO) som finns på marknaden idag. Ingen av de aktuella GMO-grödorna
            i Sverige besitter egenskaper som vi inte kan klara oss utan.
            Vi anser att den enklaste lösningen därför är att i dagsläget
            inte godkänna de grödor som är aktuella för odling.
          </p>
          <p xml:id="i-M4sseZdnZQJ9Kau74wj27y">
            Dock förekommer det försöksodlingar runt om landet. Kommersiell
            odling kan bli verklighet i Sverige inom kort. De genmodifierade
            organismer som godkänns för kommersiell odling inom EU är enligt
            EU-lag också tillåtna att odla i Sverige. Miljöpartiet anser att
            regelverk och ansvarsfrågor kring odling av GMO inte är tillräckligt
            långtgående för att klara ansvarsfrågor vid eventuella skador
            utan behöver utredas vidare. Bland annat behöver samexistensreglerna
            i Sverige och EU revideras utifrån vad som behövs för att värna
            den produktion som inte vill ha inblandning av GMO, inte minst
            den ekologiska produktionen.
          </p>
          <head xml:id="i-V8zHMnZo7Jr9mxkQUrKKCE" type="h1">
            Bakgrund
          </head>
          <p xml:id="i-KX8C42FQhRXsUQSPXJyibz">
            Introduktionen av kommersiell odling av genmodifierade grödor
            knackar på dörren runt om i Europa. Sveriges regering har valt
            att aktivt driva på och tvinga länder inom EU att tillåta grödor
            baserade på GMO mot deras vilja.
          </p>
          <p xml:id="i-NzKJr9HHVne8sU8a93j4ab">
            I debatten vill regeringen reducera diskussionen om genmodifierade
            organismer till att det enbart handlar om en teknik, som vilken
            annan teknik som helst. Men till skillnad från vanlig teknik så
            är det biologiska organismer som kommer ut av genmodifieringen.
            Och dessa ingår i biologiska och ekologiska system. Riskerna med
            grödor som har förändrats för att klara av vissa bekämpningsmedel,
            grödor som själva tillverkar gift eller grödor som är genmodifierade
            med nya och designade egenskaper vet vi väldigt lite om. Det är
            inte klarlagt hur de i längden kan bli till nytta eller till skada
            för människan och för andra levande varelser eller ekosystem.
            Det finns i Sverige inte någon efterfrågan på genmodifierade grödor
            från vare sig producenter eller konsumenter. Intresset finns istället
            främst hos de företag som är med och utvecklar grödor baserade
            på GMO.
          </p>
          <head xml:id="i-322BpfZh43yHz7DHAuBzES" type="h1">
            Risker
          </head>
          <p xml:id="i-EHX3siAZfWjTSWLwxrTEpj">
            Spridning av införda transgener till vilda närbesläktade arter
            kan medföra att växter som är toleranta mot bekämpningsmedel kan
            tränga ut naturligt förekommande arter.
          </p>
          <p xml:id="i-2CgeASEpaYLrRwUpN26zi7">
            I dag skräddarsys grödor för att samverka med vissa bekämpningsmedel,
            vilket är en del i ett försäljningssystem som leder till ökat
            beroende av kemikalier och ökad kontroll över jordbrukssystemen
            av multinationella företag. Ökad användning av GM-grödor riskerar
            att medföra resistens mot gifter hos såväl skadedjur som växter.
            Det är också uppenbart att ekosystemen kan påverkas negativt av
            introduktion av genmodifierade organismer. Nyligen har det exempelvis
            påvisats att mängden mykhorrhiza, symbios mellan växter och svampar,
            minskar kraftigt vid odling av viss GM-majs.
          </p>
          <head xml:id="i-R9bQnLvkG7JgZVkB1AE9w7" type="h1">
            Odling av GM-grödor
          </head>
          <p xml:id="i-3bECz8qZnvxwBYhSoU1DVL">
            Idag pågår ett flertal försöksodlingar med genmodifierade grödor
            runt om i landet. Denna odling ställer krav på att ett starkt
            regelverk kring odling av genmodifierade grödor tas fram. I dagens
            bristfälliga regelverk är ansvaret mycket oklart om miljö och
            hälsa skadas liksom om grödorna sprids utanför fälten. Även möjligheterna
            att få rättvis ersättning för den som drabbas av skadorna behöver
            stärkas.
          </p>
          <p xml:id="i-R5Z61Fvpec9wbCRhmAG4j2">
            Ingen av de aktuella GM-grödorna i Sverige besitter egenskaper
            som vi inte kan klara oss utan. Den enklaste lösningen är därför
            att i dagsläget inte godkänna de grödor som i dag är aktuella
            för odling. Vi behöver också ett starkare regelverk kring GMO
            som skapar trygghet för såväl odlare som konsumenter.
          </p>
          <head xml:id="i-ADd48BLcBsWuJ3nSsT7Az4" type="h1">
            Regelverk, märkning och ansvarsfrågor
          </head>
          <p xml:id="i-HsCEmV8WvEL2JHFyVRJL9H">
            Bättre samexistensregler behövs som kan garantera odlare som
            inte vill ha inblandning av GMO i sina grödor ett tryggt säkerhetsavstånd.
            De regler som hittills är framtagna för Sveriges räkning har fått
            stark kritik och ställer krav på alldeles för korta skyddsavstånd.
          </p>
          <p xml:id="i-SpF31dobMCLmmM8gFhGgsL">
            För att minska risken för spridning och miljöskador behöver det
            säkerställas att den som tänker odla GMO-grödor har tillräcklig
            kunskap om grödornas egenskaper och vilka regler och vilket ansvar
            som råder. Någon form av odlingslicens med behörighet behöver
            därför utvecklas och den som ska odla genetiskt modifierade grödor
            måste erhålla en sådan licens.
          </p>
          <p xml:id="i-HFZM7WXnZxpfHgmMB2vrac">
            Det behövs också en tydlig märkning av all GMO-inblandning i
            såväl konsumentprodukter som foder. Även kött där djuren ätit
            foder med GMO-innehåll måste märkas för att konsumenterna ska
            kunna göra ett medvetet val. Det är viktigt att märkningsplikten
            inte kan tolkas godtyckligt. Grundprincipen i EU-lagstiftningen
            (EG 1829/2003 Art 12) är att all inblandning av GMO-material i
            princip är märkningspliktig. Denna princip bör få fullt genomslag
            och inte undvikas med tröskelvärden eller liknande.
          </p>
          <p xml:id="i-NwJiWphGKKME6wnaxcMgin">
            Regeringen beslutade i april 2006 utreda frågan om behovet av
            särskilda skadeståndsregler avseende ekonomisk skada till följd
            av spridning av genetiskt modifierade organismer till andra som
            odlar jordbruks- eller trädgårdsprodukter som inte är genetiskt
            modifierade.
          </p>
          <p xml:id="i-WC9FToGEiHV5naM5XsSr4a">
            Den skada som kan uppkomma på grund av GMO-inblandning kan bero
            på att försäljningspriset sänks för ett parti som är GMO-smittat,
            att märkning och provtagningar ökar kostnaderna samt de merkostnader
            i flera led som kan bli följden.
          </p>
          <p xml:id="i-9d7iuEPKWEoGEo5zKVTj8">
            Flera olika skadeståndslösningar diskuterades i utredningen,
            men den enda av de diskuterade lösningarna som uppfyllde utredningsdirektivens
            krav på heltäckande skydd var en statlig ersättningsfond efter
            dansk modell. Som utredningen konstaterar erbjuder den en snabb
            och effektiv hantering, undviker att skapa konflikter mellan grannar
            och eliminerar behovet av långdragna och kostsamma domstolsprocesser.
            Vi anser därför att frågan om en ersättningsfond behöver utredas
            vidare.
          </p>
          <p xml:id="i-5fbirFjL2jy69E8dWoh2pd">
            Vi anser dock att det yttersta ansvaret bör ligga hos dem som
            skapar de modifierade generna.
          </p>
          <p xml:id="i-CucpuYMYtphVpXD2kGi8N4">
            Miljöpartiet anser därför att det är producenterna av genmodifierade
            produkter som bör svara för eventuella merkostnader för andra
            aktörer som följer av GMO-produktion.
          </p>
        </div>
        <div type="motSignatures">
          <list>
            <item xml:id="i-99LKTEywhJsfzbsmNdZiTj" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-Vj9SmDdN6R8ebNLbJYQkpj" who="i-C2s3YhmmVmNkgvznmmnD4x">
              Per Bolund (mp)
            </item>
          </list>
        </div>
      </div>
    </body>
  </text>
</TEI>
