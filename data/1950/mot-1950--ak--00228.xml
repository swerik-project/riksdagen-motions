<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1950/mot_1950__ak__228/mot_1950__ak__228-001.pdf"/>
      <div type="motHeader" xml:id="i-KrMyQce3tPPHmotJrPBFUY">
        <div type="motTitle" xml:id="i-Dg5oUb5mn3t928btv8FPHt"/>
        <div type="motSubmissionInfo" xml:id="i-kMHUxP9Mq7T8SL8T6F1Co"/>
      </div>
      <div type="motBody" xml:id="i-QwuP71q1dakgQ2vdH9eSHH">
        <div xml:id="i-RYtoW7mieMPWFNYDoHwUPN">
          <p xml:id="i-TqAb86GjmexHTm1pAWQ4Wi">
            10 Motioner i Andra kammaren, nr 228.
          </p>
          <p xml:id="i-JUbTwH7fNQyDqdLcPb3uqa">
            Nr 228.
          </p>
          <p xml:id="i-MmmUcRMfLNUW41MwWzvmk1">
            Av herrar Hansson i Önnarp och Hansson i Skegrie, angående kontroll
            över handeln med begagnade motorfordon.
          </p>
          <p xml:id="i-Qx8pd45KFRFxruS5WyZyEE">
            Knappast inom någon varugrupp torde allmänheten ha så stora svårig-
            heter att kontrollera den salubjudna varans beskaffenhet som inom
            grup- pen begagnade motorfordon. Ofta är köparen icke så sakkunnig,
            att han på egen hand med någon större säkerhet kan avgöra det
            verkliga värdet å ett dylikt fordon. Det mest avgörande momentet
            vid ett sådant bedömande är att kunna fastställa motorns värde.
            Men just denna detalj är för lekmannen svårast att kontrollera.
            Endast vid isärtagning kan fullständig uppfattning härom erhållas.
            Detta torde emellertid mera sällan förekomma och får i så fall
            ske på köparens, ej på säljarens bekostnad. Ofta kan också förslitning
            i broms- och styrsystemet vara svår att upptäcka vid en hastig
            besiktning. Om sådan förslitning förekommit, kan det vara till
            allvarlig fara ur trafik- säkerhetssynpunkt. Under förkrigstiden
            kunde större säkerhet påräknas vid bedömandet av ett begagnat
            fordon, enär bilens synliga kvalitet mera allmänt överensstämde
            med dess verkliga. Årsmodell, slitage å kaross etc. kunde tjänstgöra
            som relativt goda bedömningsfaktorer. Under krigstiden var ett
            stort antal motorfordon såväl bilar som motorcyklar avregistrerade
            och därmed tagna ur trafik. Detta långa stillastående medförde
            för många fordon svåra ska- dor. Om inte ägaren hade tillräcklig
            omtanke om eller insikt i att sköta sitt fordon, kunde detta i
            många fall snabbt undergå en avsevärd förstöring. Den nu aktuella
            situationen på motormarknaden innebär att möjligheterna att ersätta
            förslitna vagnar med nya minskats. Den gamla bil- och motor- cykelparken
            kommer därför att i det längsta användas liksom den kommer att
            utgöra en avsevärd del av de salubjudna fordonen, vilket lätt
            kan kon- stateras genom att studera saluannonserna i dagspressen.
            Härvid kunna dessa efter en nödtorftig reparation utbjudas till
            ett avsevärt högre pris än det verkliga bruksvärdet. En kontroll
            över handeln med begagnade motorfordon skulle därför vara till
            gagn för den köpande allmänheten samtidigt som den skulle vara
            en åtgärd som skulle främja trafiksäkerheten. Även om det villigt
            skall er- kännas att det inom denna försäljningsbransch finnes
            många firmor, vilkas affärsmetoder äro fullt korrekta och till
            vilka allmänheten med fullt för- troende kan vända sig, ha dock
            även sådana förhållanden yppat sig från andra, mindre ansvarskännande
            försäljare, att mera ordnade förhållanden
          </p>
          <pb facs="riksdagen-motions-pdf/data/1950/mot_1950__ak__228/mot_1950__ak__228-002.pdf"/>
          <p xml:id="i-MqxuhvYb3KvcPD1JoKSUrs">
            Motioner i Andra kammaren, nr 228. 11
          </p>
          <p xml:id="i-Tf75PszizjscjYFVVLXRcx">
            på denna marknad torde vara önskvärda. Beklagligt nog tycks den
            nuva- rande situationen också leda till att handeln med begagnade
            fordon i stor utsträckning glider över denna »fria», ansvarslösa
            marknad. I SOU 1947: 22 angående förslag till ändrad lagstiftning
            angående handel med skrot, lump och begagnat gods föreslogo de
            sakkunniga att även motor- fordon skulle inbegripas i en kommande
            lagstiftning. Sveriges automobil- handlareförbund har med instämmande
            av ett stort antal organisationer på transportväsendets och handelns
            område likaså i skrivelse den 29 januari 1949 hemställt att handeln
            med begagnade motorfordon måtte införas un- der ovan åberopade
            blivande lagstiftning. När proposition framlades för 1949 års
            riksdag angående förslag till ny förordning angående handel med
            skrot, lump och begagnat gods hade emellertid vederbörande departements-
            chef uteslutit varugruppen motorfordon. Anledningen härtill var
            att lag- stiftningen huvudsakligen avsåg sådant gods som i mera
            betydande om- fattning är föremål för tillgreppsbrott samt också
            i någorlunda stor om- fattning plägar avyttras till personer,
            som yrkesmässigt idka handel med det slags gods varom fråga är.
            Med denna motivering för lagstiftningen kunde ju självklart ej
            motorfordonen inrymmas inom densamma. Första lagutskottet, som
            behandlade propositionen, ansåg också att syftet med det behandlade
            lagförslaget knappast passade in på de åtgärder, som borde vidtagas
            för att sanera bilmarknaden. Utskottet anförde dock av- slutningsvis
            följande: »Utskottet vill emellertid framhålla angelägenheten
            av att åtgärder snarast vidtagas för att stävja oarterna inom
            handeln med begagnade motorfordon». Många personer kunna med fördel
            använda sig av begagnade motor- fordon i stället för nya, enär
            dessa ställa sig för dyra i förhållande till veder- börande bilägares
            möjlighet att använda densamma. Oftast torde det också vara personer
            med begränsade ekonomiska tillgångar, som äro hänvisade till marknaden
            med begagnade fordon med alla de möjligheter att bli bedragna
            som här tyvärr yppa sig. Då det vid en dylik affär i regel rör
            sig om rätt betydande belopp, torde det ligga i det allmännas
            intresse att största möj- liga skydd lämnas på detta område. Först
            och sist bör dessutom trafik- säkerhetssynpunkten beaktas. Med
            hänvisning till ovanstående hemställes, att riksdagen måtte besluta
            att i skrivelse till Kungl. Maj:t anhålla om skyndsam utredning
            om huruvida och på vad sätt kontroll över handeln med begagnade
            motor- fordon kan och bör åstadkommas.
          </p>
          <p xml:id="i-26RUquSpWViYSZce3CYKPk">
            Stockholm den 25 januari 1930.
          </p>
          <p xml:id="i-DUoMKQXq7S9zutpd665VK4">
            Stig F. Hansson Nils G. Hansson
          </p>
          <p xml:id="i-Tt7JDb2ADGqEx51r6x2jjM">
            i Önnarp. i Skegrie.
          </p>
        </div>
      </div>
    </body>
  </text>
</TEI>
