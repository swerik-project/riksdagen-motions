<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-NU-00155">
  <teiHeader>
    <fileDesc>
      <titleStmt>
        <title>Ett elnät vi äger tillsammans</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:155 av Birger Lahti m.fl. (V)</title>
          <idno type="rdwebb">H402155</idno>
          <rs type="number">155</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H402155/text</ref>
          <ref type="dokument_url_html">http://data.riksdagen.se/dokument/H402155</ref>
          <ref type="dokumentstatus_url_xml">http://data.riksdagen.se/dokumentstatus/H402155</ref>
          <ref type="docx">http://data.riksdagen.se/fil/84CC79B7-4817-4E00-A915-A48BA7DECA64</ref>
          <ref type="pdf">http://data.riksdagen.se/fil/A49DAF04-5910-4D52-9E83-682D29773905</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-9hSYALQub6AjHf3Bi9jiSS" type="signed"/>
        <correspContext corresp="i-9hSYALQub6AjHf3Bi9jiSS">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
          <note type="signatory" corresp="i-LfejaxmUP1kR5ztLJaJTkY"/>
        </correspContext>
        <correspAction xml:id="i-8UCfQpuPX2gVEC19dH1U8U" type="submitted">
          <date when="2016-09-28"/>
          <time when="13:14:44"/>
        </correspAction>
        <correspAction xml:id="i-UHEK5MW3oGbV1FeoQhiV9g" type="reviewed">
          <date when="2016-09-29"/>
          <time when="09:23:55"/>
        </correspAction>
        <correspAction xml:id="i-8EosoQ4r4V75oaiCEMigAb" type="referred">
          <date when="2016-10-14"/>
        </correspAction>
        <correspAction xml:id="i-7N3QMBYTUhb9wSL7hjcyBk" type="assigned">
          <date when="2018-06-13"/>
          <time when="13:27:54"/>
        </correspAction>
        <correspContext corresp="i-7N3QMBYTUhb9wSL7hjcyBk">
          <ref type="assignedTo">Näringsutskottet</ref>
        </correspContext>
        <correspAction xml:id="i-MCdBL6ivXSuEkhKHGAr2h7" type="behandlas_i"/>
        <correspContext corresp="i-MCdBL6ivXSuEkhKHGAr2h7">
          <ref type="uppgift">2016/17:NU19</ref>
          <ref type="ref_dok_id">H401NU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">NU19</ref>
          <ref type="ref_dok_titel">Fortsatt gränsöverskridande handel med ursprungsgarantier för el</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JcFzXEb8WtLf9f47KigHQ7" type="motHeader">
        <div xml:id="i-AMNoadC3wd4EB4DV6cx6J7" type="motTitle">
          Motion till riksdagen 2016/17:155 av Birger Lahti m.fl. (V) Ett
          elnät vi äger tillsammans
        </div>
      </div>
      <div xml:id="i-Jz6557c15kUgicKy4eT9ra" type="motBody">
        <div xml:id="i-4xLagHaH8DUDoHMLefK4ky" type="motProposal" subtype="förslag">
          <head xml:id="i-FNcyacf1VYB5mGS5Z2Ppjm">
            1 Förslag till riksdagsbeslut
          </head>
          <list xml:id="i-AEJztH2kS9bxw2JrejbwQY" style="ol">
            <item xml:id="i-PkdGqSAA8UyVACPH7A1Yv3">
              Riksdagen ställer sig bakom det som anförs i motionen om att
              regeringen bör se till att enhetligare elnätstaxor införs för
              att utjämna de orättvisa skillnader som finns i dag och tillkännager
              detta för regeringen.
            </item>
            <item xml:id="i-5b6EeokpVhzoKWGAoBKmwf">
              Riksdagen ställer sig bakom det som anförs i motionen om att
              ellagen bör ändras för att motverka oskäliga prishöjningar för
              konsumenterna och tillkännager detta för regeringen.
            </item>
            <item xml:id="i-C2eod38Zi5wQ8zTmkBAjDS">
              Riksdagen ställer sig bakom det som anförs i motionen om att
              regeringen bör utreda möjligheten att göra det svenska elnätet
              samhällsägt och tillkännager detta för regeringen.
            </item>
          </list>
        </div>
        <div xml:id="i-22GfcVewCxn7YUZUj8hsnx" type="motContent">
          <head xml:id="i-JiQ7HBrnPZMTng2XJGJmHq" type="h1">
            2 Det svenska elnätet
          </head>
          <p xml:id="i-8UWNi5KEV3fQE4EKjefLdd">
            Det svenska elnätet är uppbyggt av tre olika nivåer – lokala
            elnät, regionala elnät och stamnät. De flesta elanvändare är anslutna
            till ett lokalt elnät, som i sin tur är anslutet till ett regionalt
            elnät. De regionala elnäten är i sin tur anslutna till stamnätet.
            Totalt omfattar det svenska elnätet 555 000 km, varav 360 000
            km är jordkabel. Om det skulle gå att sträcka ut det svenska elnätet
            i en enda lång ledning, skulle det räcka mer än 14 varv runt jorden.
          </p>
          <p xml:id="i-CDchetPQaChXQgKTQnC6sm">
            Stamnätet ägs av staten och förvaltas av Svenska kraftnät. Regionnäten
            och lokalnäten förvaltas i stället via s.k. koncession, dvs. att
            staten gett en aktör möjlighet att driva, underhålla och förvalta
            nätet. Regionnäten ägs till största delen av tre bolag: Eon, Vattenfall
            och Ellevio. Det finns ungefär 160 lokala elnätsföretag i Sverige,
            men hur stora områden de hanterar varierar stort. En del mindre
            företag förvaltar bara några kilometer ledning, medan andra äger
            tusentals mil.
          </p>
          <head xml:id="i-2fr6W1hiteEfMpDTr8GCsD" type="h2">
            2.1 En orättvis prissättning
          </head>
          <p xml:id="i-MDGJVM5MF4QeecZxB6UWdo">
            På den svenska elmarknaden är det upp till den enskilda konsumenten
            att själv välja elleverantör. Det finns omkring 180 aktiva elhandelsbolag
            och tusentals olika elavtal att välja på. De tre största bolagen
            (samma som äger regionnäten) är i särklass störst på marknaden
            även som leverantörer. När det gäller själva nätet är dock konsumenten
            hänvisad till det företag som råkar vara nätägare just där. Det
            är inte möjligt att byta nätleverantör hur höga priserna än blir,
            eftersom det knappast lönar sig att bygga fler ledningar till
            samma fastighet.
          </p>
          <p xml:id="i-NaSaqimMLKzqkHBwwrFDX3">
            I år är det 20 år sedan elmarknaden i Sverige avreglerades. Syftet
            var att öka konkurrensen inom elförsörjningen och, sa man, sänka
            priserna. Men med facit i handen har avregleringen tvärtom lett
            till betydligt högre avgifter. Enligt Villaägarnas Riksförbund
            steg elnätsavgifterna för typhushållet med i genomsnitt 47 procent
            mellan 1999 (då marknaden på allvar öppnades) och 2015. Som en
            jämförelse steg KPI med knappt hälften, 21 procent, under samma
            period. Den kraftigaste ökningen skedde från 2008 när priserna
            i snitt steg med 31 procent fram till 2015, samtidigt som KPI
            enbart steg med 6 procent.
          </p>
          <p xml:id="i-7UTkEZKw49WiTWgnsCp5AB">
            Bara det senaste året har elnätsavgifterna ökat med i snitt 6
            procent, enligt den s.k. Nils Holgersson-undersökningen, gjord
            av Sveriges fem största bostadsaktörer. Det är den kraftigaste
            ökningen på fem år och störst ökning står Vattenfall för med 15
            procent. Det är generellt de största bolagen som står för de högsta
            avgifterna.
          </p>
          <p xml:id="i-AfVKmDo5R6BDddHr7wxGs2">
            I och med det s.k. naturliga monopol som gäller för nätverksamheten,
            den avreglerade marknaden och en otillräcklig reglering från Energimarknadsinspektionen
            ges privata företag ett mycket stort spelrum. Elnätsavgiften som
            tas ut av elnätsbolaget avgörs i hög grad av var man bor, och
            det kan skilja tusentals kronor per år. För en genomsnittlig lägenhet
            står nätkostnaden för ungefär en tredjedel av elpriset, men i
            vissa fall utgör de ända upp till hälften av de totala elkostnaderna.
            Nätavgifterna spelar alltså stor roll för det slutgiltiga priset
            hushållen betalar för sin el. Exempelvis blir kostnaden för ett
            typhus med en elanvändning på 20 000 kilowattimmar per år 12 120
            kronor respektive 4 750 kronor beroende på om det är till Ellevio
            i Västsverige eller Ljungby Energinät i Småland man betalar. Det
            skiljer alltså 7 370 kronor per år bara i nätavgift mellan två
            likadana hushåll beroende på om man bor i Grums eller i Ljungby.
          </p>
          <p xml:id="i-T22Cs8SEPrFw5YibEHnLNm">
            De höga nätpriserna slår allra hårdast mot de människor som bor
            i Norrland eller i glesbygdsområden. Priset i Sundsvall och Ånge
            har t.ex. stigit med över 30 procent och i Berg med över 40 procent
            de senaste fem åren. En del nätområden är mindre befolkade än
            andra och det blir således mer ledning per hushåll att betala
            för. Men de orättvisa priserna kan ändå bara till viss del förklaras
            av skillnader i nätens täthet.
          </p>
          <p xml:id="i-AvyiFD9C1ggugTqgxY6UKs">
            I och med den rådande monopolsituationen har Energimarknadsinspektionen
            (EI) i uppdrag att reglera hur höga priser nätbolagen får ta ut.
            Trots detta har företagen lyckats få igenom avsevärda höjningar,
            inte minst genom att återkommande driva rättsprocesser mot EI.
            Tidigare rättsfall gör att det finns en överhängande risk för
            att priserna kommer att öka ytterligare inom den närmaste framtiden.
            Det är uppenbart att vinstmaximerande företag varken har något
            intresse av att hålla priserna nere eller att ta hänsyn till de
            samhällspolitiska effekter höjda avgifter kan få. Regeringen bör
            därför se till att enhetligare elnätstaxor införs för att utjämna
            de orättvisa skillnader som finns i dag. Detta bör riksdagen ställa
            sig bakom och ge regeringen till känna.
          </p>
          <head xml:id="i-8xBoDL9tJFZ1hWZtaXJ2ea" type="h2">
            2.2 Gemensamt ägande för gemensam nytta
          </head>
          <p xml:id="i-K8LR6si9aDCbqieVqcJZfo">
            Trots en nyligen fastslagen energiöverenskommelse mellan regeringen,
            Moderaterna, Centerpartiet och Kristdemokraterna har man inte
            kunnat presentera något svar på de stigande elnätsavgifterna.
            I ett läge där både vanliga hushåll och svensk industri skulle
            drabbas hårt av ytterligare höjningar väljer man att låta marknaden
            sköta saken. Hittills har det enbart lett till dyrare elpriser
            för hushållen. Det krävs ett större politiskt ansvar för att motverka
            orimliga prishöjningar för konsumenterna. Den lagstiftning som
            reglerar intäktsramarna är alltför godtycklig. Ellagen bör därför
            ändras för att motverka oskäliga prishöjningar för konsumenterna.
            Detta bör riksdagen ställa sig bakom och ge regeringen till känna.
          </p>
          <p xml:id="i-Cq4wtYtxhCcAGX1EEVHTvX">
            Det är orimligt med så stora skillnader i nätavgifterna mellan
            stad och land, mellan regioner i Sverige och mellan olika bolag.
            Stegrande elnätsavgifter drabbar inte bara hushållen hårt utan
            slår också mot industrin och i förlängningen även mot jobben.
            Risken finns också att den nödvändiga omställningen till ett säkrare
            och mer tillförlitligt elnät inte heller kommer att ske i den
            takt som är nödvändig p.g.a. de olika bolagens ekonomiska förutsättningar.
          </p>
          <p xml:id="i-QMHBrWMSnFrkgAcoEWWnhQ">
            För att säkra tillgången på el krävs ett elnät som är anpassat
            efter de behov som finns. Marknadsdesign och distribution har
            en avgörande roll för att uppnå effektbalans. Här har designen
            av elnätsavgifterna en central roll. Dagens fasta elnätsavgift
            påverkas inte av energieffektiviseringar. Elnätsavgifterna bör
            i stället utformas så att de skapar incitament för konsumenten
            att spara energi för att därigenom säkra tillgången på el. Den
            tekniska energiomställningen av energisystemet, med exempelvis
            småskalig energiproduktion, förändrar dessutom ägande- och produktionsstrukturerna
            så att framtidens energikonsumenter samtidigt är framtidens energiproducenter.
            Det ställer nya krav på infrastrukturen som länkar dem samman.
            Energikommissionen har i energiöverenskommelsen uppdragits att
            ta fram en rapport där olika möjliga marknadsdesigner beskrivs.
            Det är bra, men så länge marknaden styrs av privata vinstintressen
            kommer hushållen att hamna i kläm.
          </p>
          <p xml:id="i-WVcugKxPwX9hLVBSXNzC9Q">
            För Vänsterpartiet är det väsentligt att infrastrukturen för
            energisystemet, dvs. elnätet, är ägt av samhället genom exempelvis
            stat eller kommun. Den avreglering som gjordes har inte lett till
            vare sig lägre priser eller större trygghet för konsumenterna,
            tvärtom. Det är tydligt att elmarknaden behöver göras om i grunden.
            Elproduktionen behöver ses som en del av samhällets infrastruktur,
            som vi gemensamt bygger upp utifrån samhälleliga mål. Regeringen
            bör därför utreda möjligheten att göra det svenska elnätet samhällsägt.
            Detta bör riksdagen ställa sig bakom och ge regeringen till känna.
          </p>
        </div>
        <div xml:id="i-Lmr7KZhfzKEbFqRhVzZ3fh" type="motSignatures">
          <list xml:id="i-HhgdimdKMsor44aGATZwXG">
            <item xml:id="i-FjMu7TrrE9fs95AW2gf8AQ">
              Birger Lahti (V)
            </item>
            <item xml:id="i-X3KsdU6JJvEJQZB8TVruvp">
              Stig Henriksson (V)
            </item>
            <item xml:id="i-TozMWHsp62ZSN6E4nxRqDK">
              Jens Holm (V)
            </item>
            <item xml:id="i-Cn2gdfWF9RoHizhjz2fJsD">
              Amineh Kakabaveh (V)
            </item>
            <item xml:id="i-Tboxu6VaxgM3PejAXMb62y">
              Hans Linde (V)
            </item>
            <item xml:id="i-T4TEpZXqYQ6DAWbgwH38t3">
              Håkan Svenneling (V)
            </item>
            <item xml:id="i-F873qVHwV5JoVkCPPFsvFj">
              Emma Wallrup (V)
            </item>
          </list>
        </div>
      </div>
    </body>
  </text>
</TEI>
