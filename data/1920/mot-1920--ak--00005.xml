<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__5/mot_1920__ak__5-001.pdf"/>
      <div type="motHeader" xml:id="i-SJRCK5T1xVWY8jFxJNqruJ">
        <div type="motTitle" xml:id="i-P87ZaSEFz4j8xiSZyDKZEX"/>
        <div type="motSubmissionInfo" xml:id="i-UGh9uvnMnKw6pADuXNAS8w"/>
      </div>
      <div type="motBody" xml:id="i-Du4PYrw6WLRQQesAVyQRMx">
        <div xml:id="i-Q5nnLqfZ116MYfK4xz8Hf">
          <p xml:id="i-Y3f9Xaji1dugbuZGoMjZjw">
            Motioner i Andra kammaren, Nr 5. 11
          </p>
          <p xml:id="i-TFB3QyjAXuUA394gGbYhaB">
            Nr 5.
          </p>
          <p xml:id="i-LwfT4FiLiHVyP67MYwbWp2">
            Av herr Sommelius, om skrivelse till Kungl. Maj:t angående restauration
            av Leckö slott.
          </p>
          <p xml:id="i-EeUbAxpRCXbhBhKQQNMatn">
            Skaraborgs län torde knappast av någon annan av Sveriges bygder
            överträffas med hänsyn till ålderdomlig kultur; därifrån förskriva
            sig jäm- väl grunderna för svenskt lagstiftningsarbete, och där
            finner man på skilda ställen många prov på uråldrig ädel byggnadskonst.
            Ej blott Skara domkyrka utan kanske i högre grad flera andra kyrkor
            inom länet förrå- da en arkitektur, som vittnar om provinsens
            tidigare ideella utveckling. Jämväl från medeltiden finnas kvar
            vackra bevis på svensk byggnadskonst. Från slättlandet omkring
            den vackra staden Lidköping skjuter en ås upp i Vänern i nordlig
            riktning och utmynnar längst ute på Kållandsö, där avskuren genom
            ett smalt vattendrag från fastlandet. Där ligger den medeltida
            biskopsborgen Leckö, vars mångskiftande öden så livligt invävts
            i Sveriges historia, och som torde räkna en ålder av åtta å nio
            sekler. Det är icke min mening att i dessa rader inlåta mig på
            någon utför- lig skildring av slottets historia än mindre någon
            vidlyftigare beskrivning över det djupa förfall, vari borgen befinner
            sig. I skildringar av prof. August Hahr finnes materiel för bedömande
            af Leckös forntida betydelse och dess nuvarande tillstånd. Jag
            tillåter mig, att ur hans arbete: Konst och konstvärde vid Magnus
            Gabriel De la Gardies hof anföra några rader: »Leckö har sedan
            1820-talet stått övergivet och skövlat och blott nödtorf- tigt
            bevarats för att förvandlas till ruin. Om och när det en gång
            skall vakna till en ny dag, en ny sera vet ingen ännu. Slottet
            verkar genom sin massa och de många tornen samt den strävan till
            regelbundenhet det röjer, men någon ädlare arkitektonik äger det
            icke — — —. ”Talrika förslag ha varit framme rörande Leckös framtida
            användning — kungl. lustslott, museum, skola, hospital. — — —
            För Leckös skyddande mot att helt
          </p>
          <pb facs="riksdagen-motions-pdf/data/1920/mot_1920__ak__5/mot_1920__ak__5-002.pdf"/>
          <p xml:id="i-7dfxAv8gL6HmGShqkPJi1r">
            12 Motioner i Andra kammaren, Nr 5.
          </p>
          <p xml:id="i-GmEZsd7Qd7428Edt2GxQtF">
            förfalla finnes ett litet statsanslag. Det bleve föga betungande
            att öka detta så, att en förnuftig restaurering 1 mindre skala
            kunde försiggå.»&gt;» Då professor Hahr i ovanstående rader icke
            vill tillerkänna Leckö slott någon ädlare arkitektonik, vill han
            å andra sidan icke bestrida rik- tigheten av den allmänna uppfattningen,
            att slottsbyggnaden, sedd från såväl land- som sjösidan, är ståtlig
            och imponerande och dess läge oför- likneligt. Då jag med denna
            min motion avser en hemställan, att riksdagens andra kammare skulle
            finna tidpunkten inne att vidtaga åtgärder för att hämma det förfall,
            vari borgen råkat, så stöder jag mig dock huvudsakligen på densammas
            historiska värde. I sin uppsats: »Modern barbarism» har Ver- ner
            von Heidenstam skarpt klandrande anmärkt, att man vid restauration
            av Gripsholms slott och Uppsala domkyrka alltför mycket skattat
            åt stil- renheten på bekostnad av dessa byggnaders historiska
            traditioner. Leckö är för vårt land oersättligt värdefullt först
            och främst på grund av de minnen det gömmer. Huruvida det skall
            räddas från fullständigt förfall eller ej är en fråga, som alls
            icke kan avgöras genom en arkitekts eller konstlärds yttrande
            över graden av detsammas »stilrenhet&gt;. Må vi med Heidenstam inse,
            att det vetenskapliga i ett fall som detta är grå teori, att vi
            icke må duperas av akademiska arkitekters dogmatiska skräck för
            stilblandning — en skräck, som för övrigt icke vis å vis Leckö
            synes sär- deles pregnant; hemligheten varför fornlämningen sysselsätter
            vår inbillning och kräver vördnadsfull skonsamhet beror på, att
            en ålderdomlig byggnad liksom reliken är sammanvuxen med anekdoter
            och minnen, med verkliga eller diktade handlingar, med livet självt,
            med människor, vilkas blod vi bära, och vilkas strävande vi ärvt.
            Må jag också efter Cecilia Bååth-Holmberg ur boken »Orter och
            män- niskor» citera ett par anföranden: »Borgen står obeboelig,
            till ingen nytta, till ingen glädje, en minnenas borg utan nutid,
            måhända också utan fram- tid, uppfylld endast av det förflutnas
            bleka dagrar och djupa skuggor, kanske mest av de senare». »Ett
            dystert minne från reduktionens hårda tid, som blev så särskilt
            bister för lecköborgens dåvarande herre.» Om den ståtliga slottskyrkan
            skriver samma författarinna: &gt;»Dystert förfall råder därinne;
            nästan hädiskt har vandalismen farit fram, och man frågar sig
            själv: hur har det varit möjligt, att ett »heligt rum&gt;, en kris-
            ten kyrka, mitt i fredens tid och av landets egna barn kunnat
            så ut- plundras?&gt;» Och författarinnan fortsätter med sina allvarliga
            skildringar av det olycksöde, som man motståndslöst låtit övergå
            den ärevördiga bor-
          </p>
          <pb facs="riksdagen-motions-pdf/data/1920/mot_1920__ak__5/mot_1920__ak__5-003.pdf"/>
          <p xml:id="i-Wz1kskLvMt39aC6C11xsqm">
            Motioner i Andra kammaren, Nr 5. 13
          </p>
          <p xml:id="i-NDMsXK6JyUM3j2NRdUqHhs">
            gen. Även jag har vid besök erfarit ett outplånligt intryck av
            detta förfall. På femtonhundratalet tillföll slottet genom Västerås
            recess svenska kronan, men blev senare bortförlänat och har sedan
            ägts av Jakob De la Gardie och Ebba Brahe m. fl. och blev under
            Magnus Gabriel De la Gar- die tillbyggt och inrett efter stormaktstidens
            anspråk på lyx och smak. Carl den XI:s reduktion förde borgen
            med tillhörande egendomar av mark och skog åter i svenska statens
            händer. Då jag härmed önskar fästa riksdagens uppmärksamhet på
            Leckö slott, är jag viss om, att den känsla av skyldig hänsyn
            till våra forntida minnen, som jag vet är till finnandes hos kamrarnas
            ledamöter, också skall utmynna i en önskan att bevara och vårda
            vad som hotas av under- gång. Det är ingalunda min mening, att
            en restaurationsåtgärd med av- seende å Leckö skall utföras med
            alltför stora uppoffringar på en gång, långt mindre att man skulle
            företaga en restauration av byggnaden för att få fram en eftergjord
            bild av slottets yttre arkitektur och inre utstyrsel, utan att
            börja med blott så mycket borde utföras, som förhindrar det fort-
            gående förfallet och samtidigt en sakkunnig plan för slottets
            nydaning utarbetas för att lända till fortgående tillämpning i
            den omfattning man kan finna vara lämplig. I stort sett torde
            man väl kunna säga, att de flesta mera bemärkta svenska slott
            och monumentala byggnader från flydda tider, vilka befinna sig
            i enskild ägo, hava väl bibehållits och vårdats. Det synes därför
            också vara statens skyldighet att åtminstone från förfall rädda
            undan vad som tillhör den. Denna plikt är så mycket mera dyrbar,
            som det senaste år- hundradet icke mäktat skapa några monumentala
            byggnadsverk. Först på senare årtiondena har man kunnat glädja
            sig åt en rikare arkitektonisk konstnärlighet. Jag vill dock icke
            underlåta att erinra om, att svenska staten inga- lunda helt och
            hållet glömt bort sin stolta borg på Kållandsö, tvärtom synes
            man i början på adertonhundratalet haft den i livlig hågkomst,
            ty då bortfördes dess konstverk, då realiserades allt, som kunde
            frigöras från väggar, tak och golv — allt utlämnades åt ren vandalism.
            Vår tid vill helt säkert gottgöra vad det närmaste århundradet
            i detta avseende låtit komma sig till last. På grund av vad jag
            här anfört, hemställer jag,
          </p>
          <pb facs="riksdagen-motions-pdf/data/1920/mot_1920__ak__5/mot_1920__ak__5-004.pdf"/>
          <p xml:id="i-FKUU5fxinNq8acUnNZp2Ee">
            14
          </p>
          <p xml:id="i-Kh9jckL7PjwmdiL5dRz1gi">
            Motioner i Andra kammaren, Nr 5.
          </p>
          <p xml:id="i-LA6txmj1gHjbk1chLLMHXz">
            att riksdagen ville i skrivelse till Kungl. Maj:t hemställa om
            utredning om och på vilket sätt en restau- ration av Leckö slott
            i Skaraborgs län skulle kunna genomföras samt låta utarbeta en
            plan för arbetets successiva genomförande.
          </p>
          <p xml:id="i-XN2Urv77xUu1BQMY3dBEnk">
            Stockholm den 12 januari 1920.
          </p>
          <p xml:id="i-2czLLd182tBBKo1sssiabJ">
            Malte Sommelius.
          </p>
        </div>
      </div>
    </body>
  </text>
</TEI>
