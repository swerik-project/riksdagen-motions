<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-UbU-00271">
  <teiHeader>
    <fileDesc>
      <titleStmt>
        <title>Gymnasieskolans kursplaner</title>
        <author corresp="i-Gcjbk3nJyjWXPaa2dm3MFR i-Gcjbk3nJyjWXPaa2dm3MFR">av Elver Jonsson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Gymnasieskolans kursplaner</title>
          <idno type="rdwebb">GM02Ub271</idno>
          <rs type="number">Ub271</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GM02Ub271/text</ref>
          <ref type="dokument_url_html">http://data.riksdagen.se/dokument/GM02Ub271</ref>
          <ref type="dokumentstatus_url_xml">http://data.riksdagen.se/dokumentstatus/GM02Ub271</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Gcjbk3nJyjWXPaa2dm3MFR</idno>
            <name>Elver Jonsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M9hmn3L9as1piMR2aSqDot" type="signed"/>
        <correspContext corresp="i-M9hmn3L9as1piMR2aSqDot">
          <note type="signatory" corresp="i-Gcjbk3nJyjWXPaa2dm3MFR"/>
          <note type="signatory" corresp="i-Gcjbk3nJyjWXPaa2dm3MFR"/>
        </correspContext>
        <correspAction type="referral" xml:id="i-5zEGrrL8ad6EBW3agM9uYr">
          <date when="1998-11-03"/>
        </correspAction>
        <correspAction type="dismissal" xml:id="i-FC3yhdetiCCWxeicYDcAvC">
          <date when="1998-11-03"/>
        </correspAction>
        <correspAction type="submission" xml:id="i-4DrM35gRwhZMm1cz2ggjT3">
          <date when="1998-10-28"/>
        </correspAction>
        <correspAction type="referral" xml:id="i-Tt3gc8FUWByADdHX1B2fEh">
          <date when="1998-11-03"/>
        </correspAction>
        <correspAction type="dismissal" xml:id="i-URt6AGizNzVD1NqL4G1gf4">
          <date when="1998-11-03"/>
        </correspAction>
        <correspAction type="submission" xml:id="i-LnnmivQkxwNmmE9gv6aQyH">
          <date when="1998-10-28"/>
        </correspAction>
        <correspAction type="assigned" xml:id="i-W4ArHQQvZuMKQmxhYcVSsp"/>
        <correspContext corresp="i-W4ArHQQvZuMKQmxhYcVSsp">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Ub_0271/mot_199899_Ub_0271-0001.pdf"/>
      <div type="motHeader" xml:id="i-7Eq5tHQ2DrSBv1JCAkr3SE">
        <div type="motTitle" xml:id="i-Fezwbep6aUjNRMa9FoMr3j"/>
        <div type="motSubmissionInfo" xml:id="i-8sRm6j2Jo1JTkJz97KqNDH"/>
      </div>
      <div type="motBody" xml:id="i-49hJANaHomA34fU3k9bQBB">
        <div xml:id="i-Faig3xcnkN5jYLAwT7KCYQ">
          <p xml:id="i-EM3eavFWNLJmEffM94oWxk">
            1998/99 Ub271 Ub271
          </p>
          <p xml:id="i-MEL7RPKBrYscjTB89PXcDP">
            Motion till riksdagen 1998/99:Ub271
          </p>
          <p xml:id="i-FPjhCXnV1LXQ3wUWSAqp6L">
            av Elver Jonsson (fp) Gymnasieskolans kursplaner
          </p>
          <p xml:id="i-KSXdZonJL1urpxGy3gmtQX">
            Begreppet gymnasiepoäng som ett led i ett framtida avskaffande
            av gymnasieskolans nuvarande timplaner, framgår av regeringens
            förslag. I dag motsvarar en gymnasiepoäng en lärarledd undervisningstimme
            om 60 minuter under lärares ledning. En kurs om 50 gymnasiepoäng
            motsvarar alltså en kurs om 50 timmar. Enligt det nya systemet
            skall en kurs om visst antal gymnasiepoäng ”inte vara ett mått
            på det antal lektioner som erbjuds eleverna” utan beteckna ”kursens
            studieomfattning samt beräknade arbetsinsats”. Dagens kursplaner
            i gymnasieskolan har endast allmänt formulerade mål. Kursplanerna
            får enligt tidigare regeringsuttalanden inte vara ”innehållsbaserade”.
            Kvar blir på sikt poängplaner utan timtal och kursplaner utan
            konkret innehåll. Ideologer som hävdar att ingen vet vad kunskap
            är och att det inte är så noga om det finns en timplan för undervisningen
            eller inte har gjort sig breda i debatten. Även om det är riktigt
            att kunskapstillväxten är snabb, så gäller detta dock inte kunskapsmassan
            i de främmande språken, matematiken, svenska språket m fl skolämnen
            på grundläggande nivå. Inom vissa områden som biokemi och elektronik
            ökar visserligen kunskapsmängden men det finns alltid kvar ett
            stort behov av baskunskaper för att kunna skaffa nya kunskaper.
          </p>
          <p xml:id="i-Jh9LbrqbXXnHjiS47D5MVY">
            1 Undvik konjunkturbetingad skolekonomi
          </p>
          <p xml:id="i-WUwc7qKv2KrDU9RGZrUCX6">
            Det bör i framtiden inte vara de olika kommunernas budgetläge
            som skall bestämma elevernas studietakt eller vilken undervisningstid
            de behöver för att klara en kurs. För ett samhälles positiva utveckling
            är det viktigt att så många elever som möjligt tar till sig all
            den kunskap de kan under gymnasieåren. Redan idag finns det kommuner
            som tvingar eleverna att generellt välja kurser som tilldelas
            ett mindre timtal än det som följer av timplanerna. Hur skall
            det då inte bli, när timplaner i vanlig mening avskaffats! Om
            förslaget till omdefinition av begreppet gymnasiepoäng genomförs,
            är det nödvändigt att gymnasieskolans kursplaner inte bara har
            allmänt hållna mål utan också kompletteras med ett konkret innehåll.
            Detta bör riksdagen som sin mening ge regeringen till känna.
          </p>
          <pb facs="riksdagen-motions-pdf/data/199899/mot_199899_Ub_0271/mot_199899_Ub_0271-0002.pdf"/>
          <p xml:id="i-KYGMpDsMhAfbhUpCsH6jKG">
            2 Lektorstjänst för den som genomgått forskarutbildning
          </p>
          <p xml:id="i-2XXXsXms5VE99ZdBaJ4XVD">
            När det gäller kvalitetssäkringen av gymnasieskolan är lektorsinstitutionen
            inte utan betydelse. Kommunerna är i dag av kostnadsskäl mycket
            negativa till att inrätta lektorstjänster. Tjänstebenämningen
            lektor bör kunna komma i fråga för den lärare som har genomgått
            praktisk lärarutbildning med gott vitsord och har avlagt doktorsexamen
            i ämne på gymnasiets timplan. Utöver de normala läraruppgifterna
            bör lektor ha ett särskilt ansvar för att ämnesområdet och dess
            didaktik utvecklas samt för att ämneskollegor får ett stöd, främst
            i fråga om forskningsanknytning och utvärdering. För att stimulera
            en kommun att inrätta tjänster som lektor (jfr 1990/91:UbU4 s.
            23), bör ett särskilt statsbidrag motsvarande skillnaden mellan
            lektorslön och lärarlön utgå. Även om ett sådant bidrag är något
            extraordinärt, finns det i dag skäl att vidta särskilda åtgärder.
            Antalet lektorstjänster i gymnasiet, som enligt regeringens förordning
            1983-03-10 avsågs vara närmare 3 000 på de dåvarande treåriga
            linjerna, har nu sjunkit drastiskt. År 1996 hade 572 lektorstjänster
            innehavare med forskarutbildning. Av dessa var ca 70 2 antingen
            55 år eller äldre.
          </p>
          <p xml:id="i-Qew5SytFZEGEtA5f2QHnTp">
            3 Gymnasieskolans kärnämnen
          </p>
          <p xml:id="i-KZ73PD1viMkSjQoEJXr2pQ">
            Det sägs att den nya gymnasieskolan skall vara en skola för alla.
            ”Målen skall uppnås — det är inte kraven som skall sänkas”, hävdas
            i en tidigare avgiven regeringsproposition. Det är under denna
            förutsättning som den nya skolan skall förverkligas. Jämlikhet
            utgör således kriteriet snarare än den förmåga som är nödvändig
            för att tillgodogöra sig utbildningen. Skolan har en fundamental
            betydelse för individens utveckling och som grund för vår nations
            kultur. Men det kan diskuteras om undervisningens effekt stiger
            proportionellt med dess omfattning. Det är självfallet viktigt
            att ungdomen får samlas vid ”kunskapens brunnar” och där få det
            som den kan ta emot. Men, för att fortsätta att citera en statlig
            utredning, ”den som kommer dit med ett stort mått kan ta emot
            mer, den som kommer dit med ett litet mått får mindre. Däremot
            torde det inte gagna mycket att hälla i mer än så att måttet blir
            fullt, överflödet rinner bort ...” Att kräva att alla individer
            skall kunna uppfylla de krav på kunskaper som kärnämnena ställer,
            är och förblir en utopi. Oavsett vad Utbildnings- departementet
            önskar är den fundamentala frågan i dagens skola: hur skall klass-
            eller grupporganisationen se ut i en resursknapp skola för att
            få minsta möjliga gruppmotsättningar och segregation och en så
            acceptabel undervis- ningssituation som möjligt? Missgynnar nuvarande
            organisationsmodell gymnasieskolan, där grupper- na är slumpvis
            uppbyggda, såväl svaga studiebegåvningar som läshungriga elever?
            Skulle kanske en gruppering efter förkunskaper och studieförutsätt-
            ningar gynna främst de elever som har studiesvårigheter? Finns
            det något samband mellan dagens organisation och vantrivsel och
            våldsnivå i skolan? Heterogena undervisningsgrupper kan av lätt
            insedda skäl inte vara stora och blir därför dyra. Homogena grupper
            kan däremot vara större och därmed
          </p>
          <p xml:id="i-4A44YcfpEDjmRFXDBtT6Ti">
            Mot. 1998/99Ub271
          </p>
          <p xml:id="i-HVihsJkMHqqrr1z8eHVrde">
            14
          </p>
          <pb facs="riksdagen-motions-pdf/data/199899/mot_199899_Ub_0271/mot_199899_Ub_0271-0003.pdf"/>
          <p xml:id="i-YQMTsCrTzQsYuB2tviSLw5">
            Mot. 15 inte så kostnadskrävande. Grupper som är både stora och
            1998/99Ub271 heterogena blir mestadels ”stökiga”. De nyss ställda
            frågorna måste därför med förtur klaras ut på ett förutsättningslöst
            sätt. Alla i gymnasieskolan skall självfallet ha möjligheter till
            högskolebehörig- het. Men alla behöver inte skaffa den omedelbart.
            Skolverket bör få regeringens uppdrag att till kommunernas tjänst
            lämna förslag till olika modeller för klass- och grupporganisation
            i gymnasieskolans kärnämnen.
          </p>
          <p xml:id="i-MHjdF9WR9bzaS1MwEcnvFx">
            4 Hemställan
          </p>
          <p xml:id="i-16khM6kBzGjhz5rdnnmgq2">
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om att gymnasieskolans kursplaner inte bara skall ha allmänt hållna
            mål utan att de också skall kompletteras med ett konkret innehåll,
            2. att riksdagen som sin mening ger regeringen till känna vad
            i motionen anförts om att ett stimulansbidrag motsvarande skillnaden
            mellan lektorslön och lärarlön skall utgå till kommun som inrättar
            lektorstjänster, 3. — att riksdagen som sin mening ger regeringen
            till känna vad i motionen anförts om att Skolverket till kommunernas
            tjänst skall lämna förslag till olika modeller för klass- och
            grupporganisation i gymnasieskolans kärnämnen.
          </p>
          <p xml:id="i-AyZXgdkDQUrUY94TG7HFUv" type="date">
            Stockholm den 28 oktober 1998
          </p>
          <p xml:id="i-2AR42m4LBJwATAQEwZv8xX">
            Elver Jonsson (fp)
          </p>
        </div>
      </div>
    </body>
  </text>
</TEI>
