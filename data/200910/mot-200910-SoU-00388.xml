<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00388">
  <teiHeader>
    <fileDesc>
      <titleStmt>
        <title>Utbildning av utryckningsförare</title>
        <author corresp="i-FrTJne8fam41FasSB9mLUA">av Kerstin Engle (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildning av utryckningsförare</title>
          <idno type="rdwebb">GX02So388</idno>
          <rs type="number">So388</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So388/text</ref>
          <ref type="dokument_url_html">http://data.riksdagen.se/dokument/GX02So388</ref>
          <ref type="dokumentstatus_url_xml">http://data.riksdagen.se/dokumentstatus/GX02So388</ref>
          <ref type="doc">http://data.riksdagen.se/fil/BCBCF789-8FF9-44B8-BB5A-B5C2DB7255FB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-W2LQai9YR9bwbsj5SX13hr" type="signed"/>
        <correspContext corresp="i-W2LQai9YR9bwbsj5SX13hr">
          <note type="signatory" corresp="i-FrTJne8fam41FasSB9mLUA"/>
        </correspContext>
        <correspAction xml:id="i-RBQvPP86wXZw2RH4oYqcvd" type="numbering">
          <date when="2009-10-06"/>
        </correspAction>
        <correspAction xml:id="i-ResZ4Kh2LttFmZgv32JaP4" type="submission">
          <date when="2009-10-02"/>
        </correspAction>
        <correspAction xml:id="i-PW4V7RruZfiyCyhX5f2Av5" type="transfer">
          <date when="2009-09-30"/>
        </correspAction>
        <correspAction xml:id="i-7x7jZFLBiaQ4kPzj6mHkXm" type="assigned"/>
        <correspContext corresp="i-7x7jZFLBiaQ4kPzj6mHkXm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-N5iSzgToX1RiZbNEGrVoxE">
            Förslag till riksdagsbeslut
          </head>
          <p xml:id="i-MDbfF4T2oC1kBgVy7ATMq2">
            Riksdagen tillkännager för regeringen som sin mening vad som
            anförs i motionen om att se över och lägga fram förslag till nationellt
            krav på tydliga regler och kompetensmål för utryckningsförare.
          </p>
        </div>
        <div type="motContent">
          <head xml:id="i-GebYfXVekvQY9qQZFDnSEN" type="h1">
            Motivering
          </head>
          <p xml:id="i-S3xMXGL1YtBon5KTQY3BR">
            Strukturförändringar inom svensk sjukvård innebär bland annat
            ökade vårdtider för ambulanssjukvården. Detta ställer högre krav
            på kompetens. Ambulanssjukvården kan i framtiden liknas vid rullande
            sjukvårdsenheter där kvaliteten på det första omhändertagandet
            och en tidig sjukvårdsinsats kommer att vara avgörande för patientens
            fortsatta vård och rehabilitering. Att arbeta inom ambulanssjukvården
            innebär kvalificerade medicinska bedömningar och behandlingar
            under transport.
          </p>
          <p xml:id="i-8kJx74yyC9CQngGvENwjL9">
            Dagens ambulanssjukvårdare har en unik kompetens med kunskaper
            i prehospital sjukvård, teknik, logistik, ledning samt utryckningskörning.
            Dessa kunskaper tas många gånger för givna även om de är förvärvade
            med flera års erfarenhet. Från och med oktober 2005 krävs att
            det finns en legitimerad sjuksköterska i de ambulanser som ska
            utföra medicinsk behandling. I framtiden är det inte lika självklart
            med en bred rekryteringsbas; man begränsar sig genom ett beslut
            att bemanna ambulanserna med enbart sjuksköterskor. Den tekniska
            utvecklingen kommer att kräva ökade och fördjupade kunskaper och
            det är därför ett naturligt utvecklingsområde för yrkesgruppen
            ambulansförare. Utvecklingsområden är till exempel ledning, samband,
            logistik och kommunikation på skadeplatsen.
          </p>
          <p xml:id="i-MV52wahyaxLGKpSsubzSfM">
            Det nuvarande regelverket ställer inga särskilda krav som säkerställer
            de krav och den kompetens som finns för annan yrkesmässig trafik.
            I praktiken kan man framföra en ambulans och påkalla fri väg med
            ett B-körkort även om ambulansen väger över 3,5 ton. Planer finns
            för närvarande i vissa landsting att införskaffa fordon som väger
            5,5 ton. Krav på C-körkort för dessa fordon finns ej med nuvarande
            lagstiftning.
          </p>
          <p xml:id="i-3Le7zBsCLBXjL45nMCQ3B9">
            Holland är det land i Europa som liknar Sverige mest när det
            gäller ambulanssjukvård. Där insåg man på tidigt 1990-tal att
            man måste dela upp personalen i två yrkesgrupper.
          </p>
          <p xml:id="i-BmGcfk95bjGXPeTyJpaZYk">
            Drivers (ambulanssjukvårdare) är yrkeschaufförer, som sedan utbildas
            i sjukvård; i Sverige fungerar det tvärtom. Ambulance nurse (sjuksköterska)
            är det högsta man kan bli inom ambulanssjukvård i Holland. Där
            måste man vara vidareutbildad sjuksköterska i fem år före anställning.
            Sedan utbildas de speciellt i prehospitalt omhändertagande.
          </p>
          <p xml:id="i-CgCa2nTCPwFj6gRFY6BE7D">
            Det är angeläget att ambulansverksamheten kvalitetssäkras. Att
            nationella regler för utbildning och förarbevis införs är inte
            bara ett kompetensbevis för att fordonet framförs på ett säkert
            sätt. Det är minst lika viktigt att arbetsmiljön är sådan att
            ambulansförare och medtrafikanter kan känna trygghet vid trängande
            fall av utryckningskörning. Det är också förenligt med samhällets
            krav på nollvision i trafiken.
          </p>
          <p xml:id="i-VYKL1Qq1m3HYMScPy5a8oL">
            2008 presenterade Arbetsmiljöverket, Räddningsverket, Rikspolisstyrelsen,
            Socialstyrelsen och Vägverket ett förslag till grundläggande målsättningar
            gällande kompetenskrav för utryckningsförare. Detta är ett förslag
            på vilka grundläggande kompetenskrav som blåljusbranschen bör
            ha som målsättning, och de är inte bindande på något sätt. Dokumentet
            säger inget om hur utbildningar för förarna ska regleras eller
            utformas. Förvisso är det ett steg i rätt riktning men med hänsyn
            till att vi ser en utveckling mot allt tyngre ambulanser och att
            det varje år händer olyckor vid utryckning krävs en nationell
            reglering. EU ställer nu ytterligare krav på yrkeschaufförer med
            bland annat vidareutbildning, men utryckningsförarna finns ej
            med i dessa krav.
          </p>
          <p xml:id="i-31cdD7PypgGdKnDUY7eBJh">
            Ingenting har hänt med rapporten från 2008 mer än att alla vet
            vilket stort behov det finns hos utryckningsförare att få en bra
            och högkvalitativ utbildning. Sommaren 2009 kom Socialstyrelsen
            med ett nytt ambulansdirektiv utan att kraftfullt påpeka behovet
            av en nationell förarutbildning inom ambulanssjukvården. Det är
            ytterligare ett dokument som inte har förbättrat situationen för
            ambulanssjuksköterskor i Sverige.
          </p>
          <p xml:id="i-Pv2EK8gLQft649qtaMqYcy">
            Ambulanstransporter kan endast kvalitetssäkras utifrån tydliga
            krav och utbildning. Detta gäller också trafik- och förarkompetensen.
          </p>
          <p xml:id="i-DxiYheGhNq5gvRQkQciYmz">
            Även om det är ekonomiskt kärva tider är det fel att spara på
            utbildningsinsatser. Att satsa på utbildning för utryckningsförare
            är en klok skadepreventiv investering. På så vis kan såväl resurser
            som mänskligt lidande sparas. Olyckor med utryckningsfordon som
            till exempel ambulansfordon och polisbilar kan undvikas. Det handlar
            om trafiksäkerhet, arbetsmiljö och patientsäkerhet. Det krävs
            samarbete mellan myndigheter och direktiv för en nationell förarutbildning
            i Sverige.
          </p>
        </div>
        <div type="motSignatures">
          <list>
            <item xml:id="i-CuBqFjWsMqSQB7Z2VWpiHW" who="i-FrTJne8fam41FasSB9mLUA">
              Kerstin Engle (s)
            </item>
          </list>
        </div>
      </div>
    </body>
  </text>
</TEI>
