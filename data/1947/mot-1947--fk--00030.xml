<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00030">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__30/mot_1947__fk__30-001.pdf"/>
      <fw xml:id="i-UXtssoELxdB2WiCDHhY9tY">
        Motioner i Första kammaren, nr 30. 1
      </fw>
      <div xml:id="i-41c3px6H6UDkZQbrZW9Bzw" type="motHeader">
        <div xml:id="i-SLK8VQ9sHwGDcHixM7Wzxn" type="motTitle"/>
        <div xml:id="i-AHWuVJ62DkrhDEvsWcuKSL" type="motSubmissionInfo"/>
      </div>
      <div xml:id="i-HZM3atrtx6XoriC62ycD8s" type="motBody">
        <div xml:id="i-Pn8tmmHVfsnWzxmAufqhTN">
          <p xml:id="i-QbvAb3kAYxKwqvqbMqMsSD">
            Nr 30.
          </p>
          <p xml:id="i-DUs8js5mdiq1KqpNqrxYJ1">
            Av herr Herlitz, om vidsträcktare publicering av Kungl. Maj:ts
            beslut i statsrådet.
          </p>
          <p xml:id="i-NdopeMmATjLVEcB1ksPGLK">
            På en mängd områden har Kungl. Maj:t att i statsrådet träffa
            avgöranden, som angå enskild rätt och som för den enskilde kunna
            vara av lika djupt in- gripande betydelse som t. ex. högsta domstolens,
            regeringsrättens och kam- marrättens avgöranden. Det finnes sålunda
            otaliga exempel på att ett visst företag eller en viss verksamhet
            enligt lag eller författning beror av Kungl. Maj:ts tillstånd.
            Dispenser meddelas i vissa fall med stöd av en under riks- dagens
            medverkan tillkommen författning; dessutom anses Kungl. Maj:t
            äga dispensera från bestämmelserna i av Kungl. Maj:t utan riksdagens
            medverkan utfärdade författningar. Om talrika anslag gäller att
            de disponeras genom beslut i särskilda fall, som fattas av Kungl.
            Maj:t. Administrativa besvär prövas och avgöras av Kungl. Maj:t
            i statsrådet i alla de fall, då icke rätten att »gå till kungs»
            blivit avskuren och då icke heller avgörandet förbehållits regeringsrätten.
            O.s.v. Kungl. Maj:ts ifrågavarande beslut bliva emellertid, till
            skillnad från be- sluten av de domstolar som döma i sista instans,
            icke bekantgjorda för andra än vederbörande myndigheter och parter.
            (Här bortses från den publikation av vissa regeringsbeslut på
            särskilda områden som äger rum på privat för- anstaltande, t.
            ex. i Svenska stadsförbundets tidskrift och 1 åtskilliga andra
            organ för särskilda förvaltningsgrenar eller intressen, jfr härom
            översikten i Förvaltningsrättslig tidskrift 1940 s. 362 o. £.)
            I de flesta fall är detta också utan tvivel till fyllest. Men
            till många av Kungl. Maj:t fattade beslut knyter sig ett så stort
            intresse, att en vidsträcktare publicitet framstår som synner-
            ligen önskvärd. Lika väl som domstolarnas vila Kungl. Maj:ts i
            statsrådet fattade beslut ofta på betydelsefulla ståndpunktstaganden
            till lagars och för- fattningars tolkning och till rättsliga spörsmål
            i övrigt. Vad som i sådana fall beslutas — ofta nog efter utredningar
            som icke äro mindre djupgående än domstolarnas — blir uppenbarligen
            av betydelse ej blott för den konkreta fråga som är för handen
            utan även för framtiden: man kan räkna med att fram- deles uppkommande
            frågor av samma art komma att behandlas på samma sätt. Beslutet
            kan med andra ord bliva »prejudikatbildande». Men på samma sätt
            förhåller det sig även i många sådana fall, där Kungl. Maj:ts
            beslut icke grunda sig på ett i egentlig mening rättsligt bedömande.
            Så t. ex. är Kungl. Maj:t vid meddelandet av dispenser rättsligt
            obunden. Men det måste an- tagas att dispensgivning alltid sker
            med en viss regelmässighet. »Dispens bör», har en justitieminister
            yttrat, »medges endast försåvitt den beslutande myndigheten i
            sitt avgörande innesluter avsikten att, för den händelse ett
          </p>
          <p xml:id="i-GD4mhqi1fwG23txt3j1haU">
            Bihang till riksdagens protokoll 1947. 3 samt. Nr 30—36. 142:
            1 47
          </p>
          <pb facs="riksdagen-motions-pdf/data/1947/mot_1947__fk__30/mot_1947__fk__30-002.pdf"/>
          <fw xml:id="i-HkYo9MhLL2Qe8yG3m984z7">
            2 Motioner i Första kammaren, nr 30.
          </fw>
          <p xml:id="i-XJEj6rndzgGvjxvipLdEcg">
            alldeles likartat fall skulle inträffa, behandla det på samma
            sätt» (statsrådet K. G. Westman i Förvaltningsrättslig tidskrift
            1938 s. 9 £.). Det föreligger såväl för förvaltningsmyndigheterna
            som för allmänheten ett starkt intresse att vinna kännedom om
            sådana beslut av Kungl. Maj:t, som skulle kunna och borde bliva
            vägledande för rättstillämpningen men som, till förfång för rättssäkerheten,
            icke i tillräcklig mån bliva det. Det är därvid givetvis icke
            till fyllest att själva besluten bliva bekantgjorda. 'Tillika
            er- fordras — på samma sätt som i de referat av utslag som lämnas
            i Nytt Juridiskt arkiv eller Regeringsrättens årsbok — kännedom
            om de faktiska om- ständigheter, som bestämt beslutet och som
            alltså kunna klarlägga dess räck- vidd och dess prejudicerande
            verkan. Eventuellt kan den rättsuppfattning, på vilken beslutet
            vilar, ännu tydligare bringas till uttryck. Det behov, som här
            föreligger, har sedan länge varit uppmärksammat. Inom förvaltningen
            har man allmänt beklagat svårigheten att vinna en säker upp- fattning
            om Kungl. Maj:ts rättstillämpning. För tio år sedan betecknade
            jag det som en stor brist, att Kungl. Maj:ts beslut blott i ringa
            utsträckning blivit systematiskt bekantgjorda (Föreläsningar i
            förvaltningsrätt I s. 121). Den av mig redigerade Förvaltningsrättslig
            tidskrift (som började utges 1938) avsåg att regelmässigt meddela
            upplysningar om »förvaltningsrättsligt betydelse- fulla avgöranden
            som träffats av Kungl. Maj:t i statsrådet», men har i brist på
            erforderlig medverkan från departementshåll endast i ytterst ringa
            om- fattning kunnat fullfölja denna avsikt. I Statsvetenskaplig
            tidskrift 1943 s. 271 o. f. har D. Almqvist framkastat tanken
            på en årsbok för administrativa besvärsmål avgjorda av Kungl.
            Maj:t i statsrådet, och denna tanke har vunnit anslutning av G.
            Thulin i Nordisk Administrativt Tidsskrift 1945 s. 149 f. Det
            må vara tillåtet att i detta sammanhang också bringa i erinran
            ett av utrikesministern — visserligen i annat syfte — nyligen
            gjort uttalande. Till svar på en i första kammaren den 14 oktober
            1946 uttalad önskan om klarare besked om de maktbefogenheter regeringen
            ansåg sig äga på olika områden uppdrog utrikesministern en parallell
            med högsta domstolens verksamhet; han framhöll, att liksom högsta
            domstolen icke formulerar de allmänna principerna om en lags tolkning,
            när den får ett konkret fall att bedöma, utan avgör fallet för
            sig med hänsynstagande till alla omständigheter, kunde man icke
            påräkna att regeringen skulle uppställa allmänna tolkningsregler;
            »när det uppkommer konkreta fall, undersöker man om man har tillräcklig
            konstitutionell grundval för sitt handlande». Det är uppenbart,
            att om regeringens handlingslinjer så- lunda skola framträda,
            vägledande för myndigheter och enskilda, i de beslut den- fattar
            rörande särskilda fall, det erfordras att de bliva bekantgjorda,
            och det i en form som gör deras innebörd lika klar som de av högsta
            domstolen fällda domarnas. Den nutida utvecklingen ger åt det
            här framställda önskemålet år för år ökad aktualitet. Medborgarna
            bliva nämligen i allt högre grad beroende av myndigheternas beslut
            angående deras rätt, och i allt större utsträckning gäller härvidlag
            att avgörandet träffas av Kungl. Maj:t. Så stora maktbefogen-
          </p>
          <p xml:id="i-Rm6o99EwuU5DPx7zJk8PCj">
            ”
          </p>
          <pb facs="riksdagen-motions-pdf/data/1947/mot_1947__fk__30/mot_1947__fk__30-003.pdf"/>
          <fw xml:id="i-SMGGN3hvGXLHJvqw337nk7">
            Motioner i Första kammaren, nr 30. 3
          </fw>
          <p xml:id="i-KCabrtwSJZ3Zn8GrJmP9Bh">
            heter som nu för tiden samlats i Kungl. Maj:ts hand, är det ur
            den med- borgerliga rättssäkerhetens synpunkt synnerligen angeläget
            att vinna största möjliga överblick över hur långt de sträcka
            sig och vad de innebära för den enskilde. Genom allmän kännedom
            om betydelsefulla konseljbesluts inne- börd skulle också ett fastare
            underlag vinnas för den offentliga diskussionen om regeringens
            lagtillämpning och dess politik i övrigt. Om den nytta en sådan
            diskussion kan medföra, särskilt genom att ge uppslag till lagänd-
            ringar och reformyrkanden i övrigt, kunna meningarna icke vara
            delade. Väl- bekant är, i hur hög grad lagstiftningsarbetet på
            andra områden befruktas av diskussioner anknutna till de högsta
            dömande instansernas domar och utslag. Det kan självfallet icke
            bliva fråga om en publicering av alla Kungl. Maj:ts beslut som
            angå enskild rätt. Det stora flertalet av dem saknar allmänt in-
            tresse. Man får tillika erkänna, att Kungl. Maj:t i viss utsträckning
            är be- fogad att i sådan grad rätta sina beslut efter omständigheterna
            i det särskilda fallet, att besluten ej kunna tjäna till vägledning
            för framtiden. I vilken om- fattning och efter vilka grunder sålunda
            publikation bör äga rum, måste bliva föremål för närmare övervägande.
            Men det måste på samma gång starkt understrykas, att de mot publicering
            talande skäl, som här antytts, långt ifrån äga allmän giltighet.
            Man hör ofta den satsen uttalas, att Kungl. Maj:t aldrig kan binda
            sina händer, utan alltid måste förbehålla sig att, sedan vid ett
            tillfälle beslutet gått i en riktning, vid ett annat tillfälle
            slå in på en annan. Denna sats går obestridligen för långt; den
            skjuter åt sidan det krav på följdriktighet som man i den medborgerliga
            jämlikhetens namn har rätt att ställa på regeringsmakten. Om tvånget
            att publicera beslut skulle leda till att regeringsmakten kände
            sig i något högre grad än hittills varit fallet förbunden att
            uppdraga och fasthålla bestämda riktlinjer för sitt handlande,
            vore detta enbart en fördel. Men givetvis får icke publiceringstvånget
            leda till att regeringen i sin verksamhet blir på samma sätt prejudikatbunden
            som t. ex. högsta domstolen eller regeringsrätten. Den måste i
            stor utsträckning vara oförhindrad att, då förändrade förhållanden
            giva anledning därtill, avvika från en förut följd praxis. Och
            det måste anses helt naturligt, att en ny departementschef icke
            i allo följer samma linjer som sin företrädare. Det är emellertid
            alldeles ingen nackdel — tvärtom — att sådana växlingar bliva
            bekantgjorda för myndigheterna och allmänheten. Med stöd av vad
            nu anförts tillåter jag mig hemställa,
          </p>
          <p xml:id="i-VcT2UxxVoWES849ZuwGc8S">
            att riksdagen måtte i skrivelse till Kungl. Maj:t hemställa,
            att Kungl. Maj:t ville taga under övervägande, i vad mån Kungl.
            Maj:ts i statsrådet fattade beslut kunde bringas till allmän kännedom,
            och för riksdagen framlägga de förslag, som härav kunna föranledas.
          </p>
          <p xml:id="i-T6jrFyRjDgpLL5yUmJcjJ4" type="date">
            Stockholm den 16 januari 1947.
          </p>
          <div xml:id="i-TsdvhKCYDa7V9xYRZHr4W7" type="signatureBlock">
            <list xml:id="i-LS7PKahNxSePRe2KJ1VNpd">
              <item xml:id="i-9bxMAaQ8JPhFapjF1zhqif" who="i-4VusjuC8NvwGAqJKWikvPG" type="signature">
                Nils Herlitz
              </item>
            </list>
          </div>
        </div>
      </div>
    </body>
  </text>
</TEI>
