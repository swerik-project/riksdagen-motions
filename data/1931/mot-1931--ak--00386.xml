<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1931/mot_1931__ak__386/mot_1931__ak__386-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 386. 5
          </p>
          <p>
            Nr 386.
          </p>
          <p>
            Av herr Bäcklund, i anledning av Kungl. Maj:ts pro- position,
            nr 125, angående provisoriskt dyrortstillägg åt vissa befattningshavare
            i statens tjänst.
          </p>
          <p>
            I Kungl. Maj :ts proposition nr 125 till innevarande riksdag
            hemställes om beviljande av provisoriskt dyrortstillägg åt vissa
            befattningshavare i statens tjänst. Själva principen i Kungl.
            Maj:ts förslag, att bevilja högre dyrortstillägg, är intet att
            säga om, därest detta verkar fullt rätt- vist. Det är alltså inte
            av missundsamhet mot dem som äro föreslagna att få högre dyrortstillägg,
            som jag tager mig friheten att i denna motion orda om dyrortsgrupperingen
            i allmänhet och om ändring i beräknings- sättet. Att Kungl. Maj:t
            icke framlagt förslag till årets riksdag om lönereg- lering för
            statens befattningshavare, trots att frågan är kommitté-utredd,
            är i och för sig beklagligt, detta i synnerhet för de lägst avlönade
            stats- tjänarnas vidkommande, vilka äro allt annat än väl tillgodosedda
            i avlö- ningshänseende. Ännu mera beklagligt är det, när Kungl.
            Maj:t enbart vidtager en sådan åtgärd att i propositionen hemställa
            om provisoriska åtgärder i avlöningshänseende för statens befattningshavare
            i några få orter, då förslaget i stället åtminstone bort vara
            sådant, att provisoriskt avlöningstillägg föreslagits till samtliga
            lägre befattningshavare oavsett tjänstgöringsortens belägenhet.
            Den åtgärden av Kungl. Maj:t kan inte, bland alla de statstjänare,
            som genom tjänsten äro tvingade att bo i de andra orterna, annat
            än skapa det allra största missnöje. Vad detta kan betyda för
            staten är inte gott att bedöma, men att det allt mera utbredda
            missnöjet, som framalstras på detta sätt, inte kan vara till gagn
            för staten torde vara självfallet. Inte ens i de orter, som få
            del utav det av Kungl. Maj :t föreslagna provisoriska dyrortstillägget,
            torde det gå att få fram en enda befattningshavare i de lägsta
            lönegraderna, som äro föreslagna att erhålla t. ex. 66 kr. i löneklass
            1, 90 kr. i löneklass 5, för år räknat, att känna sig nöjd med
            ett förslag, som ger dem så litet, då däremot de som tillhöra
            26—33 lönegraderna få 240 kr. Ett till sina verkningar så illa
            hopkommet förslag torde icke ha någon utsikt att rubba solidari-
            teten bland de lägre statstjänarna om så varit avsett. Departementschefen
            har gjort gällande, att dyrortsfaktorn skall vara det avgörande
            för löneförbättringen i form av provisoriskt dyrortstillägg
          </p>
          <pb facs="riksdagen-motions-pdf/data/1931/mot_1931__ak__386/mot_1931__ak__386-002.pdf"/>
          <p>
            6 Motioner i Andra kammaren, Nr 386.
          </p>
          <p>
            eller med andra ord, att det skall utgå å orter med indextal
            överstigande 1.290, vilka därigenom skulle bliva berättigade till
            högre dyrortstillägg än i ortsgruppen G. Att förslaget huvudsakligen
            framlagts i riksdagen för att i någon mån tillfredsställa de högre
            statstjänstemännen i Stock- holm är ju ganska genomskådligt. Det
            gör ju inte saken bättre, att Kungl. Maj :t stöder sitt förslag
            på socialstyrelsens ortsindextal. För det torde väl vara rätt
            få personer i landet, som tror på att detta ens tillnärmelse-
            vis ger ett riktigt utslag. Hur skall för övrigt någon utanför
            socialstyrel- sen kunna tro på riksmedeltalet och ortsindextalen?
            Rätt allmänt bekant torde det vara, att det där är siffror, som
            inte stått sig från den ena dyr- ortsgrupperingen till den andra,
            utan undergått förändringar. Detta bör ju inte som 1925 ske hur
            som helst. Varje ortsgrupp, som då låg mellan ortsgrupperna A
            och G, hade före 1925 indextal, som mellan högsta och lägsta angivna
            talen varierade på 50 enheter. När detta inte passade vid dyrortsregleringen
            1925, så ändrades det bara utan vidare från 5350 till 60 enheter.
            Därigenom åstadkoms att en del orter fick, enligt min me- ning,
            en orättvis nedflyttning i ortsgrupp. Och där ha de fått stå sedan
            dess. Att detta betytt mycket i minskade avlöningar, är ju tydligt.
            Om riksmedeltalet var 1.000 vid regleringen 1925, förefaller det
            mig egendomligt, om det även nu kan vara samma tal, då bl. a.
            Stockholm un- der de gångna åren ökat sitt indextal ganska avsevärt,
            och andra orter också fått en avsevärt förändrad ställning. Detta
            förhållande kan visser- ligen ha fått sin indirekta förklaring
            i propositionen, då det sägs: »&gt;Orts- indextalen för de billigaste
            orterna äga dock endast begränsad giltighet, enär levnadsomkostnaderna
            å den rena landsbygden, som det här när- mast är fråga om, äro
            svårare att siffermässigt fastställa än levnads- kostnaderna i
            samhällen med verklig hyresmarknad och uteslutande pen- ninghushållning.
            Ortsindextal, som falla mera avsevärt under riksmedel- talet,
            kunna därför sägas vara ganska osäkra, — — — — — — — — — — — —
            av skalan». Härav följer med all tydlighet, enligt min mening,
            att det satta riksmedeltalet är så osäkert, att det inför objektiviteten
            inte kan äga något värde. Då det hela byggts upp med osäkra siffror
            på ena sidan om det angivna medeltalet, så torde det bara existera
            ett upp- konstruerat medeltal, som socialstyrelsen anser sig böra
            ha för dyrorts- regleringarna. | När det sedan gäller orternas
            placering i dyrortsskalan, torde det fin- nas en mängd faktorer,
            som tydligen kunna visa, att det nu tillämpade systemet är lidande
            av så många brister, att det icke tillnärmelsevis kan skapa rättvisa.
            Att socialstyrelsen själv tror på sina beräkningsgrunder torde
            väl vara självfallet, men detta inverkar inte på omdömet hos utom-
            stående, alldenstund styrelsen i detta fall arbetar under hemlighetsma-
            keriets täckmantel. Varför vågar inte styrelsen göra handlingarna
            offent- liga? Hemlighetsmakeri verkar alltid misstänkt. Därför
            hjälper det inte
          </p>
          <pb facs="riksdagen-motions-pdf/data/1931/mot_1931__ak__386/mot_1931__ak__386-003.pdf"/>
          <p>
            Motioner i Andra kammaren, Nr 386. 7
          </p>
          <p>
            ens om ämbetsverket försökt att vara fullt opartiskt vid handläggningen
            av denna angelägenhet, då den inte vågar låta någon, som önskar
            se, hur den eller den orten blivit behandlad, att taga del av
            handlingarna. Och än mera stärkes misstänksamheten, då det i ämbetsverket
            göres gällande, att det föreligger en överenskommelse med statsrådet
            och chefen för fi- nansdepartementet om att handlingarna skola
            vara hemliga. Varför har man månne sökt att skaffa sig detta förhandslöfte?
            Jo, tydligen för att därigenom söka hindra, att statsrådet skulle
            tillåta eventuella klagande få taga del av handlingarna. Detta
            tycks också ha lyckats. Vid dyrortsgrup- peringen 1925 utövade
            socialstyrelsen samma hemlighetsmakeri, men dåvarande chefen för
            finansdepartementet delade icke den meningen, fastän han inte
            ansåg sig äga befogenhet att ålägga socialstyrelsen att hålla
            handlingarna offentliga, då de befunnos inom ämbetsverket, utan
            nöjde sig med att betrakta dem såsom offentliga, så fort de inkommit
            till finansdepartementet. Därigenom blev det möjligt för klagande
            att det året få taga del av handlingarna och därigenom kunna få
            tillfälle att be- möta socialstyrelsen sakligt. Detta har däremot
            varit omöjligt i år, då sekretessen icke bröts ens av departementschefen.
            Bland de större utgiftsposterna vid bestämmandet av levnadskostna-
            derna för de olika orterna torde hyrorna spela en rätt så avgörande
            bety- delse. Därför är det nuvarande förfaringssättet, att söka
            få fram ett me- deltal för lägenhetshyrorna på varje ort, ett
            system som aldrig kan giva rättvisa, då det gäller att avväga
            hyresindex orterna emellan. Storstä- derna, framförallt Stockholm,
            ha under senaste åren fått ett så avse- värt antal både nya och
            moderniserade lägenheter, som ur bekvämlighets- synpunkt hålla
            en mycket högre standard än de lägenheter, som utgöra de mindre
            städernas och landsbygdens. Kan det då vara rimligt att vär- desätta
            hyrorna vid indexberäkningen för dyrortsgrupperingen på sätt,
            som nu sker? Bör det inte i stället vara så, att lägenheternas
            beskaffen- het ur storleks- och bekvämlighetssynpunkt borde jämföras
            och därefter värdesättas efter vad likvärdiga lägenheter skulle
            kostat i hyra inom de olika orterna? Om så skedde kommo troligen
            de orter, som nu placeras i de lägre dyrorterna, att erhålla ett
            helt annat index i förhållande till Stock- holm — som huvudsakligen
            tack vare stor byggnadsverksamhet och hög bostadsstandard ökat
            indexet med inte mindre än 100 enheter under de senaste 10 åren,
            då däremot orter med sämre bostadsstandard hållas nere. Det kan
            inte vara rättvist emot dem som nödgas bo i de orterna, att de
            på grund av sämre bostadsstandard och mindre eller inga bekvämligheter
            alls, skola erhålla lägre löner och dyrtidstillägg, därför att
            hyresindexet icke fotas på rättvisa grunder. Därest statsmakterna
            vilja skapa rättvisa i dyrortsgrupperingen, torde det vara nödvändigt
            att snarast gå in för nya och bättre beräkningsgrun- der för indexberäkningen.
            Det är då framförallt hyresprisberäkningarna,
          </p>
          <pb facs="riksdagen-motions-pdf/data/1931/mot_1931__ak__386/mot_1931__ak__386-004.pdf"/>
          <p>
            8 Motioner i Andra kammaren, Nr 386.
          </p>
          <p>
            som böra mycket noga undersökas, för att nå fram till ett system,
            som ger bästa och rättvisaste resultatet. Såsom min mening vill
            jag framhålla, att vid tidpunkten för prisuppgifternas avlämnande
            av de kommunala myndigheterna, för dyrortsregleringen, böra genom
            Kungl. Maj:ts för- sorg upprättas bestämmelser angående vissa
            standardtyper å olika lä- genhetsstorlekar och de bekvämligheter
            av ena eller andra slaget, som skola beräknas ingå. Efter dessa
            bestämmelser böra i orten gällande hy- respriser för sådana bostadslägenheter
            av de kommunala myndigheterna uppgivas. Därest orten icke hade
            bostadslägenheter, som fullt motsva- rade standardtyperna, skulle
            i uppgifterna ändå angivas vad sådana skulle kostat, därest de
            hade funnits i hyresmarknaden. Genom ett sådant för- farande hade
            vunnits den stora fördelen, att alla orter behandlats lika, och
            uppgifterna komma då att innehålla orternas verkliga hyrespriser
            för de standardtyper, som gällde för hela landet. Efter dessa
            normer skulle sedan hyresprisen ingå i indexberäkningen för dyrortsgruppe-
            ringen. Om befattningshavarna sedan förhyrde sig dyrare eller
            billigare lägenheter, eller sådan med större eller mindre bekvämligheter,
            än vad för standardtyperna angavs, så fick detta intet med hyresprisindex
            att skaffa. Det bör ju också vara befattningshavarnas ensak att
            ordna sina utgifter, hur de behaga, efter att ha fått sin lön
            rättvist avvägd i för- hållande till ortens dyrhet. Därest det
            inte ordnas på ett rättvisare sätt, än vad nu är fallet, torde
            med säkerhet alla befattningshavare i s. k. billiga orter bliva
            utan rätt- mätiga avlöningsförhöjningar. Storstäderna komma av
            allt att döma att mer och mer använda sig av alla tänkbara bekvämligheter
            uti de lägen- heter, som tillkomma i deras stora bostadsproduktion.
            Om detta kan ske utan hyresförhöjningar torde vara tvivelaktigt.
            Komma hyresprisen att förhöjas, vilket är troligt, då blir det
            tydligen så, vid varje förändring i dyrortsgrupperingen, att deras
            index har stegrats, och så få dessa orters befattningshavare en
            slant, då de andra orternas få bli utan. De som då fått förmånen
            av löneförhöjningen ha fått den på grund av att det i deras ort
            tillkommit en mängd lägenheter med bekvämlighe- ter, som inte
            går att fås i de mindre samhällena. Kan detta vara rimligt? Ha
            inte de befattningshavare isynnerhet, som bo på lands- bygden,
            så många olägenheter att dragas med, som icke komma till uttryck
            i dyrortsindex, men ändå kosta mycket pengar? Kan nämna kostnader
            för läkarbesök, skolkostnaderna för barnen, om dessa skola få
            någon bättre skola än den vanliga landsbygdsfolkskolan, resor
            för köp av matvaror o. dyl. I regel höga skatter. I de flesta
            fall i avsaknad av vatten- och avloppsledningar i bostaden, för
            att nu endast tala om de nödvändi- gaste bekvämligheterna. Detta
            kanske kan vara nog för att fästa upp- märksamheten på, att det
            finns en mängd befattningshavare bosatta å de s. k. billigare
            orterna, som ingalunda ha det bättre än de som bo i de
          </p>
          <pb facs="riksdagen-motions-pdf/data/1931/mot_1931__ak__386/mot_1931__ak__386-005.pdf"/>
          <p>
            Motioner i Andra kammaren, Nr 386. 9
          </p>
          <p>
            dyrorter, vilka av Kungl. Maj:t föreslagits till uppflyttning
            utöver nuva- varande G-ort. Min motion går alltså ut på, att visa
            vilken orättvisa, som vederfares de befattningshavare, vilka ha
            sin tjänstgöring i de orter, som icke bliva ihågkomna i Kungl.
            Maj:ts förslag. Dessa befattningshavare hade enligt min mening
            vid detta tillfälle med lika goda skäl bort ihågkommas med en
            avlöningsförhöjning. Det kan finnas vissa skäl, som tala för att
            jag inte här bör yrka på ett mera allmänt lönetillägg i anknytning
            till den omnämnda propositionen, men å andra sidan finns det sakliga
            synpunkter, som göra, att jag ansett mig böra yrka på utredning
            om ändrade grunder för dyrortsgruppe- ringen. De motioner, som
            väckts vid innevarande riksdag utav förtroen- derådsledamöter
            i den socialdemokratiska riksdagsgruppen angående dyrtids- och
            lönetillägg för de lägre statstjänarna, äro sådana, att de böra
            av riksdagen bifallas. Men även om så sker, så torde detta tillhöra
            de provisoriska åtgärderna i avvaktan på den definitiva löneregleringen,
            som inte torde kunna undanskjutas för längre tid. Det är för den
            frågans ordnande på rättvisast möjliga sätt, som det är nödvändigt
            att snarast få utrett principerna och tillvägagångssättet för
            fastställandet av orter- nas inrangering i dyrortsgrupperna. Det
            finns ju allaredan avgivna be- tänkanden av sakkunniga, som utrett
            och framlagt förslag om definitiva löneregleringar, däri det förordats,
            att dyrortsgrupperna hopträngas till ett mindre antal. är för
            min del säker på, att detta gjorts i känslan utav den uppfattning,
            som alltmera gjort sig bred, nämligen att Stockholm varit missgynnat
            i förhållande till andra orter. Denna uppfattning har man velat
            på allt sätt påtvinga de klentrogna genom att hänvisa ill socialstyrelsens
            statistik. Har i det förutnämnda allaredan framhållit mina synpunkter
            angående denna statistik, varav torde tydligt framgå, att den
            för närvarande inte kan tjäna det ändamål, som heter opartisk
            och ändamålsenlig dyrortsgruppering.
          </p>
          <p>
            Därest socialstyrelsen, och varför inte några ämbetsverk till,
            bleve ut- planterade och fick sin stationering på A-ort, är det
            troligt, att det även för dem skulle visa sig, att statistiken
            inte hölle streck med verkligheten.
          </p>
          <p>
            Det är nödvändigt för såväl staten som dess befattningshavare,
            att denna fråga snarast utredes, så att den förestående löneregleringen
            kan anknytas till de förhållanden, som uppkomma efter den ifrågasatta
            ut- redningen. På grund av Kungl. Maj:ts proposition nr 125 och
            vad ovan anförts, hemsftälles,
          </p>
          <p>
            att riksdagen må i skrivelse till Kungl. Maj :t hemställa om
            åtgärders vidtagande för att få ett bättre och likvär-
          </p>
          <pb facs="riksdagen-motions-pdf/data/1931/mot_1931__ak__386/mot_1931__ak__386-006.pdf"/>
          <p>
            10 Motioner i Andra kammaren, Nr 386.
          </p>
          <p>
            digare tillvägagångssätt vid utrönandet av de olika orter- nas
            dyrhetsläge i förhållande till varandra, och att alla handlingar,
            som ligga till grund för orternas placering i dyrortshänseende,
            göras offentliga.
          </p>
          <p>
            Stockholm den 11 mars 1931.
          </p>
          <p>
            Helge Bäcklund.
          </p>
        </div>
      </div>
    </body>
  </text>
</TEI>
