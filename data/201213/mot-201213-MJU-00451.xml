<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00451">
  <teiHeader>
    <fileDesc>
      <titleStmt>
        <title>Delfinarier</title>
        <author corresp="i-WG11xmCpAW9nyyXv1sJFAK">av Helena Leander (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Delfinarier</title>
          <idno type="rdwebb">H002MJ451</idno>
          <rs type="number">MJ451</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ451/text</ref>
          <ref type="dokument_url_html">http://data.riksdagen.se/dokument/H002MJ451</ref>
          <ref type="dokumentstatus_url_xml">http://data.riksdagen.se/dokumentstatus/H002MJ451</ref>
          <ref type="doc">http://data.riksdagen.se/fil/6C8DC702-93C8-4B1E-B62B-5083E9045E67</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CiznokYcB7UgNqhPhWVfTT" type="signed"/>
        <correspContext corresp="i-CiznokYcB7UgNqhPhWVfTT">
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction xml:id="i-WL4zQAV2LBwmPYH57Ktm8Q" type="numbering">
          <date when="2012-10-08"/>
        </correspAction>
        <correspAction xml:id="i-Cuir8cJfv69hN5eCBvtzf1" type="submission">
          <date when="2012-10-05"/>
        </correspAction>
        <correspAction xml:id="i-Hqi4G4PJ6QeufFtpFHqU3t" type="transfer">
          <date when="2012-10-04"/>
        </correspAction>
        <correspAction xml:id="i-7sF9NQsycdYn5hqNcZ2P6U" type="assigned"/>
        <correspContext corresp="i-7sF9NQsycdYn5hqNcZ2P6U">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-P9KeBXiW2bnP2wG7yXtP9G" type="motHeader"/>
      <div xml:id="i-VtQRHZdy2UtpUTGdgLzxYT" type="motBody">
        <div xml:id="i-PMWVR4mTtHLAaNVstDwGup" type="motProposal" subtype="förslag">
          <head xml:id="i-UPZMwPdmJr6sJ1tN4Wqhwy">
            Förslag till riksdagsbeslut
          </head>
          <p xml:id="i-S3ShFkB7av5Sin8qB4mjQy">
            Riksdagen tillkännager för regeringen som sin mening vad som
            anförs i motionen om att förbjuda delfinarier.
          </p>
        </div>
        <div xml:id="i-LBvuFNqbNo6soTner6s9bv" type="motContent">
          <head xml:id="i-KCS6reXNDGyrew4kSSvrrE" type="h1">
            Motivering
          </head>
          <p xml:id="i-7tYyMkG2VwAnhx2xnrFxXr">
            Den grymma delfinslakten i Taiji i Japan väckte stor uppmärksamhet
            och stark avsky när den skildrades i dokumentären The Cove för
            några år sen. Den blodiga slakten på tiotusentals delfiner ledde
            till stora protester, men däremot fick kopplingen till delfinarier
            inte lika stor uppmärksamhet. Delfinarier som köper vildfångade
            delfiner bidrar till mer eller mindre grymma infångningsmetoder,
            om än inte alltid lika grymma som i Taiji. Även delfinarier där
            alla delfiner är födda i fångenskap bidrar dock till djurlidande.
          </p>
          <p xml:id="i-BjyhiSX5shphJbQXS5HgW8">
            Ett delfinarium har dåliga förutsättningar att erbjuda en god
            djurvälfärd. Den begränsade ytan ger små möjligheter för delfinerna
            att uttrycka sitt naturliga beteende. I frihet kan delfiner dyka
            hundratals meter och röra sig över stora avstånd under en och
            samma dag, ofta runt åtta men ibland upp till 15 mil, i upp till
            50 km/h. Den möjligheten finns naturligtvis inte i en bassäng.
            Bassängen är inte heller i första hand utformad för att erbjuda
            en så stimulerande miljö som möjligt utifrån förutsättningarna,
            utan utifrån besökarnas intressen samt ekonomiska, hygieniska
            och skötselmässiga överväganden. Kemikalierna i vattnet kan dessutom
            orsaka ögoninfektioner. Begränsningarna som den kala och sterila
            bassängmiljön utgör leder till understimulans som i sin tur orsakar
            stress. De konster som delfinerna måste träna in är ett klent
            substitut för naturliga beteenden som jakt.
          </p>
          <p xml:id="i-6PMiz1ZEhMfPTuetUaZZYq">
            Delfiner använder ekolokalisering för att utforska sin omgivning,
            det vill säga de navigerar med hjälp av serier av klickljud som
            de skickar ut och sen tolkar av studsarna på. Det har de nästan
            ingen möjlighet till på delfinarier eftersom bassängen stör denna
            funktion. Därtill kommer störningar i form av musik och ljud från
            publiken. Detta kan skapa allvarlig stress hos delfinerna.
          </p>
          <p xml:id="i-XmgSQDnyiXLzbP1sEhR9cR">
            Delfiner är intelligenta varelser med komplexa sociala interaktioner
            och starka släktband. I delfinarier blandas delfiner köns-, ålders-
            och släktmässigt på ett sätt som inte skulle förekomma i det vilda
            och som utmanar deras sociala relationer.
          </p>
          <p xml:id="i-UQWEWxKyEV7a8dSF8ti7Um">
            Just delfinernas intelligens är en av anledningarna till att
            de är så tacksamma att träna och visa upp. Intelligensen i sig
            är knappast moraliskt relevant, men däremot medför delfinernas
            högt utvecklade förmågor, med självmedvetande, komplex kommunikation
            och visst abstrakt tänkande, att livet i fångenskap kan utgöra
            ett större lidande än för en art med lägre intelligensnivå.
          </p>
          <p xml:id="i-UFb2baHTZntEv4ZYEgpzNf">
            Två argument brukar framhållas till delfinariernas försvar. Det
            första är att delfinarier ger möjligheter för människor, inte
            minst barn, att lära sig mer om delfiner. Men vad är det egentligen
            för bild av delfiner som förmedlas? Att delfiner finns till för
            att utföra konster för människor? Vill man ge en mer rättvisande
            bild av delfiner, deras livsförhållanden och beteenden så är naturfilm
            som visar delfiner i frihet ett betydligt bättre alternativ.
          </p>
          <p xml:id="i-5p2xyZ4B44NA9TCuWjvxKP">
            Ett annat argument för delfinarier, liksom för andra former av
            djurparker, är att dessa bidrar till artbevarande. Just flasknosdelfinen,
            den art som förekommer på Sveriges enda delfinarium, är dock inte
            hotad. Om något är delfinarier globalt sett snarare ett hot mot
            delfinbestånden, då många delfinarier fortfarande använder viltfångade
            delfiner.
          </p>
          <p xml:id="i-5MyYfUoSTDni66yVtCyCar">
            Trots de etiska invändningarna mot delfinarier, och trots deras
            tveksamma värde för utbildning och artbevarande, har debatten
            om delfinarier i Sverige hittills varit ytterst begränsad. Andra
            länder, som Chile och Costa Rica, har gått före och förbjudit
            delfinarier och många andra marina däggdjur på zoo. Andra länder,
            som Storbritannien och Brasilien, har skärpt sin lagstiftning
            och håller nu inga valdjur i fångenskap.
          </p>
          <p xml:id="i-9Lxqjn9xsHrm9QUvUBcEM">
            Sveriges djurskyddslagstiftning kräver att djur ska skyddas mot
            onödigt lidande och ges rätt till naturligt beteende, men trots
            detta är delfinarier fortfarande tillåtna. Det är dags att Sverige
            tar konsekvensen av sin djurskyddslag och, liksom andra länder
            redan har gjort, förbjuder delfinarier.
          </p>
        </div>
        <div xml:id="i-LYeQiMSdqn7MmzUkqPM8wE" type="signatureBlock">
          <list xml:id="i-5fmmp4C9aKPBar1cauPcnr">
            <item xml:id="i-2hLBKE6gbTQvTkuhk5U1Yv" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
          </list>
        </div>
      </div>
    </body>
  </text>
</TEI>
