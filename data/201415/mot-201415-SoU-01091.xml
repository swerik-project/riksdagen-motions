<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-01091">
  <teiHeader>
    <fileDesc>
      <titleStmt>
        <title>Förbjud icke-medicinsk omskärelse av omyndiga pojkar</title>
        <author corresp="i-TKwDinNn4twnLieK52EXRu">av Björn Söder m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1091 av Björn Söder m.fl. (SD)</title>
          <idno type="rdwebb">H2021091</idno>
          <rs type="number">1091</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H2021091/text</ref>
          <ref type="dokument_url_html">http://data.riksdagen.se/dokument/H2021091</ref>
          <ref type="dokumentstatus_url_xml">http://data.riksdagen.se/dokumentstatus/H2021091</ref>
          <ref type="docx">http://data.riksdagen.se/fil/A6324F37-DEFA-4333-85C1-CA7836ECF9B6</ref>
          <ref type="pdf">http://data.riksdagen.se/fil/FB53FD78-E293-4BCC-85B9-34375E904787</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-XRXtPdXG8Ahj3n8huVdjCn</idno>
            <name>Per Ramhorn</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-E6YAzSwhTJaJS5hnMGCntf</idno>
            <name>Hanna Wigh</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CyLEEV8Nfwk4BWZuQg6Cvn" type="signed"/>
        <correspContext corresp="i-CyLEEV8Nfwk4BWZuQg6Cvn">
          <note type="signatory" corresp="i-TKwDinNn4twnLieK52EXRu"/>
          <note type="signatory" corresp="i-XRXtPdXG8Ahj3n8huVdjCn"/>
          <note type="signatory" corresp="i-E6YAzSwhTJaJS5hnMGCntf"/>
          <note type="signatory" corresp="i-5JKbBodBpCZ1A4ajEWCxPv"/>
        </correspContext>
        <correspAction xml:id="i-HpJLJ9PtHTERaHoRy8wQ3w" type="submitted">
          <date when="2014-11-07"/>
          <time when="09:39:38"/>
        </correspAction>
        <correspAction xml:id="i-LsqFn5T2y96Ffo5DNS6yk9" type="referred">
          <date when="2014-11-12"/>
        </correspAction>
        <correspAction xml:id="i-RrqJxr8uLaMwtGqoCdioJ4" type="assigned">
          <date when="2016-05-09"/>
          <time when="15:41:50"/>
        </correspAction>
        <correspContext corresp="i-RrqJxr8uLaMwtGqoCdioJ4">
          <ref type="assignedTo">Socialutskottet</ref>
        </correspContext>
        <correspAction xml:id="i-2zA878FgYY4u44uicJRPn9" type="behandlas_i"/>
        <correspContext corresp="i-2zA878FgYY4u44uicJRPn9">
          <ref type="uppgift">2014/15:SoU7</ref>
          <ref type="ref_dok_id">H201SoU7</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU7</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FQttn47LUCcaFpaAP8K8WC" type="motHeader">
        <div xml:id="i-8Y8gUwnNLs9fj5xZhGTe9G" type="motTitle">
          Motion till riksdagen 2014/15:1091 av Björn Söder m.fl. (SD)
          Förbjud icke-medicinsk omskärelse av omyndiga pojkar
        </div>
      </div>
      <div xml:id="i-NDBEvroaFhHtaGz7UDUXUZ" type="motBody">
        <div xml:id="i-Ei72vqNcHcdvMhsnFWnDer" type="motProposal" subtype="förslag">
          <head xml:id="i-XEVeMbDZw9prJMvhZoHzTv">
            Förslag till riksdagsbeslut
          </head>
          <list xml:id="i-4V5JUpRm9xK689wT2GgS92" style="ol">
            <item xml:id="i-SB4azicuAEp31Nr7dJDM3K">
              Riksdagen tillkännager för regeringen som sin mening vad som
              anförs i motionen om att förbjuda icke-medicinsk omskärelse av
              omyndiga pojkar.
            </item>
            <item xml:id="i-VEXWa8kbRoGKv5ttPKEJak">
              Riksdagen tillkännager för regeringen som sin mening vad som
              anförs i motionen om att könsneutralisera lagen om könsstympning.
            </item>
          </list>
        </div>
        <div xml:id="i-GzQWrchU7czKuetRyVNNGM" type="motContent">
          <head xml:id="i-8GvMn8qbg3BeHgjDnARNUX" type="h1">
            Motivering
          </head>
          <p xml:id="i-WtkipgAF7fb127WTdbaDnJ">
            Omskärelse av pojkar legaliserades 2001 i Sverige. Som en följd
            av detta rekommenderar idag Socialstyrelsen landets landsting
            att erbjuda tjänsten som en service för de vårdnadshavare som
            önskar se sina barn omskurna. Den 1 oktober 2011 trädde lagen
            (2001:499) om omskärelse av pojkar (OmskL) i kraft där Socialstyrelsen
            i enlighet med sitt bemyndigande har meddelat föreskrifter och
            allmänna råd (SOSFS 2001:14) om omskärelse av pojkar – en lag
            som omfattar pojkar upp till 18 års ålder.
          </p>
          <p xml:id="i-DRsd8GRbeTaasSPQ217VVj">
            Anledningen till att den särskilda lagen om omskärelse togs fram
            var att man ville kunna garantera att ingrepp tillämpas på ett
            säkert sätt i enlighet med vad hänsyn till barns bästa kräver.
            Enligt riksdagens utredningstjänst (RUT) resonerades det inför
            lagstiftningsärendet kring om omskärelse kunde inskränka barnens
            religionsfrihet, någonting som regeringen enligt RUT inte verkade
            anse.
          </p>
          <p xml:id="i-NFPkhb6Xw5B8HhKANiGCX4">
            Trots att religiös omskärelse i sig inte är medicinskt motiverat
            sker det idag oftast på små barn som inte är stora nog att uttrycka
            egna uppfattningar i frågan. För dessa barn räcker det enligt
            lagen med begäran eller medgivande från vårdnadshavare. Trots
            att ingreppen oftast praktiseras på små barn är det paradoxalt
            nog inte tillåtet att utföra dessa på en pojke som inte vill.
            Uppenbart är därmed att man inte anser små barn ha en egen vilja
            och rätt till sina egna kroppar trots vad FN:s mänskliga rättigheter,
            FN:s barnkonvention och Nobabs kriterier för barnsjukvård säger.
            Dessa integritetskränkande ingrepp kan jämföras med de den svenska
            staten historiskt låtit genomföra på oskyldiga människor i form
            av exempelvis tvångssteriliseringar. Utgångspunkten har i båda
            fallen varit att vissa av samhällets gruppers normer över människor
            fått styra vilka som legitimt kan utsättas för tvångsmässiga och
            bestående fysiska ingrepp.
          </p>
          <p xml:id="i-Rn7nXiiqfRFp3YrMcnr3Sd">
            Istället för att helt och hållet förbjuda omskärelse av omyndiga
            pojkar var motivet till lagstiftningen om omskärelse att regeringen
            hellre ville se landstingen som aktörer till övergreppen än att
            vårdnadshavare eventuellt kunde ta till illegala metoder för att
            få sina barn omskurna. Denna argumentation är mycket vansklig
            och signalerar att kriminella handlingar kan legaliseras så länge
            tillräckligt många människor väljer att bryta mot lagen. I praktiken
            skulle denna utgångspunkt kunna få långtgående konsekvenser på
            många områden. Exempelvis skulle barnaga kunna vara näst på tur
            då det i många länder är accepterat både lagmässigt och kulturellt.
            Frågan bör därför ställas hur långt man är beredd att offra barns
            rättigheter i kulturens eller religionens namn? Den rimliga utgångspunkten
            är istället att ett beslut om omskärelse endast kan fattas av
            den berörda individen själv.I slutet på juni 2012 fick vi ta del
            av det faktum att en regional domstol i Köln beslutat om förbud
            för religiös omskärelse efter att en 4-årig pojke hade drabbats
            av kraftiga blödningar. Beslutet hade man grundat på att övergreppet
            strider mot tysk lag och att det är att likställa med misshandel
            eller ”allvarlig kroppsskada”. Utöver det slog man fast att religiös
            omskärelse är en kränkning av barnets rätt. Att de gamla och förlegade
            religiösa traditionerna som går ut på att stympa små pojkar och
            flickor (lagligt som olagligt) inte hör hemma i ett rättssäkert
            och modernt samhälle är inte alla överens om. Med hänvisning till
            religionsfriheten förespråkar man omskärelse vilket i sig får
            anses obegripligt eftersom offret ofta är så litet att han inte
            haft möjlighet att ännu bilda sig en uppfattning om han är beredd
            att offra kroppsdelar i religionens namn. Det bör i detta sammanhang
            poängteras att så länge svenska politiker fortsätter att tillåta
            dessa ingrepp på omyndiga pojkar, är man också själva ansvariga
            för varje pojke som i lagens namn för all framtid fråntas sin
            kroppsdel och integritet med tillhörande komplikationer.
          </p>
          <p xml:id="i-UE4t1mH3iEGbVaTyh6EKed">
            Kvinnlig omskärelse (könsstympning) är i Sverige som specifikt
            fenomen förbjudet sedan 1982. I 1 § lag (1982:316) med förbud
            mot könsstympning av kvinnor står det att ”Ingrepp i de kvinnliga
            yttre könsorganen i syfte att stympa dessa eller åstadkomma andra
            bestående förändringar av dem (könsstympning) får inte utföras
            oavsett om samtycke har lämnats till ingreppet eller inte”. Vid
            brott av normalgraden är straffet fängelse upp till fyra år. Vid
            grova brott kan straffet bli fängelse upp till tio år.
          </p>
          <p xml:id="i-Lzrx1EDk5hLbMFJmgHVfVZ">
            Vidare kan man i brottsbalken 5 § ytterligare läsa att ”Den som
            tillfogar en annan person kroppsskada, sjukdom eller smärta eller
            försätter honom eller henne i vanmakt eller något annat sådant
            tillstånd, döms för misshandel till fängelse i högst två år eller,
            om brottet är ringa, till böter eller fängelse i högst sex månader”.
            Lag (1998:392). Denna lag bör i allra högsta grad uppfattas som
            könsneutral och bara det faktum att den finns gör att legaliseringen
            av omskärelse av pojkar framstår som mycket tveksam.
          </p>
          <p xml:id="i-LNbFXqAw7YLcyn47fEFUcU">
            Att samhället ser allvarligt på kvinnlig könsstympning är positivt
            och allt arbete som syftar till att förebygga fenomenet är bra.
            Stympningen av flickor är allt som oftast synnerligen råare och
            mer omfattande än densamma på pojkar. Dock är det i detta avseende
            viktigt att understryka att mänskliga rättigheter är universella
            och varken tar hänsyn till kultur, religion, tradition eller kön.
          </p>
          <p xml:id="i-2j449PTQ9uA2xJArF4386R">
            Pojkar bör ha samma rätt att slippa dels komplikationer som nedsatt
            känslighet i könsorganen, smärtsamma erektioner, ökade risker
            för njurskador och psykisk påfrestning genom att för all framtid
            sakna en kroppsdel, dels den oerhörda kränkning av integriteten
            som omskärelse faktiskt innebär.
          </p>
          <p xml:id="i-PYwGMGTatCmTmkPepr7Dpc">
            I och med att Sverige förbundit sig till barnkonventionen har
            man också förbundit sig att ”vidta alla effektiva och lämpliga
            åtgärder i syfte att avskaffa traditionella sedvänjor som är skadliga
            för barns hälsa”. Alla barn bör ha rätt till sina egna kroppar
            och likhet inför lagen. Det är inte värdigt något friskt barn
            som bör anses duga bra som han/hon är född, att läggas under kniven
            med statens samtycke. Därför bör lagen om könsstympning snarast
            könsneutraliseras.
          </p>
        </div>
        <div xml:id="i-LJZ8ytjY2pAPjvnczVn3Rw" type="motSignatures">
          <list xml:id="i-Xf3ANFKGyw7SiPobZpobm7">
            <item xml:id="i-FW14AtFUhxPQNJDXsuu8YP" who="i-TKwDinNn4twnLieK52EXRu">
              Björn Söder (SD)
            </item>
            <item xml:id="i-RYSjcd9cxw5GgHF8UW2kdb" who="i-XRXtPdXG8Ahj3n8huVdjCn">
              Per Ramhorn (SD)
            </item>
            <item xml:id="i-HxLHf5RYGut3Vhxyww9Fpt" who="i-E6YAzSwhTJaJS5hnMGCntf">
              Hanna Wigh (SD)
            </item>
            <item xml:id="i-LASF2k2rExXZsTnfY3741H" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
          </list>
        </div>
      </div>
    </body>
  </text>
</TEI>
