<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__144/mot_1959__ak__144-001.pdf"/>
      <div type="motHeader" xml:id="i-64uDAKyaqxb2tWhtXRgbUZ">
        <div type="motTitle" xml:id="i-GdTwbstfYZWAM9SRtL8igu"/>
        <div type="motSubmissionInfo" xml:id="i-USQuDhb8sb1vVdkGRb65oT"/>
      </div>
      <div type="motBody" xml:id="i-KnfEkThvYKuBFbHpAsUFFP">
        <div xml:id="i-NTrX5FYTokZcTTzGQprYXn">
          <p xml:id="i-9tf42Z9jjHezi7YZ3Lv5TK">
            Nr 144—145 = Motioner i Andra kammaren, nr 144 år 1959 1
          </p>
          <p xml:id="i-GjF8EtKe6f1pmfWgTWyFX2">
            Nr 144
          </p>
          <p xml:id="i-KyamaVfGx7maWKNEJi93Vd">
            Av herr Bohman m. fl., om principbeslut rörande Vägplan för Sverige,
            m. m.
          </p>
          <p xml:id="i-BCxq64TWWXVUZccYZeyPJw">
            Antalet bilar i vårt land översteg den 1 januari 1959 en miljon.
            Detta innebär att omkring var sjunde invånare i vårt land äger
            en bil och var åt- tonde en personbil. Utvecklingen har gått snabbt.
            Under de senaste åren har personbilbeståndet tillväxt med mer
            än 100 000 fordon om året. Allt tyder på att utvecklingen kommer
            att fortsätta. Enligt nu föreliggande pro- gnoser torde vi redan
            före 1965 ha uppnått ett bilbestånd motsvarande en personbil på
            fem invånare och 1975 en på tre, d. v. s. i genomsnitt en bil
            per hushåll. Vi kommer alltså att år 1975 ha samma biltäthet som
            Förenta staterna har i dag. Eftersom det finns all anledning antaga,
            att vi här kommer att möta samma svårigheter och problem som kännetecknat
            motorismens ex- pansion i Förenta staterna, finns det skäl att
            dra lärdom av amerikanska erfarenheter. Innehav av bil innebär
            standardhöjning för den enskilde och samhället. Den snabba ökningen
            av bilbeståndet är visserligen ägnad att medföra olä- genheter
            av skilda slag under en övergångstid, men samhällsekonomiskt medför
            motorismen stora fördelar. Det vore felaktigt och även orealistiskt
            att söka hindra utvecklingen. Tillfälliga störningar i det allmänna
            konjunk- turläget kan givetvis dämpa utvecklingstakten. Vi bör
            likväl utgå ifrån att ovan angivna prognoser kommer att förverkligas.
            För individ, näringsliv och samhälle får detta betydelsefulla
            konsekven- ser. Bilen överbryggar avstånden, knyter samman landets
            olika delar och möjliggör tillvaratagande av våra naturtillgångar.
            Den rationaliserar och förbilligar transportarbetet. Redan nu
            befordras den alldeles övervägande delen av den totala godsmängden
            i vårt land av lastbilar, och även av godstransportarbetet uttryckt
            i tonkm kommer enligt gjorda prognoser last- bilarna att svara
            för omkring hälften av det totala år 1975. Bussar, drosk- bilar
            och privatbilar torde redan nu svara för den största delen av
            person- transportarbetet. För den enskilde möjliggör bilen rekreation
            och ett indivi- duellt utnyttjande av fritiden. På alla samhällslivets
            områden har motorismen redan åstadkommit helt nya arbets- och
            levnadsbetingelser. Ett riktigt till- varatagande av motorismens
            möjligheter ger betingelser för höjd produk- tivitet och ökat
            välstånd. Motorismen utgör en förutsättning för strävan- dena
            att underlätta handelsutbytet och att bredda det internationella
            sam- arbetet. Det är därför ur alla synpunkter en samhällelig
            angelägenhet av största betydelse att söka analysera de förändringar,
            som redan uppträtt i
          </p>
          <p xml:id="i-TMSTC5boA6UAUb6gMWKcd5">
            1 Bihang till riksdagens protokoll 1959. 4 saml. Nr 144—145
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-002.pdf"/>
          <p xml:id="i-Rj3FHmXu442zabLuotzEap">
            2 Motioner i Andra kammaren, nr 144 år 1959
          </p>
          <p xml:id="i-Aj8WpjEoZSLbS5VJLUJPaA">
            vårt land och som kommer att uppträda som en följd av motorismens
            ut- veckling, och att tillse att det nya bilsamhällets möjligheter
            blir väl till- varatagna. Vissa av de frågor som aktualiserats
            på detta område är redan nu före- mål för offentliga utredningar.
            De har tillkommit för att lösa problem, som successivt trängt
            sig på. Någon allmän kartläggning av de olika föränd- ringar som
            motorismens utveckling kommer att framtvinga för vårt lands vidkommande
            har dock hittills icke kommit till stånd, än mindre har några
            försök gjorts att dra upp riktlinjer för utvecklingen. Det förefaller
            som om man emellanåt på många håll icke vore beredd att acceptera
            den av moto- rismen orsakade omdaningen av vårt samhälle. Man
            har synbarligen icke gjort klart för sig med vilken styrka och
            hastighet vårt samhälles omvand- ling till ett bilsamhälle pådrives
            av konsumenterna. Och man har sökt und- vika att ta ställning
            även till problem, som uppenbarligen kräver en snabb lösning.
            För samhällsplaneringen, för industriens, hantverkets och handelns
            loka- lisering, för våra tätorters funktionsduglighet och för
            förhållandet mellan landsbygd och stad skapar den växande bilismen
            problem, som icke kan lämnas olösta. Samtidigt som bilen höjer
            levnadsstandarden och produkti- viteten, kräver den investeringar
            av sådan volym, att andra investeringsbe- hov knappast kan bli
            oberörda. De komplicerade avvägningsfrågor som i samband därmed
            uppkommer behöver klarläggas. Om åtgärder improvise- ras, allteftersom
            svårigheterna tränger sig på, föreligger risk för att en riktig
            lösning försvåras eller förhindras och att felinvesteringar äger
            rum. Redan år 1956 underströk FN:s Europakommission (ECE) i sin
            årsrapport (Economic Survey of Europe), att motorismens samhällsekonomiska
            bety- delse måste accepteras och den mångfald problem som den
            föranleder lösas på ett med hänsyn till den framtida utvecklingen
            ändamålsenligt sätt. Erin- ras må också att Nordiska rådet vid
            sin höstsession 1958 beslutat att hos de nordiska regeringarna
            hemställa om en allmän utredning angående samtliga nordiska transportproblem
            liksom också om de frågor, som rör Nordens anknytning till det
            kontinentala trafiksystemet. Vi vill här peka på ett antal frågor,
            som i samband därmed aktualiseras. Vad först gäller vårt lands
            vägväsende, motsvarar detta icke de anspråk som med fog kan ställas
            på ett modernt, rationellt och ur trafiksäkerhets- synpunkt tillfredsställande
            vägnät. Redan i slutet av år 1957 redovisade väg- och vattenbyggnadsstyrelsen
            ett förslag till vägplan för Sverige, utar- betat av delegationen
            för översiktlig vägplanering. Förslaget innebär en översiktlig
            och principiell plan för upprustning av det allmänna vägnätet
            fram till år 1975 och avser att tillgodose den nuvarande och den
            förutse- bara ökade vägtrafiken. På grundval av planen har utarbetats
            ett investeringsprogram för åren 1958—1967. Flertalet remissinstanser
            har hävdat, att planen och investe- ringsprogrammet borde oreserverat
            godtagas av statsmakterna och läggas
          </p>
          <p xml:id="i-Mwxgm66Hyq8JGAvz71REhh">
            d till grund i första hand för de följande tio årens vägbyggnadsverksamhet.
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-003.pdf"/>
          <p xml:id="i-GGDaw8AZQmnpWwb3RZtxgf">
            Motioner i Andra kammaren, nr 144 år 1959 3
          </p>
          <p xml:id="i-CdWCEnrsDqiCWaKJP1AHr5">
            Man har ansett, att den förbättrade trafikekonomi och trafiksäkerhet
            som kunde vinnas genom väginvesteringarna vore av så stor betydelse
            för nä- ringslivet och det allmänna, att investeringarnas storlek
            ej borde avskräcka. Det vore också önskvärt, att väg- och vattenbyggnadsverket
            finge fastare riktlinjer för den medelstilldelning som kunde påräknas
            på längre sikt. Kommunikationsministern vitsordar visserligen
            i årets statsverksproposi- tion, att det är angeläget såväl ur
            näringslivets synpunkt som för landet i dess helhet att en upprustning
            och utbyggnad av väg- och gatunätet succes- sivt kommer till stånd,
            men synes icke vara beredd att dra konsekvenser- na härav. Hans
            reservationer emot vägplanen är av sådan art, att man knappast
            kan anse att den accepterats. Och han säger sig icke kunna godtaga
            tanken på ett flerårigt investeringsprogram avsett att underlätta
            vägbygg- nadsverksamhetens rationella planering och genomförande.
            Som motiv här- för har han anfört, att statsmakterna ej rimligtvis
            kunde »frånhända sig möjligheten att ta hänsyn till hur samhällsekonomien
            och arbetsmarknads- läget framdeles kan komma att utvecklas&gt;.
            Det kan enligt vår mening na- turligtvis icke komma i fråga att
            binda sig för ett visst långsiktigt investe- ringsprogram, men
            det förhållandet att ett sådant program accepteras med- för ingen
            sådan absolut bundenhet. Det bör dessutom beaktas, att finansie-
            ringen av vägbyggandet och andra i samband med motorismen stående
            åt- gärder sker med hjälp av automobilskattemedel, som principiellt
            sett icke borde komma i fråga för andra syften. Ur synpunkten
            att fri konkurrens bör upprätthållas mellan olika transportmedel
            med hänsyn till transport- ekonomi och transportservice lär man
            icke heller kunna — såsom kommu- nikationsministern — generellt
            hävda, att »särskild försiktighet» bör iakt- tagas med en utbyggnad
            av vägnätet för »sådan långväga trafik, som med fördel bör kunna
            avvecklas med järnväg». Så länge omkring 1 miljard kro- nar bilskattemedel
            använts för andra ändamål, bör det icke heller kunna med fog hävdas,
            att »investeringar, som närmast är avsedda att tillgodose personbilstrafik
            i den mån densamma har karaktär av utpräglad topptrafik framkallad
            av mindre nyttobetonad privatmotorism&gt;, tills vidare bör stå tillbaka.
            Uttalandet förefaller bygga på den enligt vår mening felaktiga
            tankegången, att statsmakterna skulle kunna bedöma angelägenheten
            av den enskildes bilbehov. Enligt vår uppfattning bör vägbyggnadsarbetet
            i vårt land — liksom på åtskilliga håll utomlands — baseras på
            en långsiktig plan. Det bör kunna be- drivas målmedvetet och rationellt
            utan kostnadsfördyrande improvisationer och avbrott samt finansieras
            med från bilismen inflytande medel. Vi delar departementschefens
            uppfattning att planen bör kunna successivt revideras men anser,
            att riksdagen redan nu borde uttala sin principiella anslutning
            till en utbyggnad av vägväsendet i överensstämmelse med vägplanen.
            På de skäl som ovan anförts anser vi det också vara värdefullt
            att i princip godtaga det föreslagna investeringsprogrammet för
            åtminstone en femårs- period. Därvid bör tills vidare som riktmärke
            kunna gälla de fastställda flerårsplanerna.
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-004.pdf"/>
          <p xml:id="i-2Q9aTB7KDBjaef8A83R6DD">
            4 Motioner i Andra kammaren, nr 144 år 1959
          </p>
          <p xml:id="i-XqUmtsSicPSgPtZ3qWAqJK">
            Delegationen för översiktlig vägplanering har med skärpa påvisat,
            vilken betydelse vägnätets standard har ur trafiksäkerhetssynpunkt.
            På basis av svensk olycksfallsstatistik har delegationen ansett
            sig kunna dra den slut- satsen, att ett genomförande av vägplanen
            beträffande riksvägnätet skulle resultera i en sänkning av olyckorna
            med nära halva antalet. Det finns ingen anledning ifrågasätta
            riktigheten av dessa antaganden, vilka under- stryker det stora
            ansvar statsmakterna i detta hänseende ådrar sig vid underlåtenhet
            att ställa alla tillgängliga resurser till förfogande för vägnä-
            tets upprustning. Bland de åtgärder som kan vidtagas till höjande
            av trafik- säkerheten är med andra ord vägnätets upprustning en
            av de viktigaste. Kommunikationsministern har för sin del vitsordat
            vägupprustningens betydelse i nämnda hänseende men torde icke
            för vägplanens vidkomman- de ha dragit de praktiska konsekvenserna
            härav. Att i dagens läge ta av- stånd från byggande av vägar av
            motorvägsstandard kan icke vara försvar- ligt. Det är likaså betänkligt
            att minska på kraven i fråga om s. k. dimen- sionerande hastighet.
            Erinras må att olika med trafiksäkerhetsfrågorna sammanhängande
            pro- blem utretts av den år 1957 tillsatta organisationskommittén
            för trafiksä- kerhet, vilken i augusti 1958 avgivit betänkande
            om trafiksäkerhetsarbetets organisation m. m. Beträffande trafiksäkerhetsforskningens
            organisation, forskningsprogram samt propaganda och upplysning
            har kommitténs för- slag föranlett äskanden redan i statsverkspropositionen.
            Vi vill understryka vikten av att jämväl kommitténs förslag i
            övrigt snarast aktualiseras. Det med trafiksäkerhetsfrågan sammanhängande
            problemet om kontinu- erlig säkerhetsbesiktning av det rullande
            motorfordonsbeståndet får allt större aktualitet, ju mer bilbeståndet
            växer och ju större betydelse försälj- ningen av begagnade motorfordon
            får. Erfarenheterna från Förenta stater- na visar, att man även
            i vårt land har att räkna med att begagnade bilar i allt större
            utsträckning kommer att efterfrågas av stora befolkningsgrup-
            per. Frågan om en kontroll av dessa bilar bör därför med det snaraste
            lösas på ett tillfredsställande sätt. Med hänsyn till de svårigheter
            att utbygga sta- tens bilinspektions kapacitet som av statsfinansiella
            och andra skäl uppen-
          </p>
          <p xml:id="i-2k2KqVGPtiATDRxGQY5RXA">
            barligen föreligger och då — av kommunikationsministerns uttalande
            i statsverkspropositionen att döma — de förväntningar om en förstärkning
          </p>
          <p xml:id="i-CHCcrkaz1HdgvPho39sZ3x">
            av inspektionens resurser, på vilka 1958 års B-riksdag byggde
            sitt avvisan- de av i ämnet vid samma riksdag väckta motioner,
            icke synes kunna infrias inom de närmaste åren, bör på nytt övervägas
            den i motionerna framförda tanken att anförtro dylika besiktningar
            åt sådana enskilda kontrollanstalter och verkstäder som utför
            sina besiktningar i överensstämmelse med av Sveriges bilprovningsnämnd
            uppdragna riktlinjer.
          </p>
          <p xml:id="i-2xDJa92agdcNYRAPfEjE1o">
            Den nuvarande vägtrafiklagstiftningen bör, trots att den för
            relativt få år sedan underkastades en genomgripande revision,
            överses i olika hänse- enden. Vissa ändringar däri vidtogs visserligen
            nyligen på grund av det för- slag som framlades av 1953 års trafiksäkerhetsutredning,
            men också i andra
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-005.pdf"/>
          <p xml:id="i-5kB2Wpy5b6bmneYk8t3Tuu">
            Motioner i Andra kammaren, nr 144 år 1959 5
          </p>
          <p xml:id="i-N9yk7JgTytHufuDSjXsreK">
            hänseenden synes en modernisering vara påkallad. En sådan har
            också ställts i utsikt, men något initiativ från Kungl. Maj:ts
            sida har ännu icke tagits. Frågan bör lösas med skyndsamhet i
            samverkan med skilda vägtra- fikintressenter och i samarbete med
            våra nordiska grannländer. Därvid bör övervägas bl. a. ändringar
            i fråga om vägmärkena och reglerna för belysning av vägarna. Förenklingar
            av olika slag bör vidtagas. även parkeringsbegrep- pets innebörd
            bör utredas i syfte att förekomma de tillämpningssvårigheter som
            de nuvarande reglerna föranlett framför allt i våra tätorter.
            En fråga som med säkerhet kommer att på nytt aktualiseras är övergången
            för vårt lands vidkommande till högertrafik.
          </p>
          <p xml:id="i-RfRadce7vuYhJh7yWCrQCG">
            Såsom nyss anförts har de direkta statliga inkomsterna från bilismen
            hittills väsentligt överskridit statens utgifter för motsvarande
            ändamål. Det bör också observeras, att bilskatterna utgör en kontant
            förskottsbetalning för vägbyggnader, vägunderhåll och åtskilliga
            andra med trafiken sammanhäng- ande utgifter. Den kontanta finansieringen
            belastar icke blott näringslivets lastbilstransporter och buss-
            och taxitrafik utan även den enskilde, som ut- nyttjar personbilen
            i eller för sitt arbete eller för rekreation. Även om bil- skattemedlen
            i sin helhet disponerades för sitt avsedda syfte, kommer emel-
            lertid investeringskraven så småningom att få sådan omfattning,
            att det kan ifrågasättas, huruvida icke formerna för en mindre
            »konventionell» finan- siering av vissa väg- och brobyggnader
            skulle kunna övervägas. Som bekant tillämpas på vissa håll utomlands
            — och framför allt i Förenta staterna, där den växande trafiken
            krävt exceptionella finansieringsåtgärder — bl. a. finansiering
            av vissa trafikbyggen baserad på rätt att förränta och amor- tera
            investeringarna genom avgifter på de trafikanter som utnyttjar
            de fär- diga lederna. Ur principiell synpunkt bör ett dylikt tillvägagångssätt
            icke utan vidare förkastas för vårt lands vidkommande. Som förutsättning
            för avgiftsbeläggning bör givetvis gälla, att andra framkomlighetsmöjligheter
            står trafikanterna till buds och att de alltså har valmöjlighet
            mellan en längre, mer belastad, kostnadsfri led och en snabbare
            men avgiftsbelagd. Icke blott för brobyggnader av typen Öresundsbroprojektet
            utan även för mera normala trafikbyggen borde en sådan anordning
            kunna komma i fråga. Problemet synes i varje fall vara förtjänt
            av att utredas. Även andra finansieringsmetoder bör därvid övervägas.
            Som en generell förutsättning bör emellertid gälla, att garantier
            vinnes för att på detta sätt indragna me- del helt kommer bilismen
            till godo. Så länge hittillsvarande förfaringssätt kommer till
            användning att fondera eller för andra ändamål utnyttja en väsentlig
            del av bilismens pålagor — saknas sakliga och principiella förutsättningar
            för ytterligare belastning av bilismen. Här aktualiserade problem
            synes ligga inom arbetsområdet för 1953 års trafikutredning.
          </p>
          <p xml:id="i-UjCw1Avgovd3tL8as1HGDG">
            Särskilt betydelsefulla är motorismens konsekvenser för samhällsplane-
            ringen. Såväl den översiktliga planeringen som detaljplaneringen
            har under de allra senaste åren ställts inför helt nya problem.
            Det torde i många hän-
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-006.pdf"/>
          <p xml:id="i-4YFzR6oFhTffzLuFnost9u">
            6 Motioner i Andra kammaren, nr 144 år 1959 ,
          </p>
          <p xml:id="i-8XjrKBSbgicCDFmTqmexE7">
            seenden vara nödvändigt att revidera tidigare accepterade arbetshypoteser
            och målsättning i planeringsarbetet. Vissa med den översiktliga
            planlägg- ningen sammanhängande frågor har anförtrotts 1951 års
            byggnadsutred- ning. Men de närings- och socialpolitiska samt
            samhällsekonomiska pro- blem som bilismen aktualiserar för bebyggelseplaneringen
            torde hittills icke ha gjorts till föremål för allmän analys.
            Som exempel på de nya strä- vanden och tendenser som bör beaktas
            i samhällsplaneringsarbetet må föl- jande särskilt framhållas.
            Då det gäller lokaliseringen av industri, hantverk och arbetsplatser
            över huvud, förefinnes icke längre samma behov som tidigare av
            bostäder i ar- betsplatsernas närhet eller av tillgång på kollektiva
            trafikmedel från bostad till arbetsplats. Bilen som individuellt
            transportmedel har upphävt avstån- den, breddat basen för arbetsplatsernas
            rekryteringsområden eller med and- ra ord gjort arbetsmarknaden
            friare och rörligare. Byte av arbetsplats behö- ver icke längre
            innebära, att arbetstagaren måste byta bostad och miljö. Bilen
            skapar större förutsättningar att sammanhålla familjen, även sedan
            barnen växt upp, och gör arbetstagarna mer oberoende av arbetstillgången
            i bostadens närhet. Bilen ger möjlighet att hålla landsbygden
            levande. Över huvud har bilen skapat betingelser för tillkomsten
            av egnahemsområden av den typ som är vanligt förekommande i Förenta
            staterna, belägna i perife- rien av större tätorter och relativt
            obundna av kollektiva trafikmedel och den närhetsservice i skilda
            hänseenden som hyreshusbebyggelse anses för- utsätta. I region-,
            general- och stadsplanearbetet föreligger alltså i nyss- nämnda
            hänseende numera större frihet än tidigare. Bilen har å andra
            sidan orsakat nya problem för våra tätorter, vilka i framkomlighets-
            och parkeringshänseende icke på något sätt motsvarar nu- tida
            krav. Bilen kräver delvis nya principer för stadsplaneringen.
            En ny målsättning i stadsplanearbetet har blivit erforderlig.
            Om man har den uppfattningen, att våra tätorter och stadssamhällen
            skall behålla sin ställ- ning som centra för administrativ, kommersiell,
            kulturell och social verk- samhet — att med andra ord den europeiska
            stadsmiljön skall bevaras även i bilåldern — bör bilismens speciella
            krav beaktas, och det bör tillses, att förutsättningar skapas
            för både individuell och kollektiv trafik. Den upp- fattning som
            understundom gjort sig gällande, att den individuella trafi- ken
            bör reduceras eller rent av förhindras i stadskärnorna kan icke
            accep- teras. Såsom framhålles i den av handelskamrarnas nämnd
            år 1958 utgivna broschyren » Rädda Storgatan», är det angeläget
            att dels i princip göra klart för sig, vilka betingelser som måste
            uppfyllas för att våra städer skall kunna fullgöra sina funktioner
            i bilsamhället, och dels på varje särskild ort konkret omsätta
            principerna med hänsyn till ortens speciella förhållan- den. Erfarenheterna
            från Förenta staterna visar, vilka felinvesteringar och vilka
            skadliga verkningar över huvud som kan uppkomma, om icke dessa
            frågor i god tid löses. Vid såväl den översiktliga planeringen
            som detaljplaneringen bör särskild hänsyn tagas till lastbilstrafikens
            insatser och behov. Lämpligt belägna
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-007.pdf"/>
          <p xml:id="i-BPbhsybWQnLDNVu86uQCuZ">
            Motioner i Andra kammaren, nr 144 år 1959 7
          </p>
          <p xml:id="i-S2FBSxQZ239ezmfdgUqovG">
            terminaler för den långväga lastbilstrafiken behöver anordnas
            med omlast- ningsmöjligheter till mindre fordon. Partihandels-
            eller distributionscentra bör utbyggas, anpassade för bilismen,
            allt i syfte att förbilliga transportar- betet och möjliggöra
            en rationell varuhantering. Områden för motorverk- städer, gummiverkstäder,
            bensinstationer, servicestationer hör också till de motorismens
            behov som bör tillgodoses redan vid planeringsarbetet. Den utredning
            som för några år sedan ägde rum på föranstaltande av väg- och
            vattenbyggnadsstyrelsen, »Motorismens serviceanläggning», bör
            — sedan den överarbetats med hänsyn till numera vunna erfarenheter
            — kunna tjäna till ledning härvidlag. Vid olika tillfällen har
            i riksdagen påvisats motorismens betydelse för varudistributionen.
            Bilen har skapat bättre kontakt mellan glesbygdernas befolkning
            och tätorterna men samtidigt gjort landsbygden mer oberoende av
            lanthandeln och mindre serviceanläggningar ute i bygderna. På
            många håll i vårt land har lanthandeln förorsakats betydande svårigheter
            till följd härav; på andra håll däremot har lanthandeln genom
            en utbyggnad och kom- bination med andra serviceanläggningar lyckats
            väl hävda och t. o. m. stärka sin ställning, allt beroende på
            avsättningsområdets struktur, närliggande tätorters attraktivitet
            och företagarnas framsynthet och initiativ. Större distributionscentras
            betydelse har förstärkts icke endast på landsbygden utan även
            i våra allra största tätorter. De attraktiva detaljhandelskoncentratio-
            nerna har blivit ännu mer tilldragande, eftersom de blivit uppnåeliga
            för en större krets potentiella konsumenter. Detta har i sin tur
            medfört ökad belastning av trafiklederna och större krav på parkeringsutrymmen.
            De planeringsproblem i fråga om tätorternas trafikleder som motoris-
            men skapat bör klarläggas. Hit hör såväl huvudledernas framdragande
            i för- hållande till våra tätorter -— varvid framkomlighetens
            krav bör vägas mot näringslivets behov av goda kontakter — samt
            gatunätets uppbyggnad och dimensionering, allt frågor som har
            avgörande betydelse för stadssamhäl- lenas möjligheter att fungera
            i bilsamhället. Av erfarenheterna från Amerika kan redan nu dragas
            den slutsatsen, att en generell breddning av gatunätet i våra
            städer icke löser frågan men att tillfartsleder och kringfartsleder
            med hög kapacitet bör anordnas. De investeringar som i samband
            därmed er- fordras blir helt visst betydande. De får emellertid
            vägas mot de väsentliga förluster i arbetstid och outnyttjad trafikkapacitet
            som förorsakas på många håll i våra större städer genom trafikstockningar.
            I själva verket torde i första hand näringslivet men även enskilda
            redan med nuvarande biltäthet dagligen drabbas av så stora merkostnader
            genom bristfälligt väg- och gatu- nät, otillfredsställande lastnings-
            och lossningsförhållanden samt dåliga parkeringsmöjligheter, att
            i förhållande därtill betydande investeringar ter sig försvarliga.
            Åtskilliga frågor besläktade med de här behandlade förevar vid
            1958 års B-riksdag i anledning av skilda motioner. Riksdagen beslöt
            emellertid i en- lighet med bankoutskottets hemställan (utl. B
            9:1958), att motionerna icke skulle föranleda någon riksdagens
            åtgärd. Utskottet erinrade som
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-008.pdf"/>
          <p xml:id="i-8JKjd5NuiLcJsEeEWrbqqv">
            8 Motioner i Andra kammaren, nr 144 år 1959
          </p>
          <p xml:id="i-H3HkiECjA9rtE7DPZvvKDB">
            motiv för sitt ståndpunktstagande om att arbetsmarknadsstyrelsen,
            som haft att verkställa en inventering av material ägnat att belysa
            olika problem sam- manhängande med närings- och bebyggelsestrukturens
            utveckling, i mars 1958 avslutat första delen av utredningsarbetet.
            Utskottet förutsatte, att sty- relsen snarast bleve i tillfälle
            att slutföra undersökningarna. Utskottet erinrade också om det
            utredningsarbete på området som ägde rum länsre- gionalt samt
            inom 1951 års byggnadsutredning, 1953 års trafikutredning och
            1954 års fastighetsbildningskommitté samt underströk vikten av
            samråd mellan de olika utredningarna. I fråga om landsbygdens
            behov av mindre tätorter och deras roll för landsbygdens bebyggelse
            erinrades slutligen om att Kungl. Maj:t den 31 maj 1957 i anledning
            av riksdagens skrivelse den 14 maj 1957 (nr 249) anmodat 1951
            års byggnadsutredning att behandla vissa frågor rörande bebyggelseplaneringen.
            Även om det får förutsättas, att det pågående utredningsarbetet
            på be- rörda områden beaktar de strukturförändringar av olika
            slag som den växande motorismen medför, torde icke i direktiven
            för någon av utred- ningarna ha särskilt påvisats behovet av analys
            av väntade förändringar och av riktlinjer för framtiden. Det kan
            jämväl ifrågasättas, huruvida den uppsplittring av olika utredningsuppdrag
            på skilda kommittéer som nu förekommer är ur helhetens synpunkt
            ändamålsenlig. Enligt vår mening bör arbetsmarknadsstyrelsen vid
            pågående inventering av närings- och be- byggelsestrukturens problem
            särskilt beakta vad som här anförts rörande motorismen och dess
            konsekvenser.
          </p>
          <p xml:id="i-UnwbmQMqCeS3efkiUgfcDW">
            Ett problem som i samband härmed tilldrar sig uppmärksamhet är
            par- keringsfrågan. Det torde numera föreligga enighet om att,
            om icke parke- ringsproblemet löses på elt ändamålsenligt sätt,
            arbetsbetingelserna i våra tätorter blir nära nog olidliga. Amerikanska
            erfarenheter ger vid handen, att konsumenten i bilsamhället kräver
            att få disponera bil i varje fall i sam- band med mera väsentliga
            inköp och ärenden. Och om detta icke kan till- godoses, kommer
            innerstaden att förlora sin betydelse som kommersiellt centrum.
            Nu gällande byggnadslagstiftning förutsåg vid sin tillkomst icke
            utvecklingen inom motorismen, och de regler rörande skyldighet
            att ordna parkeringsplatser som nämnda lagstiftning innehåller
            har visat sig bli allt- mer otidsenliga. I stället för att avhjälpa
            trafik- och parkeringssvårigheterna är de i själva verket ägnade
            att motverka en förnuftig lösning. Parkeringsproblemet har visserligen
            under de senaste åren angripits av såväl den expertkommitté, den
            s. k. parkeringsutredningen, som år 1955 tillsattes inom byggnadsstyrelsen
            samt väg- och vattenbyggnadsstyrelsen, som 1951 års byggnadsutredning.
            Men de normer och förslag som därvid fram- lagts har icke ansetts
            utgöra en definitiv lösning av parkeringsfrågan. Sist- nämnda
            utredning har uttryckligen framhållit, att dess förslag vore att
            be- trakta som ett provisorium, ofrånkomligt för att »tills vidare
            kunna till nöds komma till rätta med de mest trängande problemen&gt;.
            Detta förhållan- de och de olägenheter för näringslivet och den
            enskilde som för varje dag
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-009.pdf"/>
          <p xml:id="i-5AUCojs7BCtnhrDB1WaGqJ">
            Motioner i Andra kammaren, nr 144 år 1959 9
          </p>
          <p xml:id="i-TJkJ89X2YYL8NrhHdHPyuh">
            blivit alltmer påtagliga har föranlett handelskamrarna i rikets
            tre största städer att i skrivelse till Kungl. Maj:t den 18 oktober
            1958 hemställa om en förutsättningslös utredning rörande de frågor
            av rättslig, ekonomisk och trafikteknisk innebörd som i detta
            sammanhang aktualiseras. Skrivelsen har tillstyrkts av samtliga
            näringslivets huvudorganisationer, och utredning i ämnet har förordats
            jämväl av parkeringsutredningen och motorismens sammanslutningar.
            Vi är övertygade om att en lösning av tätorternas par- keringsproblem
            icke är möjlig utan en genomgripande ändring av nuva- rande bestämmelser.
            Det är därför angeläget, att en utredning härom kom- mer till
            stånd snarast möjligt. Felplaneringar och felinvesteringar äger
            nu rum på många håll i vårt lands tätorter i avsaknad av förnuftiga
            regler i detta hänseende. I samband därmed bör också övervägas
            möjligheten att finna rättsliga former för samarbete mellan kommunala
            organ och företrädare för närings- liv och trafikantgrupper i
            syfte att praktiskt medverka vid avhjälpande av parkeringssvårigheterna
            i våra tätorter. Av erfarenheterna från Förenta sta- terna att
            döma har dylika för ändamålet bildade samordningsorgan ofta större
            möjligheter att lösa lokala parkeringsproblem än de reguljära,
            av förvaltningsgöromål ofta hårt belastade kommunala myndigheterna.
            Särskild uppmärksamhet bör också ägnas åt föreliggande möjligheter
            att finansiera parkeringsplatser och parkeringsanläggningar över
            huvud. Det är för närvarande tveksamt huruvida engångsbelopp,
            som näringsidkare er- lägger till kommuner som ersättning för
            rätt att disponera av kommunen till förfogande ställda parkeringsplatser,
            är avdragsgilla som omkostnader vid beskattning. Det kan för övrigt
            ifrågasättas, huruvida icke parkeringsfrågan numera har så stor
            samhällelig betydelse, att särskilda lättnader i beskatt- ningshänseende
            borde tillskapas för investeringar i parkeringsanläggningar. Så
            har i varje fall skett i Förenta staterna.
          </p>
          <p xml:id="i-Njc4fK43AMmP7ZaamrX7wL">
            De svårigheter den växande motorismen skapat för den kollektiva
            trafiken och framför allt för den spårbundna har vid upprepade
            tillfällen berörts i riksdagen. Varken i vårt land eller i andra
            länder står emellertid utveckling- en att hejda. Såsom framhålles
            i Europakommissionens ovan citerade eko- nomiska översikt, har
            vägtrafiken under de senaste 25 åren kommit att sva- ra för 2/3
            av den totala tillväxten av godstrafiken i Västeuropa och en ännu
            större del av passagerartrafikens ökning. Och tendensen kommer
            att ytterli- gare prononceras under nästa 25-årsperiod. Att undgå
            de investeringar i vä- gar, gatuarbeten m. m. som utvecklingen
            kräver i förhoppning att kunna bryta trenden genom modernisering
            av järnvägsnätet skulle framhåller kommissionen — göra det framtida
            trafikproblemet ännu mer svårlöst. Med hänsyn härtill och till
            näringslivets och bebyggelsens lokalisering är det ofrånkomligt
            att räkna med betydande järnvägsnedläggningar. Underskotts- banorna
            svarar för SJ:s stora årliga driftsunderskott. Underskotten skulle
            till större delen elimineras, om trafiken överflyttades till landsväg.
            Förut- sättningslösa studier i för- och nackdelar vid ifrågasatta
            nedläggningar be-
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-010.pdf"/>
          <p xml:id="i-KXmR4yn2jnMx5p62cExoXq">
            10 Motioner i Andra kammaren, nr 144 år 1959
          </p>
          <p xml:id="i-SYmpMHyPTTsCdSYFDQxSh6">
            höver äga rum. Bedömningen av järnvägsnedläggelser kan emellertid
            icke ske villkorslöst, om icke vägarna dessförinnan upprustats.
            Inom sådana om- råden som kan beröras av järnvägsnedläggelser
            bör därför vägupprustning- arna ges prioritet inom vägplanens
            ram, så att vägarna redan vid järnvägens nedläggande kan tjänstgöra
            som fullgoda ersättningsleder. Till detta område hänförliga trafikpolitiska
            och andra problem handläggs för närvarande av 1953 års trafikutredning.
            Det finns därför anledning att ånyo, i likhet med bankoutskottet
            i dess ovan återgivna utlåtande (nr B 9: 1958), understryka angelägenheten
            av att arbetet inom trafikutredningen påskyndas, så att åtgärder
            i tid vidtages för att lösa glesbygdernas trafik- problem. Vi
            utgår ifrån att särskild uppmärksamhet därvid kommer att ägnas
            deras problem som på grund av den ökande motorismen kan kom- ma
            att sakna möjlighet till tåg eller busstransport. 1953 års trafikutredning
            har jämväl att syssla med frågan om en even- tuell modifiering
            av bestämmelserna om yrkesmässig biltrafik, vilka i vissa hänseenden
            torde vara i behov av ändring för att möjliggöra ett rationellt
            utnyttjande av bilparken. Den behovsprövning på vilken dessa bygger
            bör kunna uppmjukas. Garantier för service och lönsamhet borde
            kunna vinnas på smidigare sätt. Det är också enligt vår mening
            angeläget, att 1953 års tra- fikutredning till diskussion upptar
            frågan om lättnader i nuvarande regler om yrkesmässig biluthyrning.
            Inom åtskilliga områden i vårt land tillämpas i detta hänseende
            stark restriktivitet. Särskilt utländska turister som vid sina
            besök i Sverige önskar disponera bil har svårt att förstå de svårigheter
            som möter i detta hänseende. Det är jämväl önskvärt, att 1953
            års trafikutredning aktualiserar det av 1951 års utredning rörande
            beskattningen av motorfordonstrafiken fram- lagda förslaget om
            skattelättnader för bärgningsbilar. Det förhållandet att dessa
            för närvarande beskattas som lastbilar fördyrar bärgningsarbetet
            och torde även ha lett till en, i varje fall relativ, minskning
            av antalet bärgnings- bilar i landet, en ur beredskapssynpunkt
            betänklig utveckling. Inom nä- ringslivet är det dessutom ett
            angeläget önskemål, att beskattningen av släpvagnar med det snaraste
            revideras. De nuvarande bestämmelserna är ägnade att försvåra
            en rationalisering av transportarbetet. Båda här berörda beskattningsproblem
            ligger inom området för trafikutredningens uppdrag.
          </p>
          <p xml:id="i-Tu3uSdyajRNxQrfAA8wopi">
            Vissa av de här ovan anförda synpunkterna kommer att föranleda
            yrkan- den i särskilda motioner. I nu förevarande sammanhang får
            vi därför be- gränsa oss till att med åberopande av vad här anförts
            hemställa, att riksdagen måtte uttala sin principiella anslutning
            till såväl den av delegationen för översiktlig vägplanering fram-
            lagda vägplanen som det på grundval därav utarbetade in- vesteringsprogrammet,
            samt att riksdagen måtte i skrivelse till Kungl. Maj:t hemställa,
            att Kungl. Maj:t måtte genom tillägg till direktiven för 1953
            års trafikutredning anmoda utredningen att skyndsammast
          </p>
          <pb facs="riksdagen-motions-pdf/data/1959/mot_1959__ak__144/mot_1959__ak__144-011.pdf"/>
          <p xml:id="i-CHAnQkDX96DTTwNARhDLrL">
            Motioner i Andra kammaren, nr 144 år 1959 11
          </p>
          <p xml:id="i-RgzGtpHBdTh671W2tf6zSb">
            utreda formerna för finansiering av väg- och brobyggen med beaktande
            av de synpunkter som i motionen anförts.
          </p>
          <p xml:id="i-RoHUnKzfssHBBXSXvfGLvG">
            Stockholm den 26 januari 1959
          </p>
          <p xml:id="i-4bbqvSNJZztcY13S7pvphr">
            Gösta Bohman Rolf Eliasson Tage Magnusson i Borås Lennart Stiernstedt
            Carl Eric Hedin Hans Wachtmeister Ove Gansmoe Dag R. Edlund Carl-Wilh.
            Lothigius Astrid Kristensson Leif Cassel Folke Björkman
          </p>
          <p xml:id="i-RhRNXYC8zZRMgeaBcmZnC">
            Hans Nordgren Gösta Darlin
          </p>
        </div>
      </div>
    </body>
  </text>
</TEI>
