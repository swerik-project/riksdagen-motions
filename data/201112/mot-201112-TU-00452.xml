<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-TU-00452">
  <teiHeader>
    <fileDesc>
      <titleStmt>
        <title>E20  motorväg mellan Stockholm och Göteborg</title>
        <author corresp="i-6NzqsXjPzSi4BTz8BKo1Rg">av Christer Winbäck (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>E20  motorväg mellan Stockholm och Göteborg</title>
          <idno type="rdwebb">GZ02T452</idno>
          <rs type="number">T452</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GZ02T452/text</ref>
          <ref type="dokument_url_html">http://data.riksdagen.se/dokument/GZ02T452</ref>
          <ref type="dokumentstatus_url_xml">http://data.riksdagen.se/dokumentstatus/GZ02T452</ref>
          <ref type="doc">http://data.riksdagen.se/fil/FAFF642C-2474-4F87-A92F-0EE14BA91E69</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CR3HWUnA2TTqbHFEw8P3R" type="signed"/>
        <correspContext corresp="i-CR3HWUnA2TTqbHFEw8P3R">
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-E3E1SsoZq32P6mYNk2LTdF" type="numbering">
          <date when="2011-10-10"/>
        </correspAction>
        <correspAction xml:id="i-KPa8hDCA5EpReVps83heYY" type="submission">
          <date when="2011-10-05"/>
        </correspAction>
        <correspAction xml:id="i-GxMBkLmerzNVsiFx2UaMek" type="transfer">
          <date when="2011-10-05"/>
        </correspAction>
        <correspAction xml:id="i-YKTUNVpogWHR1CFtGxp5c" type="assigned"/>
        <correspContext corresp="i-YKTUNVpogWHR1CFtGxp5c">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-XJFgsRjV8aPLaqV5bQ9WyG">
            Förslag till riksdagsbeslut
          </head>
          <list style="ol">
            <item xml:id="i-24gKLzGmHrk58x8rp3yYoA">
              Riksdagen tillkännager för regeringen som sin mening vad som
              anförs i motionen om att prioritera utbyggnaden av E20 till motorväg.
            </item>
            <item xml:id="i-34CE4TkaKxfx2cmb7bU3HQ">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till att
              hela E20 av EU får TEN-klassning och därmed påskynda projektering
              och produktion av den återstående delen av E20:s utbyggnad till
              motorväg mellan Stockholm och Göteborg.
            </item>
          </list>
        </div>
        <div type="motContent">
          <head xml:id="i-EzjzpQWzY8sRczTSdZ9Mbk" type="h1">
            Motivering
          </head>
          <p xml:id="i-6DKWcsWfgfr3ceh64GTN2t">
            I ett globalt miljöperspektiv med starka krav på klimatförbättringar
            är en långsiktigt hållbar infrastruktur en förutsättning. Rationella
            transportmöjligheter är av särskilt stor betydelse för Sverige
            som har stora avstånd i landet och ett perifert läge i förhållande
            till Europas centrum. Utbyggnaden och anpassningen av infrastrukturen
            bör ske utifrån en flödesstrategi där tyngdpunkten ligger på att
            utveckla de mest betydelsefulla transportstråken.
          </p>
          <p xml:id="i-RhUVKoRwbx5bbEeuoDLQwt">
            Statens institut för kommunikationsanalys anger E20 som en av
            Sveriges fyra viktigaste transportvägar, som är av extra stor
            betydelse inför framtiden (Stråkanalyser för godstransporter).
          </p>
          <p xml:id="i-SYX8JP6TERjw8ogcamiNWG">
            Alliansregeringen har lagt fram en infrastrukturproposition.
            Vi förutsätter att utbyggnaden av E20 till motorväg kommer att
            prioriteras. E20 genom Skaraborg är den svagaste länken mellan
            Stockholm och Göteborg. Regeringens ekonomiska satsning måste
            nu destineras till E20 som nationellt transportstråk, för att
            fullfölja motorvägen mellan Sveriges två största städer samt ge
            förutsättningar för en mer klimateffektiv trafik till och från
            Göteborgs hamn.
          </p>
          <p xml:id="i-BAL2YszHJH8vZkgvYG16G9">
            E20 är Sveriges viktigaste vägförbindelse för transporter mellan
            västkusten och Bergslagen/Mälardalen/Stockholmsområdet. Dessutom
            fungerar E20 som förbindelseled för transittrafik mellan Finland
            och Danmark och vidare till europeiska kontinenten via Nordens
            enda transoceana hamn Göteborgs hamn.
          </p>
          <p xml:id="i-8vaFxRtH8RN9EA5YHVM9P">
            Västsverige är en av landets viktigaste tillväxtregioner. Sveriges
            fyra viktigaste exportindustrier, verkstads-, transport-, kemi-
            och tekoindustrin, står tillsammans för en majoritet av Sveriges
            export. Dessa industrier är transportintensiva och starkt beroende
            av en effektiv fyrfältsväg.
          </p>
          <p xml:id="i-B4JKee1EAxeg6QunNeceRt">
            Inom en radie av 30 mil från Göteborg finns hälften av Skandinaviens
            industrikapacitet, och en stor del av Sveriges totala hamngodsflöde
            passerar Göteborgs hamn. Transporter till och från hamnen sker
            i huvudsak genom transporter på E20.
          </p>
          <p xml:id="i-W5gzAHSeuypRN1TkuEDQsD">
            Kring E20 finns många företag som är beroende av snabba kommunikationer.
            De stora företagens syn på E20 visar att vägen inte alls uppfyller
            kraven rörande leveransprecision och säkerhet. En utebliven satsning
            skulle utan tvekan innebära en systematisk utflyttning av de mest
            betydande företagen till länder som bättre kan tillgodose deras
            krav på infrastruktur. Näringslivet är beroende av E20 för sin
            utveckling och konkurrenskraft där bland annat trafiksäkra och
            pålitliga transporter har stor betydelse.
          </p>
          <p xml:id="i-UdYHRmcwpJpsNzFyjRSCQN">
            E20 genom Västergötland är enligt Trafikverket Sveriges allra
            farligaste väg. Bara på sträckan mellan Alingsås och Örebro har
            14 personer dött och 50 skadats svårt de senaste åren. Den allvarliga
            olycksbilden beror framför allt på att sträckan utgör en huvudled
            för tunga transporter mellan Stockholm och västkusten kombinerat
            med långsamgående fordon och många plankorsningar. Dessutom påverkar
            självklart vägens dåliga profil med många nivåsvackor olycksstatistiken.
            En motorvägs- och fyrfältsstandard skulle, enligt Trafikverket,
            reducera antalet dödade och skadade med 350 personer på fem år.
          </p>
          <p xml:id="i-NQ85RFdxBj1PNhHazYptS1">
            Allt fler vajerräcken och ett stort och ökande antal fartkontrollkameror
            skapar en ryckig och miljöovänlig trafik. Ur ett miljöperspektiv
            skulle en ombyggnad medföra positiva klimatföljder. En modernt
            utbyggd väg med mindre kuperad profil bidrar till jämnare trafik.
            En motor- och fyrfältsväg skulle innebära en jämnare hastighet
            utan upprepade inbromsningar och accelerationer. Detta innebär
            också mindre avgas- och koldioxidutsläpp. Dessutom transporteras
            mycket farligt gods på E20, vilket är ett starkt skäl för att
            öka säkerheten.
          </p>
          <p xml:id="i-628EVvfxnDSdX32HrKG3Vz">
            E20 är klassad av EU som TEN-väg (Trans-European Network) från
            Stockholm ner till Örebro. Resterande del av E20 från Örebro till
            motorvägen före Göteborg bör av EU klassas som TEN-väg. E20 är
            Sveriges och även en av Finlands viktigaste transportleder till
            Göteborgs hamn. Med hela E20 klassad som TEN-väg utgår visst ekonomiskt
            stöd från EU för projektering och utbyggnad.
          </p>
          <p xml:id="i-23Mhq6Qah8ZSiNtWKUy4pu">
            Regeringen bör ta initiativ till att hela E20 genom Sverige av
            EU får TEN-klassning och därmed påskynda projektering och produktion
            av den återstående delen av E20:s utbyggnad till motorväg mellan
            Stockholm och Göteborg.
          </p>
        </div>
        <div type="motSignatures">
          <list>
            <item xml:id="i-PeXFDEDDdDHWqtrJdsNRR2" who="i-6NzqsXjPzSi4BTz8BKo1Rg">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
