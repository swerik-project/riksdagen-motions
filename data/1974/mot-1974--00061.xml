<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00061">
  <teiHeader>
    <fileDesc>
      <titleStmt>
        <title>angående inriktningen av u-landspolitiken.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående inriktningen av u-landspolitiken.</title>
          <idno type="rdwebb">FX0261</idno>
          <rs type="number">61</rs>
          <ref type="dokument_url_text">http://data.riksdagen.se/dokument/FX0261/text</ref>
          <ref type="dokument_url_html">http://data.riksdagen.se/dokument/FX0261</ref>
          <ref type="dokumentstatus_url_xml">http://data.riksdagen.se/dokumentstatus/FX0261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÄBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-XXBpK5wHTgKTajooKHNpZp</idno>
            <name>JOHN TAKMAN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AByc1JXfd22XJuRVouNYsx" type="signed"/>
        <correspContext corresp="i-AByc1JXfd22XJuRVouNYsx">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-XXBpK5wHTgKTajooKHNpZp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__61/mot_1974__61-001.pdf"/>
      <fw xml:id="i-9vz1wGP4Zun1FqSirsm1Qe">
        Mot. 1974:61 ;
      </fw>
      <div type="motHeader" xml:id="i-JbnyHBeyTEkCrpraVQSGph">
        <div type="motTitle" xml:id="i-7CPM9EWe9vGhjm2tGYEYbx"/>
        <div type="motSubmissionInfo" xml:id="i-9PHkEUf55e6zF9ukFG1V1n"/>
      </div>
      <div type="motBody" xml:id="i-6NoCpQHE3LmJZVHzoQKN8N">
        <div xml:id="i-NQqZmPWSnxzsAW2T5b3UsD">
          <p xml:id="i-STVFm5yZ7n5UvC9koHonB3">
            Nr 61
          </p>
          <p xml:id="i-JTCJZeqbDiNX6UhLKsHRW8">
            av herr Hermansson m. fl. angående inriktningen av u-landspolitiken.
          </p>
          <p xml:id="i-6BQFWE1C8KiYKAm27vcUBh">
            Den svenska regeringen beslöt i december 1973 att dra in det
            av riksdagen beslutade biståndet till Chile. Orsakerna till detta
            får anses helt klara: den demokratiskt valda folkfronten under
            president Allende störtades i september av en militärjunta. Den
            svenska regeringen skaffade sig sådana informationer att den tveklöst
            kunde säga att det chilenska folkets önskemål och strävanden inte
            kommer till uttryck i den nya militärregimens politik. Regeringen
            kunde konstatera att de nya officiella företrädarna för Chiles
            folk i själva verket representerade sig själva, en liten kapitalstark
            borgarklass och amerikanska imperialistiska intressen i landet.
            Och den svenska regeringen tvekade inte: alla snabbt insamlade
            fakta talade för att ett svenskt bistånd under dessa förhållanden
            inte skulle komma det stora flertalet människor i Chile till del,
            det skulle tvärtom bidra till att de ekonomiska klyftorna i landet
            åter växte och att klasskillnaderna ytterligare markerades. Lika
            riktigt som det tidigare var att öka — om än i för liten utsträckning
            — biståndet till den progressiva folkfronten i Chile, lika korrekt
            måste man beteckna beslutet att dra undan stödet åt den reaktionära
            militärjunta som nu tagit makten. Sveriges biståndspolitik har
            emellertid alltsedan dess framväxt inne- burit stöd åt militärjuntor
            och andra mer eller mindre reaktionära regimer, utan att reaktioner
            som i Chilefallet har förmärkts. År och årtionden av kontakter
            med dessa länder har tydligen inte lämnat den svenska regeringen
            sådana informationer att den funnit sig föranlåten att dra undan
            sitt bistånd. Det sägs att klyftan mellan rika och fattiga länder
            vidgas. Riktigare är att tala om en pågående imperialistisk utsugning
            av flertalet länder i Afrika, Asien och Latinamerika och att denna
            drabbar de stora människomassorna i dessa länder men gynnar en
            liten grupp samarbets- män och kapitalister. Det är inga automatiska
            processer som vidgar några klyftor. Underutvecklingen är en funktion
            av imperialismen. Denna är det stora hindret på vägen till självständighet
            och framsteg för folken i de underutvecklade länderna. Sverige
            utgör en integrerad del av det imperialistiska blocket, dock utan
            att som de ledande staterna däri ha något yttersta ansvar för
            att den internationella kapitalistiska ekonomins styrka upprätthålls
            och för- stärks. Det ger den svenska regeringen möjlighet, och
            tvingar den i vissa fall, att beakta omfattande inhemska och internationella
            opinioner, som i fallet Chile.
          </p>
          <pb facs="riksdagen-motions-pdf/data/1974/mot_1974__61/mot_1974__61-002.pdf"/>
          <fw xml:id="i-HBnBoW11ugL6cU5bTW5c8r">
            Mot. 1974:61 8
          </fw>
          <p xml:id="i-Sy2wbgmLFgAFXuFgvvSEoc">
            Med undantag för Chile, Demokratiska republiken Vietnam, Kuba
            och ytterligare något fall, har dessa hänsynstaganden en markant
            tendens att ske blott på papperet, i allmänna uttalanden i propositioner
            och utredningsdirektiv. Det statliga biståndsorganet SIDA t. ex.
            kan i sin anslagsframställning för 1974/75 tala om att ”biståndet
            skall grundas på mottagarlandets egna prioriteringar och målsättningar”.
            Förre utrikesministern Krister Wickman skriver i direktiven till
            utredningen om ”Sveriges utvecklingssamarbete med u-länderna”
            1973 att ”det svenska biståndet skall stödja u-ländernas egna
            ansträngningar att åstadkomma en utveckling präglad av ekonomisk
            och social utjämning och en samhällsutveckling i demokratisk riktning.
            Biståndet skall också stödja strävandena mot nationellt och ekonomiskt
            oberoende i tredje världen.” Samtidigt ger Sverige ett avsevärt
            bistånd till exempelvis Etiopien. Landet är ett feodalsamhälle
            med stagnerad, svårt korrumperad ekonomi, där biståndet hamnar
            i händerna på en liten härskande klass och även gynnar t. ex.
            de amerikanska oljeintressena i landet men i obetydlig eller ingen
            utsträckning kommer etiopierna i gemen till del. Om detta land
            säger SIDA i anslagsframställningen: ”Med sin långa erfarenhet
            av förhållandena i Etiopien och av samarbetet med landet är Sverige
            med stor sannolikhet också en av landets effektivaste biståndsgivare”
            — — — ”under den senaste tioårsperioden har den etiopiska regimens
            utseende och politik undergått långsamma men tydliga förändringar
            i reformvänlig riktning.” Det var under denna tioårsperiod som
            Eritrea formellt införlivades med Etiopien 1962, i strid med FN:s
            beslut. Från början skulle länderna ingå som likaberättigade parter
            i en federation, i dag talar den etiopiska regimen om ”provinsen
            Eritrea” och krossar alla självständighetssträvan- den. Det var
            under detta årtionde som i just Eritrea mer än 15 000 civila dödades,
            8 000 placerades i koncentrationsläger och 35 000 tvingades fly
            över gränsen till Sudan. Att vara ”effektiv biståndsgivare” i
            Etiopien innebär stöd år kejsar- makten och förtryck av den etiopiska
            folkmajoriteten. Av det svenska bilaterala biståndet går endast
            en mindre del, ca 20 procent, till socialistiska stater, progressiva
            regimer samt sociala och nationella befrielserörelser, en stor
            del går till andra stater, däribland utpräglat reaktionära som
            Etiopien, och en ännu större del av biståndet är inte långsiktigt
            länderinriktat, dvs. det prövas från fall till fall och från år
            till år och går bl. a. till hjälp vid katastrofer, till flyktinggrupper
            och en växande del av det utgör s. k. varubistånd. Denna biståndstyp
            har under de senaste åren ökat från 4 till 20 procent av totalsumman.
            Varubi- ståndet innebär att mottagarländerna måste köpa svenska
            varor för biståndet. Den officiella motiveringen för ökat varubistånd
            framfördes i statsverkspropositionen 1973, där det heter att de
            totala biståndsanslagen blivit så stora att ”det är önskvärt att
            undersöka möjligheterna att mildra verkningarna i betalningsbalansen
            samt stimulera sysselsättningen i Sverige”.
          </p>
          <pb facs="riksdagen-motions-pdf/data/1974/mot_1974__61/mot_1974__61-003.pdf"/>
          <fw xml:id="i-AGwGSc9zDG9rkHRQFmXayZ">
            Mot. 1974:61 9
          </fw>
          <p xml:id="i-W4c7Srpr2TzPnrEe6xJCpu">
            Effekterna av varubiståndet blir en ökad bundenhet för ”mottagar-
            länderna” samt att återgången till Sverige av det totala biståndet
            blir större och effektivare. Med ett varubistånd på 200 miljoner
            kronor för 1974/75 ökar återgången från ca 40 till mer än 45 procent.
            Därmed minskar biståndseffekten för u-länderna i motsvarande grad
            eller mer eftersom bundet bistånd som regel drar med sig ytterligare
            negativa verkningar i form av exempelvis ökade indirekta kostnader.
            Det utökade varubiståndet strider mot förre utrikesministerns
            tal om att ”det svenska biståndet bör även fortsättningsvis i
            princip vara obundet”. Och SIDA:s styrelse skriver i den senaste
            anslagsframställningen att ”introduktion av varubistånd under
            förut meddelade landsramar har bl. a. medfört en ökad bindning,
            som av flera mottagarländer uppfattas som något negativt. Även
            länder som nu inte mottar svenskt varubistånd har beklagat att
            Sveriges ställning som föredöme i avbindningsdis- kussionerna
            nu försvagats.” SIDA tar dock inte intryck av sitt eget påpekande
            då man samtidigt äskar kraftig ökning av varubiståndet. Likaså
            går den s. k. industribiståndsutredningen, IBU, i sitt betänkande
            på flera punkter mot den uttalade biståndspolitiken. IBU föreslår
            bl. a. att investeringsgarantisystemet skall utsträckas till att
            omfatta alla ”u-länder” utan att alls definiera detta begrepp.
            Dessutom vill IBU att reglerna för investeringsgarantier ”modifieras
            och förtydligas” så att ”största hänsyn ska tas till varje värdlands
            speciella förutsättningar” och att kraven och villkoren skall
            ”bli beroende av de praktiska möjligheterna i enskilda länder”.
            Om de ”praktiska möjligheterna” för facklig verksam- het i ett
            land, exempelvis en militärdiktatur, bedöms som små, så upphör
            i realiteten villkoren att gälla. Vidare föreslår IBU att en reservfond
            för ersättning till företag vid skadefall snabbt byggs upp. Utredningen
            vill att fonden skall skapas genom en engångsavsättning från biståndsanslaget.
            Svenska företag som vill etablera sig utomlands skall alltså enligt
            IBU kunna göra det utan hänsyn till och samordning med den officiella
            svenska biståndspolitiken. Företagen skall också kunna påräkna
            ersätt- ning, av skattemedel, om i en diktaturstat militärregimen
            störtas av en folklig rörelse och de svenska företagen nationaliseras.
            Tvärtemot officiellt uttalade intentioner får biståndet en alltmer
            bunden karaktär. Regeringen framhärdar i att ge bistånd till stater
            där det uteslutande gynnar små grupper av kapitalägare och stärker
            imperialis- tiska strävanden. Tvärtemot u-ländernas egna önskemål
            och program, uttryckta exem- pelvis i Algerstadgan, Lima-programmet
            och i flera resolutioner och deklarationer från de 73 alliansfria
            staternas konferens i Algeriet i september 1973, har de kapitalistiska
            staternas — däribland Sveriges — alltmer sammanvävda bistånds-
            och handelspolitik fått formen av alltmer förfinade program för
            ekonomisk kontroll av u-länderna. Under lång tid har u-länderna
            försökt, eller tvingats försöka, lösa sina problem inom ramen
            för organisationer som UNCTAD, med vars hjälp
          </p>
          <pb facs="riksdagen-motions-pdf/data/1974/mot_1974__61/mot_1974__61-004.pdf"/>
          <fw xml:id="i-TFayBREH4gfCAWZrMBxC28">
            Mot. 1974:61 10
          </fw>
          <p xml:id="i-8JKNGAuueyEekVAUZaym4c">
            ekonomisk utveckling var tänkt att organiseras tillsammans med
            de kapitalistiska industriländerna och de socialistiska länderna.
            Verkligt samarbete har efter tre UNCTAD-konferenser visat sig
            omöjligt, eftersom imperialistländerna som block försvarat sina
            intressen. Resultaten för u-ländernas del kan bl. a. studeras
            i dessa siffror: U-ländernas skuld uppgår i dag till mer än 70
            miljarder dollar. De hastigt ökande betalningarna av räntor och
            amorteringar belöper sig till ca 6 miljarder dollar per år. Mellan
            1960 och 1969 föll tredje världens länders andel i världs- handeln
            från 21,3 procent till 17,6 procent. Under samma period ökade
            dessa länders årliga inkomst per capita med endast 40 dollar,
            medan de rika nationernas inkomst per capita ökade med 650 dollar.
            Mellan 1950 och 1967 mottog Latinamerika 3,9 miljarder dollar
            och betalade ut 12,8 miljarder dollar. För de 25 länder, som av
            FN klassificeras som ”minst utvecklade”, förekom över huvud taget
            ingen inkomstökning per capita under 1972. Några av effekterna
            för de kapitalistiska industristaternas del framgår av följande
            uppgifter: Det s. k. biståndet från bl. a. USA, Frankrike och
            Västtyskland återgår till 90 procent eller mer till ”givarländerna”.
            Samordningen av de icke-socialistiska ländernas finansiella bistånd
            leds av Världsbanken. I sin årsbok för 1973 redovisar banken för
            budget- perioden 1972/73 tillsammans med IDA, Internationella
            utvecklings- fonden, en vad man kallar nettoinkomst från investeringar
            och lån på över 190 miljoner dollar. För året 1971/72 var siffran
            drygt 182 miljoner dollar. Denna ”internationella bank för återuppbyggnad
            och utveckling” blir således en alltmer lysande affär, på u-ländernas
            bekostnad. Sverige kanaliserar som bekant en del av sitt multilaterala
            bistånd via världsbanksgruppen, formellt genom IDA. Under de senaste
            tre budget- perioderna har bidraget till IDA från svensk sida
            varit 178 miljoner kronor. Nu diskuteras ett utökat bidrag. SIDA
            skriver i anslagsframställ- ningen för 1974/75: ”Förhandlingarna
            om en fjärde fondpåfyllnad pågår. Styrelsen räknar här med att
            fonden, som ingår i den s. k. världsbanksgruppen, fördubblas och
            att Sveriges andel är oförändrat 4 procent. Från nuvarande 178
            mkr./år beräknas beloppet stiga till 350 mkr. Styrelsens erfarenheter
            av IDA:s verksamhet — vunna bl.a. genom SIDA:s nära samverkan
            med fonden — ger anledning till omdömet att IDA är en i stort
            sett effektiv biståndsorganisation.” Det svenska bidraget till
            IDA ingår formellt i FN-systemets bistånds- program. I den visserligen
            vaga strategi som FN fastslagit för 1970-talet, ”det andra utvecklingsdecenniet”,
            skönjs en insikt om den internationella handelns och vissa biståndsformers
            negativa effekter för u-länderna, där krävs ”strukturella förändringar”
            utifrån klargjorda rättviseideal och där uppställs andra kriterier
            på ekonomisk utveckling än endast brutto-
          </p>
          <pb facs="riksdagen-motions-pdf/data/1974/mot_1974__61/mot_1974__61-005.pdf"/>
          <fw xml:id="i-7c6wqd7o6ecQGTcBjh6qa5">
            Mot. 1974:61 11
          </fw>
          <p xml:id="i-2Rdge7Jy2wRg3pvGPNU1yq">
            nationalproduktens tillväxt. Å ena sidan har Sverige i FN givit
            sitt stöd åt denna strategi, å den andra ingår landet som medlem
            i världsbanksgruppen och lämnar ett inte obetydligt bidrag till
            ett av dess s. k. utvecklingsorgan, Världsbanken har aldrig anammat
            FN:s syn på u-länderna. Med avsevärd blygsamhet anser sig Världsbanken/IDA
            ”spela en marginell, ehuru vital roll i de globala utvecklingsansträngningarna”.
            Det är en underdrift: i själva verket fungerar världsbanksgruppen
            som spjutspets för och stöd åt fascismen och den amerikanska imperialismen.
            Världsbanksgruppen är USA-dominerad. USA har fullständig kontroll
            över bankens verkställande ledning. Dess högste chef är Robert
            McNamara, sprungen ur det amerikanska storkapitalet och Johnson-
            administrationens krigsminister med tungt ansvar för Vietnamkrigets
            intensifiering. Tillsammans med arton andra industrinationer —
            däribland Sverige — har USA klar röstmajoritet, i IDA gentemot
            93 andra stater, i Världsbanken gentemot 104 stater. I Världsbanken
            har USA ensamt en röstprocent på 23, i IDA på drygt 25. I realiteten
            torde landets inflytande över gruppen vara avsevärt större än
            dessa siffror visar. Huvuduppgiften för världsbanksgruppen, som
            också inkluderar Inter- nationella finansieringsbolaget IFC, är
            att stödja och bana väg för det privata näringslivet. Gruppen
            är till för att skaffa affärsmöjligheter för privatinvesterare
            samt att möjliggöra en för industristaterna effektiv och gynnsam
            råvarupolitik. Exempel på det är att Världsbanken och IDA tillsammans
            satsar en allt större del av sin verksamhet — under 1972/73 hela
            700 miljoner dollar eller 20 procent — på infrastrukturella åtgärder,
            byggande av vägar, hamnar, järnvägar och flygplatser, allt för
            att skapa förutsättningar för ett från industriländernas synpunkt
            rationellt råvaru- uttag. Bidrag och lån till självständig industriell
            verksamhet i u-länderna uppgick under samma period till endast
            67 miljoner dollar. USA:s syn på utvecklingsprocessen har således
            helt slagit igenom i bankens utvecklingsstrategi. Världsbanksgruppens
            länderval främjar klart USA:s intressen i vad gäller säkerhets-
            och stormaktspolitik. Pålitliga bundsförvanter till USA, tillika
            stora låntagare i Världsbanken/IDA, är bland andra Etiopien, Malawi,
            Madagaskar, Grekland, Spanien, Turkiet, Indonesien, Sydkorea,
            Filippinerna, Thailand, Brasilien, Colombia, Mexico, samtliga
            med konservativa, reaktionära eller rent fascistiska förtryckarregimer.
            Genom bidraget till världsbanksgruppen hjälper Sverige till att
            öka trycket mot u-ländernas människomassor, samtidigt som man
            med detta ger ett direkt stöd åt USA-dollarn och det imperialistiska
            systemet. Det bör betonas att u-länderna i Lima-programmet och
            vid den tredje UNCTAD-konferensen som ett av sina viktigaste krav
            förde fram inflytande över regleringen av det internationella
            valutasystemet. Sveriges biståndspolitik går således stick i stäv
            med detta grundläggande krav. Sveriges allmänna agerande i biståndssammanhang
            går dessutom tvärt- emot de politiska löftena om ett i princip
            obundet bistånd, grundat på
          </p>
          <pb facs="riksdagen-motions-pdf/data/1974/mot_1974__61/mot_1974__61-006.pdf"/>
          <fw xml:id="i-Dhie5FHQGeGNR8gC6TJrqm">
            Mot. 1974:61 2
          </fw>
          <p xml:id="i-TkSEZDgug6jqCpoonxivt1">
            mottagarländernas egna prioriteringar och målsättningar, för
            social och ekonomisk utjämning. Förutsättningen för en grundläggande
            omprövning av denna bistånds- politik är fullständig samhällelig
            kontroll över utrikeshandeln, kapital- överföringarna, den svenska
            företagsetableringen utomlands m. m. Det skulle kort sagt krävas
            att Sverige bröt sig ur det världsomspännande kapitalistiska systemet.
            Men Sverige har också en relativ rörelsefrihet inom det systemets
            ramar. Därtill kräver en kraftigt växande opinion i landet ett
            reellt progressivt bistånd till förmån för människorna i de utarmade,
            krigshärjade u-länderna. Detta sammantaget bör ge förutsätt- ningar
            för en biståndspolitik som står i bättre överensstämmelse med
            de principer som regeringen formulerar men sällan följer. Med
            hänvisning till det anförda föreslås att riksdagen hos regeringen
            begär att den svenska politiken gentemot u-länderna utformas med
            beaktande av följande: 1. att biståndet omfördelas så att stödet
            till reaktionära regimer helt upphör och att de resurser som därigenom
            frigörs används till stöd åt progressiva stater och nationella
            och sociala befrielserörelser, 2. att biståndets utformning ändras
            så att det får karaktären av gåvor som ej kringgärdas av villkor,
            . att det nuvarande investeringsgarantisystemet slopas, 4. att
            Sverige utträder ur Världsbanken, Internationella utveck- lingsfonden,
            IDA och andra organ som har sin udd riktad mot u-länderna samt
            upphör med sina ekonomiska åtaganden gentemot IDA, samt 5. att
            Sverige upphör med stödet till den amerikanska dollarn och verkar
            för en reglering av den internationella valutapoli- tiken i enlighet
            med de krav som u-länderna enats om i Lima-program met.
          </p>
          <p xml:id="i-DQkZ6KiAEjKFaDRae6MDy7">
            w
          </p>
          <p xml:id="i-KgrMF51cZEewuWzAPQfHh8">
            Stockholm den 14 januari 1974 C.-H. HERMANSSON (vpk)
          </p>
          <p xml:id="i-HJGD3mskKGAKjWpt2BTyuM">
            EIVOR MARKLUND (vpk) GUSTAV LORENTZON (vpk) NILS BERNDTSON (vpk)
            BERTIL MÅBRINK (vpk) LARS WERNER (vpk) JOHN TAKMAN (vpk) i Tyresö
          </p>
          <p xml:id="i-Vk2zjEdmqahG89s5hGCQUZ">
            GOTAB 74 5676 S Stockholm 1974
          </p>
        </div>
      </div>
    </body>
  </text>
</TEI>
