<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198889-TU-00716">
  <teiHeader>
    <fileDesc>
      <titleStmt>
        <title>Information om vikten av att hålla</title>
        <author corresp="i-8ihSXxrczC6r6e3uVHuU5A i-8ihSXxrczC6r6e3uVHuU5A i-DMheKZZCYDtLzdvzFzc5vP i-DMheKZZCYDtLzdvzFzc5vP i-8ihSXxrczC6r6e3uVHuU5A i-DMheKZZCYDtLzdvzFzc5vP">av Leif Olsson och Kenth Skårvik (båda fp) </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Information om vikten av att hålla</title>
          <idno type="rdwebb">GC02T716</idno>
          <rs type="number">T716</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GC02T716/text</ref>
          <ref type="dokument_url_html">http://data.riksdagen.se/dokument/GC02T716</ref>
          <ref type="dokumentstatus_url_xml">http://data.riksdagen.se/dokumentstatus/GC02T716</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8ihSXxrczC6r6e3uVHuU5A</idno>
            <name>Leif Olsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8ihSXxrczC6r6e3uVHuU5A</idno>
            <name>Leif Olsson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8ihSXxrczC6r6e3uVHuU5A</idno>
            <name>Leif Olsson </name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2j5dkAbdAoKg755hLkfUWy" type="signed"/>
        <correspContext corresp="i-2j5dkAbdAoKg755hLkfUWy">
          <note type="signatory" corresp="i-8ihSXxrczC6r6e3uVHuU5A"/>
          <note type="signatory" corresp="i-8ihSXxrczC6r6e3uVHuU5A"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-8ihSXxrczC6r6e3uVHuU5A"/>
          <note type="signatory" corresp="i-DMheKZZCYDtLzdvzFzc5vP"/>
        </correspContext>
        <correspAction type="submission" xml:id="i-JAamsqNSAYToxLbpxyn73n">
          <date when="1989-01-25"/>
        </correspAction>
        <correspAction type="dismissal" xml:id="i-UraD17UnJUoCqxKaHRxfSg">
          <date when="1989-02-01"/>
        </correspAction>
        <correspAction type="referral" xml:id="i-KUYitxSQMmxhMGKgYL5GJr">
          <date when="1989-02-02"/>
        </correspAction>
        <correspAction type="assigned" xml:id="i-UijcuJB9Mv3HJhyf9tWpt6">
          <date when="2014-11-23"/>
          <time when="15:57:22"/>
        </correspAction>
        <correspContext corresp="i-UijcuJB9Mv3HJhyf9tWpt6">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198889/mot_198889_t_716/mot_198889_t_716-001.pdf"/>
      <div type="motHeader" xml:id="i-4uXxuTtzNQoeqCnq6zTCR2">
        <div type="motTitle" xml:id="i-LfEn8MidU2rqVg6zdUujXx"/>
        <div type="motSubmissionInfo" xml:id="i-4bY3hzqh9sENoZSxJ7BRPe"/>
      </div>
      <div type="motBody" xml:id="i-HTrqN298uDFSJqWqvrBgXC">
        <div xml:id="i-EEREVsRXSjiRDNdFPTiq7g">
          <p xml:id="i-CYgUiMkeGMreYtoprCjPqE">
            Motion till riksdagen
          </p>
          <p xml:id="i-8z3eLfZKS6vCNTaKKAECSf">
            1988/89:T716
          </p>
          <p xml:id="i-PKMKMsHyyaK7xwuaj9oVeJ">
            av Leif Olsson och Kenth Skårvik (båda fp)
          </p>
          <p xml:id="i-41pXcVLTP323zZuy8QCDgt">
            Information om vikten av att hålla hastighetsgränserna
          </p>
          <p xml:id="i-ajpcKfEt3CP2AAejbgdBt">
            Bohuslän stod under år 1988 i fokus. Det var miljöproblemen,
            det ena allvarligare än det andra, som satte landskapet i centrum.
            Politiskt betydelse- fulla personer gästade landskapet. Löften
            gavs av regeringens representanter om krafttag mot havsdöden.
            Den största massmediala bevakningen koncent- rerades till algblomningen,
            säldöden och trädkramarna. Nu, med distans till valåret 1988,
            kan konstateras att den slitstarkaste frågan är motorväg eller
            ej genom Bohuslän. Det är inte särskilt spekulativt att förmoda
            att flertalet av landets invånare utanför detta län, tror att
            bohuslänningarna är arga motståndare till motorvägen. Mycket av
            debatten kring motorvägen hänger samman med vägtrafikens utsläpp
            av kväveoxider, förutsedd ökad trafikmängd och högre farter. Som
            riksdagsmän för bohusvalkretsen och vårt parti, har vi på ett
            tidigt stadium dragit slutsatsen, att kritiken mot bilen som fortskaffningsmedel
            skjuter över målet. Att så stor del av svenska folket skaffat
            sig bilar innebär, inte minst för folket i glesbygderna, att man
            blivit delaktig i samhället, kunnat ta del av kulturutbud, berikat
            fritiden och det har lett till ökad jämställdhet mellan könen
            och ett jämlikare samhälle. Dessa realiteter viskas det inte ens
            om. Vi har i den region som är vår, pekat på alternativa åtgärder
            i syfte att förbättra situationen kring trafiken. Vi kan sammanfatta
            dem enligt föl- jande: —- Håll hastigheterna — betydligt skärpta
            övervakningsåtgärder - Skärpta avgasnormer för bensinbilar - Höjd
            skrotningspremie för att få bort äldre bilar snabbare ur trafiken
            - Kommuner/länsorgan bör ha rätt att i speciella lägen (t. ex.
            inversion) besluta om åtgärder för att få ner trafikvolymen -
            Krav på renare petroleumprodukter —- Bättre förbränningsteknik
            i motorer och inom privata och allmänna värmeanläggningar etc.
            Som liberaler tror vi mer på information, upplysning och förståelse
            hos allmänheten, än på förbud. Vi uttalar också en förhoppning
            om att debatten skall tillföras moment som inbegriper både hjärta
            — och hjärna. I det följande för vi fram förslag med anknytning
            till miljöfrågor av särskilt intresse för denna del av landet.
          </p>
          <p xml:id="i-8aHW6dgERThbwHuEpvFosc">
            12
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-002.pdf"/>
          <p xml:id="i-WxKK3AnjCsaSrqZn3ja1kL">
            1. Kommunikationer
          </p>
          <p xml:id="i-BcUyB1XDLZaUx15a1329DD">
            Genom information och övervakning uppnås en bättre respekt för
            hastig- hetsgränserna, vilket påverkar såväl trafiksäkerheten
            som utsläppen av kväveoxider. Det är ur miljösynpunkt mycket viktigt
            att trafikrytmen är jämn. Att via dekret sänka hastigheten 10—15
            km kommer förmodligen att ytterligare störa trafikrytmen, med
            ökade avgasutsläpp som följd. En bättre övervakning leder till
            a) att hastighetsgränserna hålles, b) lugnare trafikrytm och därmed
            mindre utsläpp, c) färre trafikolyckor. Om man genom en bättre
            övervakning får ner trafikolyckornas antal reducerar detta kostnaderna
            för den ökade polispersonalen. Enligt nyligen gjorda beräkningar
            kostar en trafikolycka 280 000 kronor. Med en ”normal- olycka”
            avses en olycka med genomsnittlig allvarlighet och grad av polisrap-
            portering. I linje med ovanstående yrkar vi att länstrafikgrupperna
            får ökad personell förstärkning. Europaväg 6 genom Bohuslän har
            en omfattande internationell trafik där det norska inslaget dominerar.
            Norrmännen kör omvittnat tufft och tar ingen större notis om de
            låga svenska böterna för fartöverträdelser. Vår uppfatt- ning
            är att bötesbeloppen i de nordiska länderna Danmark, Finland,
            Norge och Sverige och deras relation till själva hastighetsöverträdelsen,
            bör samordnas och skillnaderna bli mindre än dagens. Ett exempel
            på graden av trafiköverträdelser visas av en undersökning som
            gjordes i Göteborgsområdet 1988 där trafiken var ”blandad internationell”.
            Undersökningen gav vid handen att a) 375 145 fordon registrerades
            b) av dessa körde 142 191 för fort c) av fortkörarna beräknas
            50 000 ha kört ”mycket för fort”. Vi yrkar att Nordiska Rådet
            får i uppdrag att överlägga i trafiksäkerhetsfrå- gor med mål
            att åstadkomma större likhet vad gäller avgifter/böter för trafiköverträdelser.
            Flygtrafiken ökar starkt. Här sker utsläpp till luft och vatten
            som kräver all observans. Flygplatserna inom regionen är expansiva
            och luftutsläppen ökar. Likaväl som det inom större företag i
            dag finns särskilt miljöansvariga i ledningsfunktionerna, anser
            vi att detta också bör gälla en flygplats. Vederbörandes uppgift
            kan vara att svara på frågor från allmänheten, från kommunala
            och andra organ m.m. Framför allt skall han dock vara den som
            är flygplatsens ansvarige i miljöfrågor. Vi yrkar att Luftfartsverket
            snabbutreder denna fråga i syfte att föreslå en miljöansvarig
            på varje flygplats.
          </p>
          <p xml:id="i-MvXHvvrjinPLQg4aPogaqk">
            2. Utsläpp av kolväten
          </p>
          <p xml:id="i-4v1CTY7udd58VMfTEzm2A8">
            I Göteborgs och Bohus län finns huvuddelen av den svenska raffinaderikapa-
            citeten samlad. Olika uppgifter cirkulerar om kolväteutsläppens
            storlek. För ett av raffinaderierna anger en källa att utsläpppen
            kan ligga så högt som 25 000 ton per år. Företagsledningen anger
            2 500 ton per år. Även om den sistnämnda siffran är den rätta,
            är mängden otillständigt hög. Det är också otillständigt att svåra
            miljöproblem ofta leder till cirkelgång, dvs. debatten
          </p>
          <p xml:id="i-RDQKv4c9Bzb6hUoLbCqNaA">
            Mot. 1988/89 T716
          </p>
          <p xml:id="i-15ogKsV9MrnWUPsDssUEHz">
            13
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-003.pdf"/>
          <p xml:id="i-VwqZNTVMkuajqbstLLc6hs">
            kommer mer att handla om mätmetoder än om att det är skadligt
            med kolväte för både naturen och människorna. Under 1989 kommer
            förhoppningsvis riksdagen att fatta beslut i den gamla fp-frågan
            om miljöavgifter. Svavelutsläppen kan då bli kännbara för t.ex.
            ett raffinaderi. Någonstans runt 25 milj. kr. kan vara ett exempel
            på vad det kostar att förorena miljön. Om man då väljer att raffinera
            bort svavelhalten ner till 0,5 96, blir det restprodukter på raffinaderierna
            i form av högsvavliga produkter. Helt klart är att kolväteutsläppen
            från raffinaderierna är större än både allmänheten och samhällets
            kontrollorgan haft kännedom om. Vi yrkar att Naturvårdsverket
            prioriterar och avsätter resurser för belysning av raffinaderiernas
            utsläpp och att dessa reduceras till en rimlig nivå.
          </p>
          <p xml:id="i-4JwxQoihZGuUsodLakZUAR">
            3. Hotat kusthav
          </p>
          <p xml:id="i-YbsaFN1i9fC5r1NqTALpVh">
            Som kustlandskap får Bohuslän ofta ta första stöten när det gäller
            utifrån kommande miljöföroreningar. De stora oljepåslagen är drastiska
            exempel på hur oljan dödar liv, driver turisterna på flykten och
            åsamkar kommunerna stora besvär. Det senaste oljepåslaget utanför
            Tjörn kostade 75 milj. kr. Förutom oljekatastroferna är händelser
            som påverkat våra kustvatten mer långsiktiga i sina negativa konsekvenser.
            Den havsaktionsplan som vi efterlyst och som nu är i hamn, är
            inte heltäckande, är inte tillräckligt långtgående. Ett mer kraftfullt
            agerande behövs. Vi vill ta fram en fråga, som sedan 50-talet
            varit aktuell här och som inte synes gå mot en positiv lösning.
            Det gäller de enorma utsläppen från norska industrier, men även
            kommuner inom Östfolds fylke. Trots att de socialdemokratiska
            miljöministrarna träffats och det slutits ”avtal” om snabba norska
            insatser för att begränsa utsläppen, händer i stort sett ingenting.
            I stället kommer rapporter om att både företag och kommuner sätter
            sig på tvärs och Sissel Rönbeck står i en position som Kung utan
            land. Besked kommer i massmedia om nya utsläpp från massafabriker,
            bl.a. enorma mängder av kvicksilver. Vi och många bohuslänningar
            med oss har sedan länge dragit slutsatsen att Norge inte klarar
            upp de här problemen. Utsläppen är förödande för Skagerrak och
            särskilt för den norra delen, med konsekvenser i första hand för
            fisket. När havsaktionsplanen talar om rening av utsläppen upp
            till 90 procent och de svenska utsläppen i norra Bohuslän är små,
            blir en deklaration av det här slaget lite av papperstiger. Som
            vi ser det måste Sverige hjälpa Norge med det här. Vi yrkar att
            man från svensk sida tar förnyad kontakt med den norska regeringen,
            ser över vilka miljöbeslut som fattats och behöver fattas.
          </p>
          <p xml:id="i-Eu7imkeQ1fSAL6m2ad99cE">
            4. Kristinebergs marinbiologiska station
          </p>
          <p xml:id="i-Rs6FKmfAbQQuhXsF1VeWNs">
            Riksdagen har tidigare beslutat att Göteborgs universitet har
            ansvaret för övervakningen av havsmiljön i Västerhavet. I detta
            sammanhang spelar Kristinebergs marinbiologiska station en mycket
            viktig roll. Stationen, i närheten av Lysekil, spelar en ledande
            roll som något av forskarcentrum när det gäller havsmiljön.
          </p>
          <p xml:id="i-Gd8PDmY6K1nhjV5kqDcYis">
            Mot. 1988/89 716
          </p>
          <p xml:id="i-F2Uw1wetKsfXiTaQWhrjHy">
            14
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-004.pdf"/>
          <p xml:id="i-KE5QptZ1awtk3CVKpS9ihh">
            Tyvärr är allt långtifrån väl beställt när det gäller stationen.
            Resurser saknas, befintliga lokaler är för små och dåligt utrustade.
            Fartyget Argus, som är knutet till stationen och som är oumbärligt
            för kontroll av havets tillstånd, behöver ny mätutrustning. Fjolårets
            algblomning och den efterföl- jande säldöden gav klara besked
            om att den svenska marina forskningen inte håller måttet — inte
            i fråga om kunskaper och kompetens, utan mer i teknik och brist
            på resurser. Kristinebergs utomordentliga belägenhet har i sig
            värden som kan förstärka och komplettera de rent marina uppgifterna.
            Vi vill på nytt aktualisera frågan om någon form av miljöcentrum
            till Lysekilsområdet. Satsningen på Havslaboratoriet i Lysekil
            är en god början. Här har — i Kristineberg och i Lysekil — skapats
            ett underlag för ett styrkebälte i den svenska marina forskningen,
            som inte bör lämnas halvfärdig utan fullföljas. Det miljöcentrum
            vi angett ovan, bör ha en stark informativ prägel och ha utbildningskaraktär.
            Centrumet bör tillskapas i nära anknytning till det havsakvarium
            som är aktuellt i Lysekil. Vi tror att inte minst ungdomen har
            behov av studiebesök vid dessa anläggningar. Det skulle bli ett
            fint komplement till den övriga undervisning- en — att få ta del
            av föreläsningar, utställningar, delta i seminarier med forskare
            etc. Sammanfattningsvis konstaterar vi att Kristinebergs marinbiologiska
            station under valrörelsen fick löften både från statsministern
            och från miljöministern om större resurser. Nu kan vi se att forskningen
            inte har mycket att hämta i budgetpropositionen 1989. Miljöbudgeten
            ger 1,5 milj. kr. i anslag till havsforskningen, i stället för
            begärda 10 milj. kr. Regeringen synes inte förstå den situation
            som såväl forskningen på området befinner sig i och det utomordentligt
            utsatta läge som de norra bohusvattnen befinner sig i efter en
            mansålder av norsk vanskötsel av sina utsläpp, vars konsekvenser
            drabbat kommuner i Bohuslän, som har sämre ekonomiska resurser
            än andra. Vi yrkar att den marina forskningen ges bättre resurser,
            särskilt vad gäller Kristinebergs marinbiologiska station. Därutöver
            yrkar vi att ett marint miljöcentrum förlägges till Lysekilsområdet.
          </p>
          <p xml:id="i-W9JsyMGsaazcQ3vjA9NZbx">
            5. Bensinhantering
          </p>
          <p xml:id="i-Avd5nHhZyaxrG2oZ9MXQG6">
            Riksdagen har tidigare fattat beslut rörande hantering av raffinerade
            petroleumprodukter i mottagningsledet, framför allt vid bensinstationerna.
            Det finns anledning att återkomma i ärendet, mot bakgrund av de
            betydande svårigheter som visat sig föreligga. I själva sakfrågan,
            utsläpp av bensinångor som innehåller kolväten, synes de flesta
            vara eniga om t.ex. att en medelstor bensinstation under ett år
            har utsläpp i storleksordningen 5—10 ton. Situationen nu kan beskrivas
            så att de flesta är överens om att något bör göras, att utsläppen
            är hälsofarliga, att bensinångorna är en stor miljöpåver- kande
            faktor. Tyvärr visar det sig att övergången till ett muffsystem
            går trögt. Olika petroleumföretag begär anstånd, i avvaktan på
            närmare besked och anvis- ningar från Naturvårdsverket.
          </p>
          <p xml:id="i-2Q6Ao2uGKYRbbKWR1Udwmz">
            Mot. 1988/89 TAG
          </p>
          <p xml:id="i-VHzaiQK5f6i6kP2owghgYS">
            15
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-005.pdf"/>
          <p xml:id="i-PREv8dUD7DT6LMbgjrsN1E">
            Då frågan om hanterandet av bensinångor är omfattande, i bilden
            finns också med lossning och lastning av tankfartyg vid raffinaderierna,
            bör en kartläggning ske, så att riksdagen får en information om
            hur denna viktiga miljöfråga hanteras. Från den 1 juli 1989 är
            det de lokala miljöskyddsnämn- derna som från länsstyrelserna
            övertar ansvaret för tillsyn av tapparna. Med tanke på den ansträngda
            situationen som präglar kommunernas miljönämnder, finns det anledning
            att sätta frågetecken för hur effektiv tillsynen kommer att bli.
            Vi yrkar att Naturvårdsverket skyndsamt gör sig underrättat om
            hur bensinhanteringen bedrivs vid landets tappstationer och att
            riksdagen efter denna redovisning får ta ställning till de åtgärder
            som innehållet i redovisning- en kan ge anledning till.
          </p>
          <p xml:id="i-Hcub2dWT6WVQwrKL2RRrHB">
            6. Skogsmiljöfrågor
          </p>
          <p xml:id="i-TnBmS6jCUaS5WPyttDs5eg">
            Nya siffror om skogens hälsotillstånd visar att pH-värdet fortsätter
            att sjunka. Som ofta i dessa sammanhang är det skogen i västra
            Sverige som ligger illa till. Det uppges att enskilda avsnitt
            av skogsområdet har så låga pH-värden, att siffrorna ligger under
            vad som anges som smärtgräns. På den norska sidan synes utvecklingen
            mot sjuka skogar gå ännu snabbare än på den svenska sidan. Uppgifter
            från den s.k. riksskogstaxeringen visar också att skogsskadorna
            förvärras i oförminskad takt. Tyvärr är det så att en stor del
            av de föroreningar som kommer luftledes och skadar skog, jord
            och vatten, har sitt ursprung i andra länder. Det har gjort att
            många insjöar i Bohuslänet är sterila — finns det fisk är den
            inte lämplig att äta. På senare tid har man konstaterat kvicksilver
            i fisk från sjöar som aldrig har haft några industriut- släpp.
            Två av de länder som bär ansvar för den rådande situationen, Polen
            och Storbritannien, har valt att ställa sig utanför den internationella
            överenskom- melsen om att begränsa svavelutsläppen med 30 96.
            Den svenska regeringen bör uppta bilaterala förhandlingar med
            de båda länderna om svavelutsläp- pen. När det gäller Polen bör
            förhandlingarna också gälla ekonomiskt och miljötekniskt samarbete,
            vilket f.ö. föreslagits av folkpartiet i en partimo- tion. Som
            vi bedömer läget ur åtgärdssynpunkt, finns f.n. inga bättre insatser
            att ta till än en kalkning i storformat, eventuellt i kombination
            med selentillför- sel. Det finns frågetecken kring kalkanvändning,
            men de positiva inslagen överväger. Selentillförsel begränsar
            skadeverkningar av kvicksilver i miljön. Vi vill i detta sammanhang
            beröra skogsbruket, där den alltför ensida inriktningen på produktion
            av barrträd är olycklig. Det är nu belagt att lövskog påverkar
            situationen positivt; björken motverkar surheten i marker- na.
            Skogsstyrelsen bör därför i samråd med Naturvårdsverket utarbeta
            hur lövskogsandelen skall kunna ökas i särskilt drabbade områden.
            Tyvärr har björken, det mest svenska träd av alla, bekämpats som
            om det vore till skada, inte minst gäller detta inom barrskogsområden.
            Nu rapporte- rar pappersindustrin om brist på korta fibrer för
            sin produktion och efterlyser mer lövskog.
          </p>
          <p xml:id="i-VzkcRJz36mwSuKetRgCrj1">
            Mot. 1988/89 T716
          </p>
          <p xml:id="i-Y69FkASPNTvFKDhiEeCmxo">
            16
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-006.pdf"/>
          <p xml:id="i-finV1qucrHyiYhZHT8fxB">
            Björkens tillbakahållande har på sina håll lett till brist på
            skolade björkplantor, som nu tidvis får importeras. Vi yrkar att
            Skogsvårdsstyrelsen och Naturvårdsverket utarbetar ett förslag
            hur lövskogsandelen skall kunna ökas, framför allt inom försurade
            områden, samt att en inhemsk satsning sker på björk i skogsbrukets
            plantskolor.
          </p>
          <p xml:id="i-4fossWEt9jTTwSVo7RSjeB">
            Hemställan
          </p>
          <p xml:id="i-QY4YnMsDecbEsb84ek5Crm">
            Med hänvisning till det anförda hemställs 1. att riksdagen som
            sin mening ger regeringen till känna att en informationskampanj
            i syfte att få ner farterna på vägarna bör genomföras, [att riksdagen
            som sin mening ger regeringen till känna att trafikövervakningen
            bör förstärkas ,'] [att riksdagen begär att regeringen hos Nordiska
            Rådet verkar för större likhet mellan de nordiska länderna vad
            gäller avgifter och böter för trafiköverträdelser,'!] 2. att riksdagen
            som sin mening ger regeringen till känna att vid Luftfartsverkets
            flygplatser bör finnas en särskilt miljöansvarig, [att riksdagen
            som sin mening ger regeringen till känna behovet av en skärpning
            och kontroll av kolväteutsläpp från framför allt raffinaderierna,”
            ] [att riksdagen begär att regeringen snarast upptar förhandlingar
            med den norska regeringen i syfte att bilateralt lösa de ytterst
            svåra miljöstörningarna inom Östfolds,?] [att riksdagen ger forskningen
            vid Kristinebergs marinbiologiska station bättre resurser, "]
            [att riksdagen som sin mening ger regeringen till känna vad i
            motionen anförs om behovet av att förlägga ett marint miljöcentrum
            till Lysekilsområdet ,”] [att riksdagen begär att regeringen uppdrar
            åt Naturvårdsverket att kartlägga hur bensinhanteringen vid landets
            tappstationer är ordnad och att riksdagen därefter ges tillfälle
            att ta ställning till de åtgärder redovisningen kan ge anledning
            till,] [att riksdagen begär att regeringen uppdrar åt Naturvårdsverket
            att utarbeta en plan för särskilda insatser med kalk och selen,
            i syfte att förbättra det utsatta läge som skogarna i västra Sverige
            befinner sig i] [att riksdagen begär att regeringen uppdrar åt
            Skogsvårdsstyrel- sen och Naturvårdsverket att lägga fram förslag
            om hur lövskogsande- len skall ökas inom försurade områden och
            att en ökad inhemsk satsning sker på björk i skogsbrukets plantskolor.?]
          </p>
          <p xml:id="i-PzKpaVHYpzueKj5pP86b1v" type="date">
            Stockholm den 23 januari 1989
          </p>
          <p xml:id="i-UFWE5oV8FL7NStkzmftCXx">
            Leif Olsson (fp) Kenth Skårvik (fp)
          </p>
          <p xml:id="i-KN92xn4fP2ZhYpEQ9SbrM">
            1 1988/89:Ju252 ? 1988/89:J0971 3 1988/89:U611 + 1988/89:Ub777
          </p>
          <p xml:id="i-X48e3MoPaKca7PSuMXCv64">
            Mot. 1988/89 T716
          </p>
          <p xml:id="i-SasQxosCHZ5pVzCLfRmiif">
            17
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-007-001.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007-002.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007-003.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007-004.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007-005.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007-006.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-007.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-008.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009-001.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009-002.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009-003.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009-004.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009-005.pdf"/>
          <p xml:id="i-QeX7esVkr2jygfDcRbVCk4">
            gotab 17090, Stockholm 1989
          </p>
          <pb facs="riksdagen-motions-pdf/data/198889/mot_198889_t_716/mot_198889_t_716-009-006.pdf"/>
          <pb facs="riksdagen-motions-pdf/data/198889/mot_198889_t_716/mot_198889_t_716-009.pdf"/>
        </div>
      </div>
    </body>
  </text>
</TEI>
