<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00371">
  <teiHeader>
    <fileDesc>
      <titleStmt>
        <title>Nobelpris i ekologi</title>
        <author corresp="i-FeVXF7pVocmUfQoPXGuJKR">av Valter Mutt (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nobelpris i ekologi</title>
          <idno type="rdwebb">GY02Ub371</idno>
          <rs type="number">Ub371</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub371/text</ref>
          <ref type="dokument_url_html">http://data.riksdagen.se/dokument/GY02Ub371</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub371</ref>
          <ref type="doc">http://data.riksdagen.se/fil/B402F4B6-7A51-4943-B0BF-93063E97EF05</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FeVXF7pVocmUfQoPXGuJKR</idno>
            <name>Valter Mutt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NC9RN93iLAxa5dx8r3WLEd" type="signed"/>
        <correspContext corresp="i-NC9RN93iLAxa5dx8r3WLEd">
          <note type="signatory" corresp="i-FeVXF7pVocmUfQoPXGuJKR"/>
        </correspContext>
        <correspAction xml:id="i-LShEAK1B9RHQDKwV4WzLG5" type="numbering">
          <date when="2010-10-28"/>
        </correspAction>
        <correspAction xml:id="i-5cMdYuxNsQv8hCE8P58Mf6" type="submission">
          <date when="2010-10-26"/>
        </correspAction>
        <correspAction xml:id="i-Rk9E4hhs9sKZUURS5W8cJi" type="transfer">
          <date when="2010-10-26"/>
        </correspAction>
        <correspAction xml:id="i-V8naCrP6H44ZehjpPemEk9" type="assigned"/>
        <correspContext corresp="i-V8naCrP6H44ZehjpPemEk9">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BtbGBmAeddWcA4qfc9X6oE" type="motBody">
        <div xml:id="i-QKHrqkBseQkU3w9YP9zfwm" type="motProposal" subtype="förslag">
          <head xml:id="i-R4WFY5MPZnPZHkqq7ZaW1L">
            Förslag till riksdagsbeslut
          </head>
          <p xml:id="i-87HUGTUZeZKcZtoRoLmFVU">
            Riksdagen tillkännager för regeringen som sin mening vad som
            anförs i motionen om att tillsätta en utredning med uppgift att
            inrätta ett Nobelpris i ekologi.
          </p>
        </div>
        <div xml:id="i-TmSYht26HcbbP8L3gfhgHM" type="motContent">
          <head xml:id="i-7zFPD6kEu1KSRjJ5tagaU3" type="h1">
            Ett pris för vår tid
          </head>
          <p xml:id="i-UyD6M8bAEc2GBbQLfAM8c3">
            Nobelprisen instiftades för drygt hundra år sedan, i en värld
            som i avgörande hänseenden skilde sig från vår. Den tidens vetenskapssyn
            utgick från tydligt avgränsade discipliner och för Alfred Nobel
            framstod det som naturligt att instifta skilda pris i fysik, kemi
            och medicin (utöver de icke naturvetenskapliga prisen i litteratur
            och fred). Vår tids alltmer tvärvetenskapligt präglade forskning
            överskrider i tilltagande grad de ämnesgränser som för Nobel framstod
            som självklara.
          </p>
          <p xml:id="i-EqQLkvHi2sfDARbh8y1Pe7">
            Ekologi, med sin tvärvetenskapliga och holistiska ansats, förklarar
            och definierar det tjugoförsta århundradet i minst lika hög grad
            som mekaniken satte sin prägel på artonhundratalet. Denna vetenskap
            om arternas samspel i biosfären, och dess följder för planeten
            i sin helhet, är av avgörande betydelse för en djupare förståelse
            av såväl klimatförändringarna som hoten mot den biologiska mångfalden.
            Ekologiska ekonomer, klimatologer, meteorologer och andra forskare
            med ekologisk kompetens tilldelas emellertid sällan Nobelpriset,
            då deras vetenskapliga insatser vanligen inte låter sig pressas
            in i snävt definierade discipliner som fysik, kemi och medicin.
            Något som riskerar leda till mindre medieexponering, lägre forskningsanslag
            och sämre tillträde till samhällsdebattens centrala arenor än
            vad som tillkommer mer nobelprisfäiga forskare.
          </p>
          <p xml:id="i-GCcNtoUbq9v1xWwZKQpKdR">
            Det går självfallet inte att ändra Nobels testamente. Däremot
            skulle regeringen kunna ta initiativ till inrättandet av ett pris
            i ekologi till Alfred Nobels minne, analogt med det pris i ekonomi
            som inrättades vid Riksbankens trehundraårsjubileum 1968. Ekonomipriset
            delas i likhet med Nobelprisen i fysik och kemi ut av Kungl. Vetenskapsakademien
            och då dessutom nomineringsprocess och prisbelopp är identiska
            så har ekonomipriset fått en med de ursprungliga prisen jämbördig
            ställning. Detta har i sin tur lett till att ekonomi som vetenskaplig
            disciplin fått höjd status och att ekonomers ställning i samhällsdebatten
            stärkts.
          </p>
          <p xml:id="i-FT37ixWBxiuiZNpjVzhWe1">
            Det av Jakob von Uexkull 1980 instiftade alternativa Nobelpriset
            delas företrädesvis ut till personer som i lokalsamhällen i syd
            arbetar praktiskt med hälsovård, utbildning, mikrokrediter, trädplantering
            etc. Det är givetvis förträffligt att sådana insatser uppmärksammas
            med en årlig prisceremoni, men det förtjänar samtidigt att understrykas
            att ett Nobelpris i ekologi skulle ha ett helt annat fokus.
          </p>
          <p xml:id="i-2WDdU3NPYek7xDwe6Jc5rb">
            Nobelprisen är utan jämförelse världens främsta vetenskapliga
            utmärkelse och bidrar i inte ringa grad till att forma samhällsdebatt
            och, ytterst, samhällsutveckling. Forskare över hela världen har
            under många år vädjat till Sverige att inrätta ett Nobelpris i
            ekologi. Det är högt på tiden att regeringen tillsätter en utredning
            som bereder vägen för tillskapandet av ett sådant pris. Detta
            bör riksdagen ge regeringen tillkänna som sin mening.
          </p>
        </div>
        <div xml:id="i-RLprumcWh4LDneUyw2cCyF" type="motSignatures">
          <list xml:id="i-2QxkiH3oKqMGmk5wgHPM2Z">
            <item xml:id="i-JgHMQ4JroBmiyRqtJBjZKx" who="i-FeVXF7pVocmUfQoPXGuJKR">
              Valter Mutt (MP)
            </item>
          </list>
        </div>
      </div>
    </body>
  </text>
</TEI>
