<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0787/mot_199899_MJ_0787-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            MJ787
          </p>
          <p>
            Motion till riksdagen
          </p>
          <p>
            2998(99:MI787
          </p>
          <p>
            av Ragnwi Marcelind (kd) Naturintressen
          </p>
          <p>
            Mot. 1998/99 MJ787-793
          </p>
          <p>
            Under de närmaste åren kommer ett stort antal naturreservat att
            tillskapas för att vi skall kunna leva upp till de mål som riksdagen
            fastställt om bland annat skogsskydd och biologisk mångfald. I
            budgetpropositionen föreslår regeringen en betydande förstärkning
            av medlen för inköp av värdefulla naturområden, främst skogsmark.
            Nästa år föreslår regeringen att anslaget höjs med 150 miljoner
            kronor till totalt 340 miljoner kronor. Regeringen höjer sedan
            anslaget till 390 miljoner kronor år 2000 och till 500 miljoner
            kronor år 2001. Detta ställer stora krav på det arbetssätt som
            används för att rättsligt säker- ställa naturskyddet och samtidigt
            ge ekonomisk kompensation till de berörda fastighetsägarna. Mot
            den bakgrunden borde naturvårdsfrågor hanteras på samma sätt som
            flertalet detaljplaner, järnvägsplaner, ledningskoncessioner,
            med mera. Det vill säga genom ett så kallat förrättningsförfarande.
            Skyddet för vår skogsmark regleras i första hand i naturvårdslagen
            (NVL). Enligt NVL kan beslut meddelas om åtgärder i naturvårdande
            syfte, som på olika sätt kan innebära inskränkningar i en fastighetsägares
            eller andra rättig- hetshavares förfoganderätt över fastigheten.
            I vissa situationer kan det även bli aktuellt med förvärv av den
            berörda egendomen. En viktig fråga i genom- förandeprocessen är
            tidsfaktorn. Om ett naturreservat omfattar många mark- ägare tar
            det ofta lång tid från reservatsbeslutet till dess att alla erforderliga
            avtal slutits. I normalfallet tar det cirka tre år att genomföra
            ett naturreservat. I extremfall kan det ta mer än tio år. Det
            är därför synnerligen angeläget att finna former för ett mer rationellt
            förfarande vid genomförandet av naturskyddet och därigenom underlätta
            processen för såväl berörda markägare som naturvårdsmyndigheterna.
          </p>
          <p>
            2 Förrättningsförfarande
          </p>
          <p>
            Ett arbetssätt som leder till ökad rationalitet utan att rättssäkerheten
            äventyras är = förrättningsförfarandet. Själva grundtanken med
            en lantmäteriförrättning är att proceduren förenar den förhandlings-
            och avtalsprocess, som är en självklar komponent i en genomförandesituation
            med en medlings- och beslutsfunktion för de fall där parterna
            har svårt att
          </p>
          <pb facs="riksdagen-motions-pdf/data/199899/mot_199899_MJ_0787/mot_199899_MJ_0787-0002.pdf"/>
          <p>
            själva nå fram till en överenskommelse. En lantmäteriförrättning
            har dessutom en sakrättslig funktion, genom att de förändringar
            som sker av fastighetsindelningen och av servitut och andra rättigheter
            automatiskt införs i det officiella fastighetsregistret och således
            får rättsverkan mot andra intressenter i egendomen. Erfarenheterna
            visar tydligt att den aktiva medlings- och utredningsroll som
            är kärnan i ett förrättningsförfarande i det stora flertalet fall
            leder fram till ett resultat som tillfredsställer de berörda i
            en konfliktsituation. Antalet fall där ersättningsbeslut vid lantmäteriförrättning
            överprövas av domstol är inte särskilt många. En annan viktig
            faktor i sammanhanget är att de sammanlagda kostnaderna kan minskas,
            genom att lantmäterimyndigheten utför officialutredningar i stället
            för att berörda parter tar fram var sin utredning i samma fråga.
            Lantmäterimyndigheten arbetar också aktivt för att få till stånd
            skadeföre- byggande åtgärder, till exempel markbyten, vilket lindrar
            konsekvenserna för enskilda fastighetsägare och samtidigt minskar
            kostnaderna för en för- värvare. Förrättningsförfarandet är vidare
            tämligen unikt i sina möjligheter att på ett samtidigt rättssäkert
            och effektivt sätt hantera stora sakägargrupper. Sammantaget framstår
            det som angeläget att även beslut till skydd för naturmiljön skall
            kunna genomföras med det etablerade förrättningsför- arandet.
            En förändrad lagstiftning bör dock inte utformas så att den helt
            ersätter den nu gällande ordningen. Förrättningslösningen bör
            istället vara ett alternativ i de fall där antingen berörda fastighetsägare
            eller berörda myndig- heter finner ett sådant förfarande mer ändamålsenligt.
            En inskränkning i pågående markanvändning kan schematiskt ses
            som en tvåstegsprocess. I ett första steg görs en intresseavvägning
            som leder till ett beslut om att en inskränkning får ske. Denna
            prövning bör inte ske inom ramen för en förrättning. Förrättningen
            kommer istället in i det andra skedet, dvs vid det rättsliga,
            ekonomiska och praktiska genomförandet av beslutet. Den av Kristdemokraterna
            föreslagna ordningen med en naturvårdsförrätt- ning kan sannolikt
            lagregleras på flera olika sätt. Det sätt som förefaller enklast
            är att göra erforderliga ändringar i NVL eller i miljöbalken,
            genom att föreskriva en rätt att begära förrättningsprövning i
            de aktuella fallen. Själva förrättningshandläggningen, som finns
            reglerad i 4 kap. fastighetsbild- ningslagen, kan göras tillämplig
            med hänvisningar och vissa smärre tillägg. Hela systemet bör kunna
            lagregleras utan särskilt omfattande förändringar i de gällande
            lagarna.
          </p>
          <p>
            3 Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            lagreglerna om naturvårdsförrättning bör ändras så att hanteringen
            av naturreservatsbildning kan ske enklare, snabbare och till lägre
            kostnad än vad nuvarande regler ger möjlighet till.
          </p>
          <p>
            Mot. 1998/99MJ787
          </p>
          <pb facs="riksdagen-motions-pdf/data/199899/mot_199899_MJ_0787/mot_199899_MJ_0787-0003.pdf"/>
          <p>
            Mot. 3 1998/99MJ787
          </p>
          <p>
            Stockholm den 24 oktober 1998
          </p>
          <p>
            Ragnwi Marcelind (kd)
          </p>
        </div>
      </div>
    </body>
  </text>
</TEI>
