<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-04147">
  <teiHeader>
    <fileDesc>
      <titleStmt>
        <title>med anledning av prop. 2017/18:228 Energipolitikens inriktning</title>
        <author corresp="i-5JKbBodBpCZ1A4ajEWCxPv">av Mattias Bäckström Johansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4147 av Mattias Bäckström Johansson m.fl. (SD)</title>
          <idno type="rdwebb">H5024147</idno>
          <rs type="number">4147</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5024147/text</ref>
          <ref type="dokument_url_html">http://data.riksdagen.se/dokument/H5024147</ref>
          <ref type="dokumentstatus_url_xml">http://data.riksdagen.se/dokumentstatus/H5024147</ref>
          <ref type="docx">http://data.riksdagen.se/fil/0D407201-5AF1-4BAB-AF9E-9C7BDAAB1460</ref>
          <ref type="pdf">http://data.riksdagen.se/fil/96A9FA51-B3A6-40D0-96E6-B9CB14E677B7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HH4BukFxoAUJK8GsvaYbTx" type="basedOn"/>
        <correspContext corresp="i-HH4BukFxoAUJK8GsvaYbTx">
          <ref>Proposition 2017/18:228</ref>
        </correspContext>
        <correspAction xml:id="i-Ew9T4efAPJdHhEmsDUmZ1y" type="signed"/>
        <correspContext corresp="i-Ew9T4efAPJdHhEmsDUmZ1y">
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-DF6yJMSNGfT6HwisDSi4qz"/>
          <note type="signatory" corresp="i-4dnqFdd2E3dHMPK1WWi5Tx"/>
        </correspContext>
        <correspAction xml:id="i-q7keZYdq7Lk4F2QEDUxPU" type="submitted">
          <date when="2018-04-26"/>
          <time when="11:46:25"/>
        </correspAction>
        <correspAction xml:id="i-16RgZb8wv17EmsoWdcH7HT" type="dismissed">
          <date when="2018-05-02"/>
        </correspAction>
        <correspAction xml:id="i-DLefswEeDDFr34vMBpVTAd" type="reviewed">
          <date when="2018-05-02"/>
          <time when="11:13:10"/>
        </correspAction>
        <correspAction xml:id="i-7CY5DaZEmRSMt7FoqXFCSQ" type="referred">
          <date when="2018-05-03"/>
        </correspAction>
        <correspAction xml:id="i-HfupYzKEBcqLQxxBtGsGkQ" type="assigned">
          <date when="2018-06-19"/>
          <time when="16:53:00"/>
        </correspAction>
        <correspContext corresp="i-HfupYzKEBcqLQxxBtGsGkQ">
          <ref type="assignedTo">Näringsutskottet</ref>
        </correspContext>
        <correspAction xml:id="i-6ajzxXieseN9LWW4YjZM3r" type="behandlas_i"/>
        <correspContext corresp="i-6ajzxXieseN9LWW4YjZM3r">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-WogkB8Y2DU95xLRP2Wn7oa" type="motHeader">
        <div xml:id="i-DbcKeM2a8A3iNTr13zTc3M" type="motTitle">
          Motion till riksdagen 2017/18:4147 av Mattias Bäckström Johansson
          m.fl. (SD) med anledning av prop. 2017/18:228 Energipolitikens
          inriktning
        </div>
      </div>
      <div xml:id="i-Cxg65HQH6Rwa2PHGQf9jd8" type="motBody">
        <div xml:id="i-zMbwtShq36MbHrC2yyCDx" type="motProposal" subtype="förslag">
          <head xml:id="i-3nne65cg5WekiwMPQsNCwR">
            Förslag till riksdagsbeslut
          </head>
          <list xml:id="i-7xRJpgq8FQaxx9f8qYawau" style="ol">
            <item xml:id="i-UR412kGjx1npgaZaBCA3t3">
              Riksdagen avslår regeringens förslag i punkt 2.
            </item>
            <item xml:id="i-4kb87pKK21qKFgVhPTbPX2">
              Riksdagen avslår regeringens förslag i punkt 3.
            </item>
            <item xml:id="i-9imziQkaJ2atYF9hwSdztB">
              Riksdagen ställer sig bakom det som anförs i motionen om att
              anta ett mål om att Sveriges elproduktion ska vara helt fossilfri
              och tillkännager detta för regeringen.
            </item>
            <item xml:id="i-QZzWomTTPgCEejCDgFUBMN">
              Riksdagen ställer sig bakom det som anförs i motionen om att
              anta ett mål för effektivare energianvändning formulerat som att
              energianvändningen 2030 ska vara 50 procent effektivare än 2005,
              uttryckt i termer av använd energi i relation till bruttonationalprodukten
              (BNP), och detta tillkännager riksdagen för regeringen.
            </item>
            <item xml:id="i-WLq2r4XE11NLXHFP3E3nFw">
              Riksdagen ställer sig bakom det som anförs i motionen om att
              införa ett mål för leveranssäkerheten och tillkännager detta för
              regeringen.
            </item>
            <item xml:id="i-TR3wobWh67mmYnwpY2Zwvx">
              Riksdagen ställer sig bakom det som anförs i motionen om kraftöverföring
              och tillkännager detta för regeringen.
            </item>
            <item xml:id="i-JpQmJgJbk3dsRbNWDczaxX">
              Riksdagen ställer sig bakom det som anförs i motionen om elexport
              och tillkännager detta för regeringen.
            </item>
            <item xml:id="i-8aTuTefiVCZn4dtBYmN24r">
              Riksdagen ställer sig bakom det som anförs i motionen om småskalig
              produktion och tillkännager detta för regeringen.
            </item>
            <item xml:id="i-4gooUvtfqq4sGEi4k7kFvJ">
              Riksdagen ställer sig bakom det som anförs i motionen om energianvändning
              och energieffektivisering och tillkännager detta för regeringen.
            </item>
            <item xml:id="i-UBjrdSFBsW6zf46tsTXHB">
              Riksdagen ställer sig bakom det som anförs i motionen om elmarknaden
              och tillkännager detta för regeringen.
            </item>
            <item xml:id="i-DTb41zvZPWRQTMCwDKWPCN">
              Riksdagen ställer sig bakom det som anförs i motionen om energiforskning
              och tillkännager detta för regeringen.
            </item>
          </list>
        </div>
        <div xml:id="i-Mabg1EfQ5bp2pk3HzJZyTm" type="motContent">
          <head xml:id="i-4F5diprFquao16esm8Tq2v" type="h1">
            Motivering
          </head>
          <p xml:id="i-AfNRQPyH5W2j5EbH9onErE">
            I propositionen föreslår regeringen att energipolitikens tre
            grundpelare – fortsatt ska vara försörjningstrygghet, konkurrenskraft
            och ekologisk hållbarhet – fastställs som övergripande mål för
            energipolitiken. Vidare föreslår regeringen att målet 2040 ska
            vara 100 procent förnybar elproduktion. Regeringen föreslår också
            att Sverige 2030 ska ha 50 procent effektivare energianvändning
            jämfört med 2005, uttryckt i termer av tillförd energi i relation
            till bruttonationalprodukten (BNP).
          </p>
          <p xml:id="i-NsJdY5g2wsKnvxNvXeijTL">
            I propositionen presenteras även regeringens bedömning av inriktningen
            av energipolitiken mot bakgrund av energiöverenskommelsen. Socialdemokraterna,
            Moderaterna, Miljöpartiet de gröna, Centerpartiet och Kristdemokraterna
            slöt den 10 juni 2016 en ramöverenskommelse om energipolitiken,
            den s.k. energiöverenskommelsen.
          </p>
          <p xml:id="i-4WDcXgQ4bxfWpf3UtjLVqV">
            En grundläggande inställning vid utformningen av energipolitiken
            är att den ska syfta till att göra det möjligt för Sverige att
            upprätthålla en hög internationell konkurrenskraft och levnadsstandard.
            Den inställningen delar Sverigedemokraterna men till skillnad
            från energiöverenskommelsens slutsatser har vi en sammanhängande
            och realistisk plan för hur vi når dit.
          </p>
          <head xml:id="i-UD6jtZGdwGz3R8fVPP6hre" type="h2">
            Skrota mål för andelen förnybar elproduktion – inför mål för
            fossilfri elproduktion
          </head>
          <p xml:id="i-EaAssLqjAB45vy4kUaa758">
            I regeringens proposition föreslås att ett av de nya energipolitiska
            målen ska vara att 100 procent av den svenska elproduktionen ska
            vara förnybar till 2040, men regeringen betonar samtidigt att
            målet inte förbjuder kärnkraft och att det inte heller innebär
            en stängning av kärnkraftverk med politiska beslut. Sverigedemokraterna
            anser att det av kommissionen föreslagna målet för sammansättningen
            av svensk elproduktion är olyckligt. Detta framför allt för att
            målbilden i en stor del av klimatarbetet är fossilfritt, vilket
            här för elproduktionen ställs mot helt förnybart. Men bara för
            att det är förnybart innebär det inte att det inte finns några
            utsläpp av exempelvis växthusgaser för elproduktionen. Tvärtom
            kan och är utsläppen för vissa förnybara energikällor högre än
            för exempelvis kärnkraft. Det viktiga är då att politiken även
            då har ett mål som styr mot det som man vill uppnå. Sverigedemokraterna
            förordar därför i stället ett mål om att svensk elproduktion ska
            vara helt fossilfri.
          </p>
          <head xml:id="i-3CVTkUhmxhVKR851t82JFo" type="h2">
            Mål för effektivare energianvändning
          </head>
          <p xml:id="i-VbYKCZaVj7PWJHwvFfpY9C">
            I regeringens proposition föreslås ett nytt mål för energieffektivisering
            som ska vara 50 procent effektivare energianvändning än 2005 uttryckt
            i termer av tillförd energi i relation till BNP till 2030. Sverigedemokraterna
            anser att energieffektivisering är en självklar inriktning för
            energipolitiken, men att nivån kan vara vansklig och innebära
            problem i den mån man på politisk väg avser vidta alltför långtgående
            åtgärder för att uppnå målet. Det är däremot bra att målet är
            konstruerat så att vi de facto kan använda mer energi i framtiden
            beroende på den ekonomiska utvecklingen.
          </p>
          <p xml:id="i-UGPxHEek2cz94QBJe9AkLb">
            Det som gör målets befintliga utformning i förslaget direkt problematiskt
            är att man utformar det utifrån tillförd energi med tanke på hur
            statistiken kring energianvändning förs. Exempelvis skulle målet
            enkelt kunna nås genom att på politisk väg stänga fler kärnkraftsreaktorer
            då värmeförlusterna räknas in i den tillförda energin, vilket
            med detta mål då skulle indikera en effektivare energianvändning.
            Det skulle även indikera en effektivare energianvändning om fjärrvärmekunder
            kopplar bort sig från fjärrvärmenätet för att i stället skaffa
            sig en värmepump, då den energi som tas från omgivningen med en
            värmepump inte tas med i energistatistiken.
          </p>
          <p xml:id="i-TQzwGtcyU1zWW2QAdiAuTQ">
            Sverigedemokraterna förordar i stället ett mål för energieffektivisering
            som lyder att 2030 ska energianvändningen vara 50 procent effektivare
            än 2005, uttryckt i termer av använd energi i relation till bruttonationalprodukten
            (BNP).
          </p>
          <head xml:id="i-9a3LVYthj2uRSJXzK6UwdP" type="h2">
            Mål för leveranssäkerhet
          </head>
          <p xml:id="i-CfhLW9uiRmosy5hZw6FA9z">
            En av energipolitikens grundpelare är försörjningstrygghet, och
            Sveriges elleveranser har under lång tid kännetecknats av en hög
            elkvalitet och god driftsäkerhet. I närtid har ett flertal stora
            synkrongeneratorer försvunnit och kommer att försvinna från det
            svenska kraftsystemet, vilket minskar svängmassan i kraftsystemet,
            samtidigt som det tillkommer en allt högre grad av intermittent
            kraftproduktion. Detta sammantaget äventyrar vår elkvalitet och
            driftsäkerhet.
          </p>
          <p xml:id="i-2rdcbdPbTiqCBwEH47p8mH">
            Inför varje vinter genomför stamnätsoperatören Svenska Kraftnät
            en kraftbalansrapport som beskriver effektläget för den kommande
            vintern. På samma sätt gör respektive stamnätsoperatörer även
            i andra länder. Vi har i Sverige för stunden en positiv kraftbalans
            för en normalvinter, men i andra länder är man redan i dag i en
            importsituation under kritiska timmar och där gör man antagandet
            om att import är möjligt när behovet finns.
          </p>
          <p xml:id="i-5vtL2f2FRjVwUiaoWqnk3q">
            Länder runt Sverige tenderar till att utforma likartade energisystem
            där intermittenta kraftslag utgör en växande andel av den alstrade
            elenergin, vilket för med sig bekymret att det finns en relativt
            stor korrelation även över större områden för deras produktion.
          </p>
          <p xml:id="i-KGAxbrvQ6X1jUq1qaY2gPA">
            Ser man enbart till vindkraftsproduktionen på den nordiska elmarknaden
            inträffar bottenvärdena för tillgänglighet, när man går ner på
            ett fåtal procentenheter, allt som oftast samtidigt i de olika
            länderna. Har man då i de mer statiska kraftbalanserna i ett flertal
            olika länder antagit att man då ska kunna importera elenergi från
            varandra riskerar situationen att bli förödande.
          </p>
          <p xml:id="i-EpZWBgvEPcy4GaUsLyB8Ff">
            För att även i framtiden säkerställa att vårt kraftsystem kännetecknas
            av en hög elkvalitet och god driftsäkerhet bör ett mål för leveranssäkerheten
            fastslås som den förda energipolitiken ska sträva efter att uppnå.
          </p>
          <head xml:id="i-5F9HJU7znetgrD3ZaZsFkG" type="h2">
            Kraftöverföring
          </head>
          <p xml:id="i-3FNWUd9eFx4JV5p3CTMxqS">
            Svensk basindustri, företag i övrigt, skolor, sjukhus, övriga
            offentliga institutioner såväl som hushåll är alla beroende av
            tillförlitliga elleveranser. Det är dessutom av största vikt att
            Sverige stärker sin konkurrensfördel gentemot övriga Europa gällande
            reglerkraft, prisbild och tillförlitlighet.
          </p>
          <p xml:id="i-4DkmrY4YFAnwtmBJ9Bv3a6">
            Vi ser nu en kraftig utbyggnad av förnybar energi i Europa och
            dess negativa påverkan på de totala energipriserna och fluktuationerna
            i elnäten, dessutom är investeringskostnaderna enorma. Osäkerheten
            på den europeiska energimarknaden är stor angående det totala
            investeringsbehovet, vem som i slutändan får betala och vad det
            får för konsekvenser för europeisk konkurrenskraft.
          </p>
          <p xml:id="i-BpMyMPUEYJvepjQio5YeGB">
            Sverigedemokraterna delar inte bedömningen i energiöverenskommelsen
            kring utökad överföringskapacitet inom Sverige, mellan Sverige
            och grannländerna samt att Sverige ska driva på de övriga medlemsländer
            inom EU att öka sammankopplingen mellan och inom länderna. Vi
            menar att en målbild måste kopplas till utbyggnaden av överföringskapaciteten.
          </p>
          <p xml:id="i-2JkMdJ4jDMguab7X6ToLfE">
            Det som man främst kan ange som skäl för en utökad kapacitet
            är att ge förutsättningar för mer vindkraft och där grundorsaken
            är att vindkraften har en avsevärt lägre kapacitetsfaktor än genomsnittet
            i kraftsystemet, vilket medför en kraftigt utökad maxkapacitet.
            Det leder även till en dyr överkapacitet för nätkunderna, vilket
            läggs på det totala elpriset för företag och hushåll.
          </p>
          <p xml:id="i-83HTVuUfFj1LioBmHmjbvm">
            Sverigedemokraterna har en positiv syn på ökad överföringskapacitet
            då det handlar om att bygga bort flaskhalsar så att vi inte får
            kraftproduktion som blir inlåst. Sverigedemokraterna delar inte
            bedömningen i energiöverenskommelsen om att Sverige aktivt ska
            lägga sig i andra länders energipolitik och försöka ändra eller
            driva på dem dessa uppfattningar om kraftöverföring. I sammanhanget
            kan också nämnas att vi Sverigedemokrater ställer oss mycket negativa
            till EU:s ambitioner att styra utvecklingen genom den s.k. energiunionen.
          </p>
          <head xml:id="i-2kjMVJrmWbKtY2Va8z6TQt" type="h2">
            Elexport
          </head>
          <p xml:id="i-JeNKiptWMgBN4iJKH7xzTw">
            Utan större reflektioner eller djupare resonemang gjorde man
            i energiöverens­kommelsen bedömningen att det är rimligt att Sverige
            fortsätter att vara en nettoexportör av elkraft på sikt. Det är
            i sak inget som vi i Sverigedemokraterna motsätter oss, och vi
            har inget emot att handla med elkraft med våra grannländer. Men
            synar man de ekonomiska incitamenten för den nuvarande elexporten
            är det väldigt problematiskt ur ett affärsmässigt perspektiv.
          </p>
          <p xml:id="i-66W1USMhTeXSa8RRmdrP3a">
            Under 2015 exporterade Sverige 35,3 TWh elkraft, och värdet av
            denna export uppgick till drygt 6,6 miljarder kronor, vilket innebär
            ett genomsnittligt pris om 18,7 öre per kWh. Nettoexporten uppgick
            till 22,6 TWh, och värdet av nettoexporten uppgick till drygt
            4,2 miljarder kronor, vilket innebär ett genomsnittligt värde
            om 18,4 öre per kWh. I Energikommissionens promemoria om kostnaderna
            för nya elproduktionsanläggningar i Sverige framgår att exempelvis
            kostnaden för ny elkraft från landbaserad vindkraft, utifrån antagandena
            i promemorian, uppgår till 51 öre per kWh. Landbaserad vindkraft
            är den kraftkälla som huvudsakligen numera tillkommer i elcertifikatsystemet.
          </p>
          <p xml:id="i-CketsX5t2Yp7DtzqtMXTSJ">
            Den elexport som vi har byggt upp, till stor del tack vare massiva
            subventioner till vindkraften från svenska elkonsumenter, innebär
            att vi subventionerar industrin och hushållen i grannländer som
            Finland, Danmark och Tyskland. I sak betyder det exempelvis i
            fallet med landbaserad vindkraft att vi framställer elkraft för
            51 öre per kWh som vi sedan säljer till våra grannländer för drygt
            18 öre per kWh. Det tycker vi, till skillnad från partierna bakom
            energiöverenskommelsen, är en dålig affär.
          </p>
          <p xml:id="i-4RXkDsdLZotgSYCiGVexd6">
            Fokus bör i stället vara att Sverige främst exporterar el genom
            produkter som har framställts i Sverige med betydligt högre förädlingsvärde
            än elkraft.
          </p>
          <head xml:id="i-XdJY4R2p1Dt5xxtx5wTFsK" type="h2">
            Småskalig produktion
          </head>
          <p xml:id="i-86c5WKevNryFZHj8VbeNUc">
            I energiöverenskommelsen föreslås att det ska utredas hur förenklingar
            och anpassningar kan ske av befintliga regelverk och befintlig
            skattelagstiftning för att underlätta för nya produkter och tjänster
            inom energieffektivisering, energilagring och småskalig försäljning
            av el till olika ändamål samt elektrifiering av transportsektorn.
            Sverigedemokraterna är för förslaget om att genomföra regelförenklingar
            för småskalig produktion, men är avvisande till ytterligare marknadssnedvridande
            subventioner i form av skattelättnader, vilket är vad politiken
            hittills har kommit att handla om.
          </p>
          <p xml:id="i-Ta9T4vJobiqKh3WpVmMJfS">
            För att uppnå en långsiktigt hållbar elmarknad måste ledstjärnan
            för alla aktörer, oavsett storlek, vara att alla investeringar
            sker på ekonomiskt rationell grund där det underliggande elpriset
            är avgörande.
          </p>
          <p xml:id="i-WPPGPQaU4ipvD1KJqpcP69">
            Regeringen har sedan tidigare infört en form av nettodebiteringssystem.
            Detta har kommit att kallas för skattereduktion för förnybar mikroproduktion
            av förnybar el, där man som producent ska få en skattereduktion
            som motsvarar två gånger den energiskatt som belöper på den mängd
            el som mikroproducenten matat in på elnätet upp till 10 000 kWh.
            Införandet av detta system är uteslutande kopplat till att främja
            solceller.
          </p>
          <p xml:id="i-RB7R9rnD1JV2Rr58j4NkzZ">
            Ett väsentligt problem gällande solceller är den oregelbundna
            produktionen i och med att kraftkällan av självklara skäl är beroende
            av solljus. Särskilt på nordliga breddgrader som i Sverige medför
            detta att solceller producerar mycket lite el under vinterns mörka
            och kalla månader. Hårdraget kan man säga att flödena av elkraft
            över nationsgränsen styrs av temperaturen där vi exporterar överkapacitet
            på sommarhalvåret och importerar el på vintern. Skillnaden mellan
            förbrukningen på sommar och vinter är mycket stor, då vinterförbrukningen
            i sina toppar är dubbelt så stor som en varm sommardag. Detta
            gör att man tvingas begränsa produktionen på sommaren genom att
            man planerar in underhåll, lagrar vatten i magasinen och helt
            stänger av vissa anläggningar.
          </p>
          <head xml:id="i-3hmCLJUKuPjFesKJ2ze7WD" type="h2">
            Användning och energieffektivisering
          </head>
          <p xml:id="i-AHEGLJMjhpMzqkGK5qdBRk">
            I energiöverenskommelsen återfinns förslaget att ett särskilt
            energieffektiviserings­program för den elintensiva svenska industrin,
            motsvarande PFE, ska införas, men att formerna för det behöver
            utredas närmare. Det är ett förslag som Sverigedemokraterna delar
            och ser som väldigt angeläget att förverkliga då tidigare insatser
            varit väldigt lyckade.
          </p>
          <p xml:id="i-PMFVSoo2NDek3aEaMLcZDD">
            Ur ett resurs- och konkurrensperspektiv är det en självklarhet
            att använda resurserna på ett så effektivt sätt som möjligt, den
            som ligger i framkant har därmed en konkurrensfördel. För vår
            basindustri i Sverige, som till övervägande del består av energiintensiv
            verksamhet, är just energieffektivisering av stor betydelse med
            potential för betydande kostnadsbesparingar. Genom att använda
            mindre energi per producerad enhet stärks då även industrins konkurrenskraft
            på den globala marknaden.
          </p>
          <p xml:id="i-858xWJ2Y7rUd76u5sdyRAF">
            Energieffektivisering har en betydande potential inom både transport,
            industri och den offentliga sektorn, vilket ska utnyttjas då det
            är rationellt. Det är ofta samhällsekonomiskt lönsamt, då många
            åtgärder kan genomföras till ett lägre pris än vad ny kraftproduktion
            skulle kostat. Dessutom är miljöeffekten större när utsläpp minskas
            till följd av ett lägre energibehov än när det sker via renare
            framställning.
          </p>
          <p xml:id="i-RJsmvc9UJjp1THfi83pyr2">
            För den offentliga sektorn är det viktigt att sträva efter en
            energieffektiv verksamhet genom upphandling av ny och innovativ
            energieffektiv teknik inom alla led, från produktion till slutanvändning.
          </p>
          <head xml:id="i-RpNUu49EGiF3kbBonocbnE" type="h2">
            Elmarknadens utveckling
          </head>
          <p xml:id="i-SNaM6JuJovhPjBBmrbizdS">
            Gällande marknadsdesign görs bedömningen i energiöverenskommelsen
            att det i det korta perspektivet inte finns skäl att ändra på
            den befintliga marknadsmodellen. Det är en bedömning som Sverigedemokraterna
            kan instämma i även om nuvarande marknadsmodell har uppvisat brister
            i att tillföra produktion som överlag överensstämmer med landets
            säsongsmässiga variationer, vilket även leder till ett fortsatt
            behov av en effektreserv.
          </p>
          <p xml:id="i-3QoBA1KjkYpKiawvSiuGEK">
            Det grundläggande problemet har däremot varit att jämte elmarknaden
            har subventioner i olika grad förekommit med både skattemedel,
            skatterabatter och genom elcertifikatssystemet, vilket gjort att
            det inte är riktiga prissignaler som drivit fram investeringar
            i produktionsanläggningar. Detta har satt marknaden ur spel då
            det för många aktörer inte har varit det underliggande elpriset
            som legat till grund för deras investeringsbeslut.
          </p>
          <p xml:id="i-LqjxBccuENr9L8Ng2YAz7u">
            Det är viktigt att säkerställa att erforderlig produktionskapacitet
            finns i händelse av extrema förhållanden och att förutsättningar
            skapas för att driva fram marknadsbaserade investeringar i sådan
            elproduktion. Utformning av eventuella styrmedel eller marknadsmodeller
            bör framledes utformas för Sveriges stora utmaning, de säsongsmässiga
            variationerna, vilket i dag inte är fallet.
          </p>
          <head xml:id="i-K7rm7ceAPDkF6S1n27ESBZ" type="h2">
            Forskning
          </head>
          <p xml:id="i-YM2uYb93fqHxBccU2MjJVP">
            Energiöverenskommelsens bedömning kring energiforskningen är
            att den bör fokusera på insatser som dels bidrar till de uppställda
            klimat- och energipolitiska målen, dels har förutsättningar för
            tillväxt och export.
          </p>
          <p xml:id="i-HzPpGh62JvtWGfrDT6QAqB">
            Detta är i grunden ambitioner som Sverigedemokraterna ställer
            sig bakom. I motiveringen från energiöverenskommelsen återfinns
            dock tydliga skillnader mellan oss. Bland annat delar vi inte
            målbilden om 100 procent förnybar elproduktion 2040 som exkluderar
            kärnkraften, vilken vi menar är en omistlig komponent för ett
            utsläppsfritt energisystem.
          </p>
          <p xml:id="i-AtZyJnw5racsPRaGxbP4V1">
            Sverigedemokraterna hävdar att kärnkraften borde ha ett klart
            uttalat utrymme inom de prioriterade insatserna för energiforskning,
            vilket i dag inte är fallet. Utifrån att kärnkraften står för
            nästan hälften av vår elförsörjning har det statliga stödet till
            forskning på kärnteknikområdet under lång tid varit ytterst blygsamt.
            Forskning och utveckling inom kärnkraft behöver däremot inte endast
            ha sin utgångspunkt i ren kärnteknikforskning. Forskningsområden
            inom slutförvar av uttjänt kärnbränsle och kärnkraftssäkerhet
            är områden som i vissa fall har en nationell särprägel och som
            således kräver nationell kompetens. Men för att kunna uppnå ny,
            modern och än mer säker kärnkraft i Sverige behövs också en hög
            nationell kompetens och för detta behövs ökat stöd till kärnkraftsforskningen.
          </p>
          <p xml:id="i-HSjHjnYHnjU5bYb6pTjHUv">
            Synen på det använda kärnbränslet har hittills präglats av de
            mycket långa tiderna för slutförvaring, och det har betraktats
            som avfall. Detta synsätt tar dock inte hänsyn till den tekniska
            utvecklingen. I dag utnyttjar vi endast ett fåtal procent av potentialen
            i det uran som grävts upp medan återstoden grävs ned som avfall.
            Flera lovande projekt med olika typer av snabba kärnkraftsreaktorer,
            som även kallas för fjärde generationens kärnkraft, pågår just
            nu. I denna typ av reaktorer kan det sedan tidigare använda kärnbränslet
            i stället återanvändas, vilket öppnar för helt nya perspektiv.
          </p>
          <p xml:id="i-3v9yKsa2hkux48tDmy3wB8">
            Med fjärde generationens kärnkraft skulle vi kunna fortsätta
            producera kärnkraftsel i oförminskad eller höjd effekt under tusentals
            år, utan att behöva bryta något nytt uran överhuvudtaget. Vi minskar
            avfallsmängden med uppemot 99 procent och minskar dessutom behovet
            av slutförvar från 100 000 år till under ca 1000 år. Detta innebär
            inte att behovet av slutförvar försvinner.
          </p>
          <p xml:id="i-82A3f1zPGDicuKFTxgiYF9">
            Det är alltjämt viktigt att vi fortsätter forskningen i Sverige
            kring slutförvar av använt kärnbränsle, men tidsperspektivet förändras
            dramatiskt. En framtida potential för export av svensk teknik
            och kunnande inom slutförvar av kärnbränsle är fullt tänkbar.
            Många frågeställningar måste givetvis överlåtas till internationella
            organ för att lösas. Det finns därför ett behov av nationellt
            kunnande för att ta del av forskningsresultat och kunna medverka
            på ett aktivt sätt inom internationella organ.
          </p>
        </div>
        <div xml:id="i-H3be5y8KcujutUa8M2ewUA" type="signatureBlock">
          <list xml:id="i-B79TEPhM344XkFnT1cvY7U">
            <item xml:id="i-J9o7DaCXfRJAVmD1Sy6JZ6" who="i-5JKbBodBpCZ1A4ajEWCxPv" type="signature">
              Mattias Bäckström Johansson (SD)
            </item>
            <item xml:id="i-RNte4hWEWu5cLmjzDwY6MV" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
            <item xml:id="i-MzbimJP1mwAs3NNecE5Kqs" who="i-4dnqFdd2E3dHMPK1WWi5Tx" type="signature">
              Johan Nissinen (SD)
            </item>
          </list>
        </div>
      </div>
    </body>
  </text>
</TEI>
