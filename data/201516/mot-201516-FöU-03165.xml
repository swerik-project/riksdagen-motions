<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-FöU-03165">
  <teiHeader>
    <fileDesc>
      <titleStmt>
        <title>Utgiftsområde 6 Försvar och samhällets krisberedskap</title>
        <author corresp="i-BUYvEhrSc9gnHcd6iS4eDJ">av Allan Widman m.fl. (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3165 av Allan Widman m.fl. (FP)</title>
          <idno type="rdwebb">H3023165</idno>
          <rs type="number">3165</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H3023165/text</ref>
          <ref type="dokument_url_html">http://data.riksdagen.se/dokument/H3023165</ref>
          <ref type="dokumentstatus_url_xml">http://data.riksdagen.se/dokumentstatus/H3023165</ref>
          <ref type="docx">http://data.riksdagen.se/fil/2649FF58-6562-4638-97B3-34D959183128</ref>
          <ref type="pdf">http://data.riksdagen.se/fil/8E3BCC6F-067C-4834-9049-1C1F27E8EF38</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-D8B2Xf6UADbqciPHrqFxSc</idno>
            <name>Birgitta Ohlsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VxRYdNzsUJuP4WHMDcqDav" type="signed"/>
        <correspContext corresp="i-VxRYdNzsUJuP4WHMDcqDav">
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-D8B2Xf6UADbqciPHrqFxSc"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction xml:id="i-CDqXqC7LfBxMtrjD6p39eA" type="submitted">
          <date when="2015-10-06"/>
          <time when="16:23:42"/>
        </correspAction>
        <correspAction xml:id="i-BS2hA1oAiCnCRegwWkeFuR" type="reviewed">
          <date when="2015-10-10"/>
          <time when="14:16:43"/>
        </correspAction>
        <correspAction xml:id="i-HMHJ1zKa8MSCn7yBdcaznx" type="referred">
          <date when="2015-10-13"/>
        </correspAction>
        <correspAction xml:id="i-R6rhNDdopFczFBJMj2EpUS" type="assigned">
          <date when="2018-06-04"/>
          <time when="09:10:03"/>
        </correspAction>
        <correspContext corresp="i-R6rhNDdopFczFBJMj2EpUS">
          <ref type="assignedTo">Försvarsutskottet</ref>
        </correspContext>
        <correspAction xml:id="i-V5erTNodWeEuqR3nAzCEUp" type="behandlas_i"/>
        <correspContext corresp="i-V5erTNodWeEuqR3nAzCEUp">
          <ref type="uppgift">2015/16:FöU1</ref>
          <ref type="ref_dok_id">H301FöU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3165 av Allan Widman m.fl. (FP)
          Utgiftsområde 6 Försvar och samhällets krisberedskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-7mscjBX1dJJvbEt6bccHdP">
            Förslag till riksdagsbeslut
          </head>
          <list style="ol">
            <item xml:id="i-F32jBJo7TEtAzVjiiAtNzz">
              Riksdagen anvisar anslagen för 2016 inom utgiftsområde 6 Försvar
              och samhällets krisberedskap enligt förslaget i tabell 1 i motionen.
            </item>
          </list>
        </div>
        <div type="motContent">
          <head xml:id="i-CA61sqYNKFHLrTWPPqsT1m" type="h1">
            Motivering
          </head>
          <p xml:id="i-4KxvQyZ6xwpBJ3JcVUQNVt">
            Den verksamhet som finansieras under utgiftsområde 6 kan delas
            in i fyra grupper: försvar, samhällets krisberedskap, strålsäkerhet
            samt elsäkerhet.
          </p>
          <p xml:id="i-VJ8EsBbATsh9HX5JtaiBs">
            Vi lever i en säkerhetspolitiskt orolig tid. Den ryska militära
            aktiviteten i Östersjön ökar och det ryska tonläget mot Sverige
            och våra grannländer blir allt hårdare. Den ryska ambassaden i
            Stockholm har beskyllt Sverige för att ligga bakom konflikten
            i Ukraina och hotar med att ett Nato-medlemskap kommer få allvarliga
            konsekvenser för svensk del. Rysslands ambassadör i Köpenhamn
            slår fast att ryska kärnvapen kan riktas mot danska örlogsfartyg.
            Putin fortsätter att frakta vapen över Ukrainas gräns och vägrar
            ta avstånd från separatisterna i östra Ukraina.
          </p>
          <p xml:id="i-HyE6C3FfHbgjHXwKLdfa6p">
            Under ett årtionde har Ryssland satsat stort på att rusta upp
            sin krigsmakt. Den ökande repressionen mot det civila samhället
            under senare år, liksom kränkningarna av t.ex. hbt-personers rättigheter,
            visar på ett alarmerande sätt att den politiska utvecklingen i
            landet går åt helt fel håll. Den ökande ryska militära förmågan
            och brutaliseringen av det ryska ledarskapet i kombination med
            den pågående försvagningen av demokratiska strukturer är en klar
            riskfaktor.
          </p>
          <p xml:id="i-hUBEwSY12cWK5anshwSMh">
            Den ryska aggressiviteten nådde en ny gräns då Ryssland i mars
            2014 gick in med militär i Ukraina och annekterade Krimhalvön.
            Det ryska agerandet förklarades med behovet att försvara den ryska
            minoritetens rättigheter. I själva verket handlade det om att
            säkra strategiska land- och kustområden och förhindra Ukrainas
            integration med väst.
          </p>
          <p xml:id="i-PMTAFEa1fPtG3SeQnLYBFP">
            Det ryska agerandet strider mot såväl internationell rätt som
            avtal ingångna av Ryssland. Det ryska agerandet kommer också att
            få följder för Europas säkerhetspolitik under lång tid framöver.
            De skäl som Putin angav för inmarschen i Georgien 2008 och Krim
            2014 skulle lika väl kunna åberopas för hot mot de baltiska länderna.
          </p>
          <p xml:id="i-CTSbhqh1jBaxuwmSi6sewi">
            Sedan februari 2015 finns ett avtal om eldupphör mellan Ukraina
            och Ryssland på plats, det så kallade Minskavtalet. Men vapenvilan
            är mycket skör. Ryssland har nonchalerat omvärldens skarpa uppmaningar
            att respektera avtalet och dra tillbaka allt stöd från separatisterna.
            Under sommaren 2015 trappades stridigheterna i Ukraina upp. Konflikten
            i Ukraina har det senaste året utvecklats till en krigssituation.
            Detta sker i ett av EU:s grannländer, i Sveriges närhet.
          </p>
          <p xml:id="i-C2xfPfpCSiV5gRxVGLsEaQ">
            Därutöver har den ryska militära kapaciteten blivit mer offensiv
            också i vårt närområde. Ryska stridskrafter uppvisar i dag ett
            mer aggressivt militärt övningsmönster över Östersjön och vi har
            under år 2014 sett hur den militära aktiviteten i och runt Östersjön
            ökat. Sverige har upplevt en konstaterad ubåtskränkning. Vårt
            land, liksom våra nordiska grannländer, har utsatts för upprepade
            ryska kränkningar i luften och till sjöss. Säpo har också konstaterat
            att det största underrättelsehotet mot Sverige 2014 kom från Ryssland.
            Spionaget beskrivs som omfattande och har ökat i samband med Ukrainakrisen.
          </p>
          <p xml:id="i-5mb3sEbuUd3q8WG49ZdxAV">
            Säkerheten i vårt närområde, i synnerhet i Östersjön, är kraftigt
            försämrad. Svensk försvarspolitik måste ställas om. Den nationella
            dimensionen ska prioriteras. Försvaret av Sverige måste vara Försvarsmaktens
            huvuduppgift.
          </p>
          <p xml:id="i-TTqpGXiWYNAhvQHvnPg2LD">
            För Folkpartiet liberalerna är det givet att försvarsförmågan
            måste öka för att möta en ny och bistrare verklighet.
          </p>
          <p xml:id="i-32zJBvqHKvUSt41Tn8kL1J">
            Folkpartiet liberalerna har länge betonat Gotlands betydelse
            för ett effektivt försvar av Sverige. Mot bakgrund av det försämrade
            säkerhetsläget menar vi att Gotland har en försvars- och säkerhetspolitisk
            särställning. Att enbart addera ett mekaniserat kompani till Gotland,
            i tillägg till det stridsvagnskompani som Folkpartiet liberalerna
            genomdrev 2009, räcker inte. Det är inte rätt sätt att tillvarata
            Gotlands strategiska potential. Med långräckviddiga robotvapen
            på ön kan vi ingripa mot i stort sett allt som rör sig på egentliga
            Östersjöns yta. Det ger oss möjlighet att med kraft och mycket
            tidigt möta en motståndare.
          </p>
          <p xml:id="i-7zCU1oiz4VcS1L2uBQyPk6">
            Gotland kommer sannolikt att beröras i händelse av en konflikt
            i vårt närområde. Folkpartiet liberalerna föreslår därför att
            en bataljonsstridsgrupp, vars stomme är tung kustrobot och långräckviddigt
            luftvärn, placeras på ön. Därigenom skulle också potentiella motståndares
            möjlighet att agera mot Sverige avsevärt försvåras. Remilitariseringen
            av den mest strategiskt belägna delen av Sverige kan inte vänta.
            Det som finns på Gotland när kriget börjar är det som kommer att
            finnas på Gotland när kriget är slut.
          </p>
          <p xml:id="i-JHRGQ1DUBTdAA4JsXeYur">
            Att placera övertaliga Robot 70 på Gotland representerar en viktig
            tröskelhöjning för Gotland och försvaret av Sverige. Hemvärnet
            på Gotland bör tillföras ytterligare eldkraft genom två kompanier
            med Robot 70 när vapnet avvecklas inom den övriga krigsorganisationen.
          </p>
          <p xml:id="i-QRiz1Vw9798xybWMvhCzHu">
            Rapporterna om främmande undervattensverksamhet runt Östersjön
            är frekventa. Hösten 2014 kunde vi också konstatera en kränkning
            av våra inre vatten. Sverige har inget annat val än att nu återuppbygga
            den förmåga till avancerad ubåtsjakt som vi förfogade över på
            1980- och 1990-talen. Den enskilt viktigaste brickan i detta är
            luftburen ubåtsjakt. Sverige bör nu anskaffa Seahawk för att snabbt
            återfå förmågan att jaga och bekämpa ubåtar från luften.
          </p>
          <p xml:id="i-W7AwYpkxQKLpzAiHzpCJfH">
            Sjöminor är ett billigt men mycket effektivt sätt att begränsa
            en sjögående motståndares handlingsfrihet. Med tanke på omvärldsläget
            måste vår förmåga till minstrid utvecklas. Det handlar om planering,
            övningar och materielanskaffning.
          </p>
          <p xml:id="i-9AvaxNxGTUjNymUZpdTyiZ">
            En nationell svensk försvarsförmåga måste också bygga på att
            hindra en motståndare från att stiga i land. En angripare som
            skaffat sig ett brohuvud blir väsentligt svårare att handskas
            med. Vid en eventuell extra anskaffning av haubitsar till det
            svenska försvaret anser därför Folkpartiet liberalerna att en
            del av dessa bör tilldelas marinen som kustartilleri. Tillsammans
            med tung kustrobot kommer de att verka starkt avhållande mot försök
            till landstigningar på svensk kust.
          </p>
          <p xml:id="i-LrAhSe7z2KXyxjXwBhVTTp">
            Med det allt mer osäkra omvärldsläget i vårt närområde ökar behovet
            av att ha ett trovärdigt nationellt försvar med stark tröskelförmåga.
            Vid ett väpnat angrepp ligger vår bästa chans i att möta en fiende
            tidigt och innan fienden stigit i land. Detta har under långa
            tider fått Sverige att prioritera flygstridskrafterna.
          </p>
          <p xml:id="i-APrgu4LYqDKxmsbni7jCtb">
            Vårt stridsflyg är den enskilt viktigaste komponenten i detta.
            Ett flygvapen är dock inte bara flyg, utan också vapen. Den bristande
            beväpningen av stridsflyget måste åtgärdas. Vi behöver anskaffa
            moderna jakt- och attackvapen för att ha tillräcklig uthållighet
            i händelse av krig.
          </p>
          <p xml:id="i-Kg288zKnHcmHYBARhgsHnE">
            Det är dock inte tillräckligt att ha många stridsflygplan om
            inte flygförarna är väl tränade och planen tillräckligt beväpnade.
            Fler flygtimmar ger bättre förutsättningar att upprätthålla den
            samlade kompetensen i stridsflygsystemet.
          </p>
          <p xml:id="i-AoPjHntrTFj6z91vGikEk3">
            Situationen i vår omvärld är både orolig och oförutsägbar, med
            konflikter som rasar på flera kontinenter. Därför är det viktigt
            att Sverige även fortsättningsvis är berett att delta i internationella
            insatser utomlands, exempelvis inom ramen för FN, EU, Nato och
            särskilt bildade koalitioner.
          </p>
          <p xml:id="i-3AvjaQeWoeMZE2bpqDSmTL">
            Folkpartiet liberalerna motsatte sig tillsammans med de andra
            allianspartierna den nedläggning av Försvarsexportmyndigheten
            som regeringen aviserade i budgetpropositionen hösten 2014. Nu
            har regeringen gått vidare i frågan och avvecklingen är ett faktum.
            Det beklagar vi. En nedläggning av myndigheten kommer leda till
            minskad transparens och ökad kompetensflykt.
          </p>
          <p xml:id="i-75w6AmRj7tTZQxMFK9mx46">
            För drygt fem år sedan beslutade riksdagen att göra värnplikten
            vilande i fredstid. Men riksdagen beslutade också att plikten
            kunde införas på nytt om läget i omvärlden drastiskt försämrades
            eller om försvaret inte kunde rekrytera frivilliga soldater.
          </p>
          <p xml:id="i-Xda1wd3Fih4Q9gnQJW3zvt">
            Vi står nu inför en situation där båda dessa scenarier blivit
            verklighet. Försvarsmakten upplever stora svårigheter med att
            bemanna försvaret fullt ut med anställda yrkessoldater. Till och
            med 2014 har cirka hälften av försvaret kunnat bemannas på frivillig
            väg. Rekryteringen i dag klarar helt enkelt inte att tillgodose
            försvarets personalförsörjning. Samtidigt hoppar soldaterna av
            i förtid. Utöver det har läget i omvärlden snabbt försämrats.
          </p>
          <p xml:id="i-9WLEBf3rhaDGDkNy5eZJ9F">
            Folkpartiet liberalerna anser därför att processen för att aktivera
            värnplikten behöver påskyndas. En aktiverad värnplikt ska inte
            ersätta ett yrkesförsvar, utan komplettera den rekrytering av
            soldater som sker på frivillig väg.
          </p>
          <p xml:id="i-TTMJZTMXJ6wx5LxEzak7zR">
            Vi vill ha ett system som är en kombination av yrkesförsvar och
            värnplikt, i likhet med vad som finns i till exempel Norge och
            Danmark. Med värnplikten ser vi till att försvaret snabbt kan
            mobilisera. Anställda soldater säkerställer hög beredskap och
            gör att Sverige kan delta i internationella insatser. En återinförd
            värnplikt skulle innebära att vi aktiverar värnpliktslagen där
            en allmän och könsneutral mönstringsplikt ska ingå. Det är inte
            en fråga om att återställa plikten som den tidigare såg ut, med
            tiotusentals som kallades in för att genomföra allmän värnplikt.
            I stället handlar det om att de luckor som finns i förbanden i
            dag ska kunna fyllas upp och tillräcklig kompetens tillföras.
          </p>
          <p xml:id="i-YYXpkzzGBUJ8vremf7hsAt">
            Sverige behöver dessutom fler enheter som snabbt kan kallas in
            vid ett försämrat läge. Dagens yrkesförsvar har för få krigsförband.
            Fördelen med värnplikt är att man snabbt kan öka antalet förband.
          </p>
          <p xml:id="i-DrvoPnRm4vPT4kjmbS86f9">
            Resultatet av vårens försvarsuppgörelse, som Folkpartiet liberalerna
            ställde sig utanför eftersom ambitionerna var alltför lågt satta,
            blev ännu en bred utredning av personalförsörjningen, inklusive
            en studie av värnpliktssystemet i Danmark och Norge. Även om en
            utredning är ett steg i rätt riktning hade Folkpartiet liberalerna
            föredragit en aktivering av värnplikten här och nu.
          </p>
          <p xml:id="i-88MzxkXXPmx9fnspT3Mi19">
            Vi vill ta ett substantiellt steg mot en aktivering av värnplikten
            genom att införa en pilotverksamhet med plikt under 2016.
          </p>
          <p xml:id="i-V42A6AyDYk6emz7K8nr9uG">
            Det står klart att de medel som regeringen anslagit för att stärka
            svensk försvarsförmåga är långt ifrån tillräckliga för att Sverige
            ska kunna leva upp till de krav som fred och säkerhet i vår tid
            ställer. Det kräver ökade resurser. Vi anser att de ekonomiska
            anslagen sammantaget, inklusive en kompensation för ökade ungdomsarbetsgivaravgifter
            och hyreshöjningar för Försvarsmakten och Fortifikationsverket,
            bör höjas.
          </p>
          <p xml:id="i-2hDsnTPepD3ZTxwyJXruoJ">
            Sammantaget innebär reformen 2016 ett resurstillskott på 1 000
            miljoner kronor över anslag 1:1, 1:2, 1:3 och 1:6. Inom ramen
            för våra satsningar på anslag 1:1 finansieras den försöksverksamhet
            med plikt 2016 som föreslås. De 5 miljoner kronor som avsätts
            på anslag 1:6 möjliggör att ca 700 personer mönstrar på försök
            under året.
          </p>
          <p xml:id="i-DYqDojN3FQbpj3UE7HqvZj">
            Folkpartiet liberalerna prioriterar satsningar på försvaret,
            men oavsett resurserna behöver försvaret även stärkas genom ett
            svenskt Natomedlemskap. Sverige kan inte uteslutande spendera
            sig till den nödvändiga försvarsförmågan. Den säkras genom samarbete.
            För ett litet land måste nationell säkerhet uppnås i samarbete
            med andra.
          </p>
          <p xml:id="i-NQFiCD44owr7ZCbrvBCdmw">
            Ett medlemskap i Nato skulle skapa förutsättningar för ett djupt
            och förtroendefullt samarbete med de övriga nordiska och baltiska
            länderna. Vi skulle vara med och fatta beslut i stället för att
            passivt invänta andras ställningstaganden.
          </p>
          <p xml:id="i-M43CZ9R97wM5N4b19dKKFy">
            Att Sverige under 20 år har utvecklat ett mycket nära samarbete
            med Nato konstateras i en utredning som tillsattes av alliansregeringen
            för att se över Sveriges internationella försvarssamarbeten. Utredaren
            Tomas Bertelman betonar att Sverige har ställt upp i alla större
            FN-mandaterade Natooperationer. Sverige har också i stor utsträckning
            deltagit i Natoledda övningar i Europa. Samtidigt står Sverige
            utanför Natos kollektiva försvar och medbeslutande. Bertelman
            drar slutsatsen att ett svenskt medlemskap i Nato bör utredas.
            Den slutsatsen är både rimlig och riktig.
          </p>
          <p xml:id="i-MXpZthrwrnVnpdZsnLe7q9">
            Därför krävde Folkpartiet liberalerna i de försvarssamtal som
            fördes inför vårens försvarsbeslut en utredning av ett svenskt
            Natomedlemskap. Regeringen valde bort en utredning. I stället
            kom regeringen och de tre övriga allianspartierna överens om en
            allmängiltig säkerhetspolitisk utredning om för- och nackdelar
            med Sveriges internationella samarbeten i stort – i princip detsamma
            som Bertelman redan gjort. Därtill får utredningen inte utvärdera
            den militära alliansfriheten. Det beklagar vi. Däremot välkomnar
            vi att alla allianspartier numera är på väg att ställa sig bakom
            ett svenskt Natomedlemskap, något som Folkpartiet liberalerna
            tog ställning för redan 1999.
          </p>
          <p xml:id="i-WW64bwK7sxaERATzkqVZth">
            Det försämrade omvärldsläget kräver snabba svar på hur vi bäst
            förbereder ett svenskt medlemskap. Folkpartiet liberalernas mål
            är en Natoanslutning under innevarande mandatperiod. Inget annat
            kan på ett lika avgörande sätt förbättra vår nationella säkerhet.
          </p>
          <table>
            <row xml:id="i-QgsAb8ZDg8wHowjsLpjHUL">
              <cell>
                Tabell 1. Anslagsförslag 2016 för utgiftsområde 6 Försvar och
                samhällets krisberedskap
              </cell>
            </row>
            <row xml:id="i-XoByo5a634Uw9eADJ5hLW"/>
            <row xml:id="i-8WCco2uNvsF8Qav5jZDBMH">
              <cell>
                Tusental kronor
              </cell>
            </row>
            <row xml:id="i-HmPzYkwy2XvFpVw74nMYbG">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (FP)
              </cell>
            </row>
            <row xml:id="i-JepxQHSxA1Mv7KnMDS1454">
              <cell>
                1:1
              </cell>
              <cell>
                Förbandsverksamhet och beredskap
              </cell>
              <cell>
                26 304 776
              </cell>
              <cell>
                +638 000
              </cell>
            </row>
            <row xml:id="i-EZoojVBkZyuPWHpDgWiLqY">
              <cell>
                1:2
              </cell>
              <cell>
                Försvarsmaktens insatser internationellt
              </cell>
              <cell>
                1 124 715
              </cell>
              <cell>
                +250 000
              </cell>
            </row>
            <row xml:id="i-9EzHhd5Gz7ELi5Hgshg84X">
              <cell>
                1:3
              </cell>
              <cell>
                Anskaffning av materiel och anläggningar
              </cell>
              <cell>
                8 415 827
              </cell>
              <cell>
                +107 000
              </cell>
            </row>
            <row xml:id="i-2ESBaoYKh1KFCrsSFeNY49">
              <cell>
                1:4
              </cell>
              <cell>
                Vidmakthållande, avveckling m.m. av materiel och anläggningar
              </cell>
              <cell>
                6 877 682
              </cell>
            </row>
            <row xml:id="i-FYVfsHec72F5Mx9A3jLduS">
              <cell>
                1:5
              </cell>
              <cell>
                Forskning och teknikutveckling
              </cell>
              <cell>
                605 058
              </cell>
            </row>
            <row xml:id="i-J8sycxZdQPKmWk3pcsLzaz">
              <cell>
                1:6
              </cell>
              <cell>
                Totalförsvarets rekryteringsmyndighet
              </cell>
              <cell>
                24 248
              </cell>
              <cell>
                +5 000
              </cell>
            </row>
            <row xml:id="i-VEMEEeZhSQ5AL6Q4LTJh5B">
              <cell>
                1:7
              </cell>
              <cell>
                Officersutbildning m.m.
              </cell>
              <cell>
                209 705
              </cell>
            </row>
            <row xml:id="i-WugCoYnrgwRWHZvrcaBmRF">
              <cell>
                1:8
              </cell>
              <cell>
                Försvarets radioanstalt
              </cell>
              <cell>
                924 926
              </cell>
            </row>
            <row xml:id="i-8s4snkChy5PTR2Q6sgvCN2">
              <cell>
                1:9
              </cell>
              <cell>
                Totalförsvarets forskningsinstitut
              </cell>
              <cell>
                178 796
              </cell>
            </row>
            <row xml:id="i-mjPfbAKLgzhxrmXrBjZak">
              <cell>
                1:10
              </cell>
              <cell>
                Nämnder m.m.
              </cell>
              <cell>
                5 801
              </cell>
            </row>
            <row xml:id="i-KG22CqdrqReYCMMWax4o64">
              <cell>
                1:11
              </cell>
              <cell>
                Internationella materielsamarbeten, industrifrågor m.m.
              </cell>
              <cell>
                109 220
              </cell>
            </row>
            <row xml:id="i-7ZgCjFLzVNBpqENgF5XVuF">
              <cell>
                1:13
              </cell>
              <cell>
                Försvarsunderrättelsedomstolen
              </cell>
              <cell>
                7 922
              </cell>
            </row>
            <row xml:id="i-RVb8SyknXgvPDXj6WbUkqQ">
              <cell>
                1:14
              </cell>
              <cell>
                Statens inspektion för försvarsunderrättelseverksamheten
              </cell>
              <cell>
                12 916
              </cell>
            </row>
            <row xml:id="i-4NXAA52kaVdXQY5YSgdHXc">
              <cell>
                2:1
              </cell>
              <cell>
                Kustbevakningen
              </cell>
              <cell>
                1 098 650
              </cell>
            </row>
            <row xml:id="i-9x4nVUiKbP4Tx97x4RbfHT">
              <cell>
                2:2
              </cell>
              <cell>
                Förebyggande åtgärder mot jordskred och andra naturolyckor
              </cell>
              <cell>
                74 850
              </cell>
            </row>
            <row xml:id="i-9x8Ld46hgHraRJH2RVjvr9">
              <cell>
                2:3
              </cell>
              <cell>
                Ersättning för räddningstjänst m.m.
              </cell>
              <cell>
                21 080
              </cell>
            </row>
            <row xml:id="i-RRDLjhtLEnNxJNb2T87Ef1">
              <cell>
                2:4
              </cell>
              <cell>
                Krisberedskap
              </cell>
              <cell>
                1 078 646
              </cell>
            </row>
            <row xml:id="i-MZLZtpvm5e2NTV55QeCAeZ">
              <cell>
                2:6
              </cell>
              <cell>
                Ersättning till SOS Alarm Sverige AB för alarmeringstjänst enligt
                avtal
              </cell>
              <cell>
                224 171
              </cell>
            </row>
            <row xml:id="i-EiiK7QuwGxxCDeyhqhgtKU">
              <cell>
                2:7
              </cell>
              <cell>
                Myndigheten för samhällsskydd och beredskap
              </cell>
              <cell>
                1 052 561
              </cell>
            </row>
            <row xml:id="i-24Q6gR4a8ngKUX7EPpjjEm">
              <cell>
                2:8
              </cell>
              <cell>
                Statens haverikommission
              </cell>
              <cell>
                44 260
              </cell>
            </row>
            <row xml:id="i-BXeqgDXPMCENVBKfwkvbMi">
              <cell>
                3:1
              </cell>
              <cell>
                Strålsäkerhetsmyndigheten
              </cell>
              <cell>
                371 909
              </cell>
            </row>
            <row xml:id="i-JTQtHoJ17zUG7C4u8Krbtz">
              <cell>
                4:1
              </cell>
              <cell>
                Elsäkerhetsverket
              </cell>
              <cell>
                59 713
              </cell>
            </row>
            <row xml:id="i-XHL3QF3oVRh4Kfrn5Rsic8">
              <cell>
                Summa
              </cell>
              <cell>
                48 827 432
              </cell>
              <cell>
                +1 000 000
              </cell>
            </row>
            <row xml:id="i-2r5KZEhia5cpnbo1N43Pdg">
              <cell>
                Specificering av anslagsförändringar
              </cell>
            </row>
            <row xml:id="i-UTDnsD8wkTV9wT1cVA6K5E">
              <cell>
                1:1
              </cell>
              <cell>
                Förbandsverksamhet och beredskap
              </cell>
              <cell>
                +638 000
              </cell>
            </row>
            <row xml:id="i-AA2SoXFnstceMJdgufQfuQ">
              <cell>
                1:2
              </cell>
              <cell>
                Försvarsmaktens insatser internationellt
              </cell>
              <cell>
                +250 000
              </cell>
            </row>
            <row xml:id="i-LUizNceT1spj52HqqjgQen">
              <cell>
                1:3
              </cell>
              <cell>
                Anskaffning av materiel och anläggningar
              </cell>
              <cell>
                +107 000
              </cell>
            </row>
            <row xml:id="i-69GT4XKNCi6VAoZgyu3KXv">
              <cell>
                1:6
              </cell>
              <cell>
                Totalförsvarets rekryteringsmyndighet
              </cell>
              <cell>
                +5 000
              </cell>
            </row>
            <row xml:id="i-SmFJ8wgpFhMRYhCtHMqc2U"/>
          </table>
        </div>
        <div type="motSignatures">
          <list>
            <item xml:id="i-PHnLzeuBfFrJEymx2aG32Y" who="i-BUYvEhrSc9gnHcd6iS4eDJ">
              Allan Widman (FP)
            </item>
            <item xml:id="i-3zfB1wqnSawRqSXdUFrz5Z" who="i-D8B2Xf6UADbqciPHrqFxSc">
              Birgitta Ohlsson (FP)
            </item>
            <item xml:id="i-7XNpzmk4AKYWfLo4K5bzg1" who="i-QKE6ihmLRJvwhV4neD6h7b">
              Erik Ullenhag (FP)
            </item>
            <item xml:id="i-WF2XbYcuKswvw6jCz2d7C2" who="i-S7wLw9aynA5vbRCsqxxL3N">
              Tina Acketoft (FP)
            </item>
            <item xml:id="i-Cr8rae927VrTeTM5nvJHps" who="i-QQYotqFjTJA7EiQZc1Wmzs">
              Emma Carlsson Löfdahl (FP)
            </item>
            <item xml:id="i-F9bfJyj2LD154Ep8CgMww3" who="i-U6F8gqiuV2DEZN1aMhyDnJ">
              Christer Nylander (FP)
            </item>
          </list>
        </div>
      </div>
    </body>
  </text>
</TEI>
