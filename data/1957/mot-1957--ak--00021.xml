<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__ak__21/mot_1957__ak__21-001.pdf"/>
      <div type="motHeader" xml:id="i-TZ66xKRwmbtjSvyw4Vp94b">
        <div type="motTitle" xml:id="i-CPKvMzw5GTLH7fcARTDTD4"/>
        <div type="motSubmissionInfo" xml:id="i-9cuuLXAsKEQtRLdT9fuNUA"/>
      </div>
      <div type="motBody" xml:id="i-V2npedEgrqZEvAwjSXFqBF">
        <div xml:id="i-5d7LuhhNM74DhTB959UjJz">
          <p xml:id="i-5bGTqSzCvjK26a1Zzxt6Rm">
            8 Motioner i Andra kammaren, nr 21 år 1957
          </p>
          <p xml:id="i-Lgfh7XmnEf39jmR98gn4mJ">
            Nr 21
          </p>
          <p xml:id="i-BSkz9WaHtGS9bxru47ZvHQ">
            Av fru Boman m. fl., om tillsättande av andliga rådgivare vid
            ung- domsvårdsskolorna.
          </p>
          <p xml:id="i-CuiCTycUVbA2Hsn63v75XS">
            Den sedan flera år tillbaka stigande ungdomsbrottsligheten är
            för när- varande ett av vårt lands allvarligaste problem, och
            inga framkomliga vägar bör därför lämnas oprövade när det gäller
            att komma till rätta härmed. Om grundorsakerna till den ökande
            brottsligheten kan det råda delade me- ningar. De splittrade hemmen,
            bostadsbristen m. fl. omständigheter betyder mycket, men en av
            de allra främsta faktorerna är med visshet den avkrist- ning som
            ägt rum inom vårt folk. Därigenom har respekten för andra män-
            niskors liv och egendom minskat i väsentlig grad. Om ej den ödesdigra
            ut- vecklingen brytes, kommer svårigheterna att torna upp sig
            än högre i en nära framtid. Ett stärkande av de andliga värdena
            är ett livsvillkor i dagensi situation. Man konstaterar att de
            statliga ungdomsvårdsskolorna, som har till upp- gift att söka
            tillrättaföra vilsekommen ungdom och förvandla dem till sam- hällsnyttiga
            medborgare, icke begagnar sig av den positiva hjälp en andlig
            rådgivare skulle kunna ge. En person som sitter i fängelse har
            tillgång till en fängelsepräst eller fängelsemissionär, som aldrig
            tvingar sig på fången men som likväl finns där tillgänglig vissa
            dagar för konsultation, om fången skulle vilja tala med honom.
            Även för patienter som är intagna på sjukhus har liknande arrangemang
            vidtagits — där finns i regel tillgång till en själasörjare för
            dem som behöver råd eller tröst i svåra stunder. För den akademiska
            ungdomen är det också sörjt, genom fyra studentpräster, lik- som
            för skolungdomen i gymnasierna — men till den statliga ungdomsvår-
            den är ingen knuten som har till uppgift att vara andlig rådgivare,
            vilket är en stor brist. Många av de ungdomar som är omhändertagna
            på ungdomsvårdsskolor står helt främmande för kristendomen och
            har således svårt att självmant uppsöka en pastorsexpedition för
            att få råd av en för dem okänd präst- man. Någon form av andlig
            rådgivning för ungdomsskoleleverna skulle därför vara av utomordentligt
            stort värde och skulle kunna verksamt bi- draga till elevernas
            rehabilitering. Den åtgärd som synes ligga närmast till hands
            för att bota den förelig- gande bristen vore således att till
            de under socialstyrelsen hörande ung- domsvårdsskolorna knyta
            förslagsvis två tjänster som ambulerande and- liga rådgivare,
            med uppgift att avlägga besök på skolorna. Ungdomarna
          </p>
          <pb facs="riksdagen-motions-pdf/data/1957/mot_1957__ak__21/mot_1957__ak__21-002.pdf"/>
          <p xml:id="i-LgSeukmNKbBJW8x4K9jbnY">
            Motioner i Andra kammaren, nr 21 år 1957 9
          </p>
          <p xml:id="i-3ZLnAkNmyx1ftK8Yfrwr1e">
            skulle informeras om att en sådan kraft finns för deras räkning,
            så att den som ville utnyttja tillfället också bereddes möjlighet
            härtill. I vederbörandes åligganden skulle ingå att vid sitt besök
            på skolan hålla ett slags kollektiv samling eller andaktsstund
            på frivillig väg för dem som önskade närvara och sedan en enskild
            mottagning för samtal. Hos både sjuka och friska människor finns,
            enligt vad all erfarenhet vi- sar, ett starkt behov att föra en
            diskussion om andliga ting med någon för- trogen. För funktionärerna
            på ungdomsvårdsskolorna med deras svåra och ofta otacksamma arbete
            skulle de andliga rådgivarna kunna vara en god hjälp och tillgång
            i arbetet för det klientel som är satt under deras vård. Att just
            ungdomsvårdsskoleleverna, som mer än de flesta skulle vara i behov
            av andlig vägledning, i motsats till alla andra undandragits denna
            möjlig- het är beklagligt och får kanske tolkas som ett rent förbiseende
            av de myn- digheter som organiserat den statliga ungdomsvården.
            För att garantera eleverna sådan vägledning borde genom statens
            försorg tillsättas andliga rådgivare, eftersom erfarenheten tyder
            på att det icke går att tillfredsstäl- lande lösa frågan med hjälp
            av frivilliga krafter. Självfallet måste mycket stora krav ställas
            på rådgivarnas kapacitet, inte minst på tidigare erfarenhet från
            praktiskt ungdomsarbete och förmåga att komma i kontakt med ung-
            domsklientelet. Vi betvivlar dock icke, att det finns lämpliga
            personer att tillgå eller att många av dessa med glädje skulle
            vilja ställa sig till förfo- gande för detta pionjärarbete, där
            vi tror att mycket står att vinna. De kostnader som är förknippade
            med inrättandet av två sådana tjänster är ytterst ringa, om man
            jämför med de stora summor som dyrbara experi- ment inom den statliga
            ungdomsvården kostar. Vi är dessutom fast för- vissade om att
            det blir väl använda pengar, som i sinom tid kommer att ge riklig
            återbäring. Om också endast några få ungdomar eller en enda av
            dessa kan hjälpas från den bana som leder till fängelset, så är
            detta väl in- vesterade pengar. Ingen människa i vårt land bör
            förmenas det värde som den andliga rådgivningen kan betyda. Med
            stöd av vad vi ovan åberopat hemställer vi, att riksdagen måtte
            uttala sig för inrättande av förslags- vis två tjänster med i
            motionen angivna uppgifter.
          </p>
          <p xml:id="i-YZy6mrNkwNpJf72b67cuyA">
            Stockholm den 21 januari 1957
          </p>
          <p xml:id="i-Abih5r7Kj3fvHW88Nfp8Jo">
            Märta Boman Axel Gustafsson Eric Nelander i Borås
          </p>
          <p xml:id="i-UNPSrgVg7SWMrhtTQ1QCYQ">
            Eva Karlsson Jöns Nilsson Einar Rimmerfors
          </p>
        </div>
      </div>
    </body>
  </text>
</TEI>
