<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__426/mot_1962__ak__426-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 426 år 1962 15
          </p>
          <p>
            Nr 426
          </p>
          <p>
            Av herr Arvidson m. fl., om inrättande vid Stockholms universitet
            av en professur i romanska språk, särskilt ibero-ro- manska språk.
          </p>
          <p>
            (Lika lydande med motion nr 354 i Första kammaren)
          </p>
          <p>
            I den romanska språkfamiljen bildar spanskan och portugisiskan,
            de ibero-romanska språken, en från de övriga avskild grupp. Båda
            måste räknas till de stora världsspråken, portugisiskan genom
            sin ställning i Brasilien och spanskan genom sin ställning i det
            övriga Latinamerika. Ur vetenskaplig synpunkt bildar de båda språken
            ett oerhört omfattande forskningsområde, som endast ofullständigt
            kan behärskas av en enda person; ur praktisk syn- punkt är deras
            betydelse ständigt stigande. Vid utländska universitet har man
            därför sedan länge inrättat särskilda professurer i dessa språk.
            I Sverige har de emellertid måst trängas med franskan, italienskan
            och rumänskan om plats inom universitetsämnet romanska språk,
            med den följden att portu- gisiskan i stort sett lämnats helt
            åsido och spanskan fått bli ett relativt obe- tydligt bihang.
            Romanska språk har nämligen vid de svenska universiteten i realiteten
            betytt franska språket. Undervisning i spanska som självständigt
            universitetsämne inleddes vid Stockholms högskola 1956 och ombesörjdes
            av docenten Maler, först i egen- skap av biträdande lärare och
            sedan som innehavare av extra universitets- lektorat i ämnet.
            Antalet studerande var första året endast ett tiotal, men har
            sedan kontinuerligt ökat för att under höstterminen 1960 uppgå
            till 84 och höstterminen 1961 till 116. Från och med 1957 har
            kanslern beviljat ett stort antal dispenser för avläggande av
            examen i ämnet i filosofie kandidatexamen och i filosofisk ämbetsexamen.
            Det är en utomordentligt värdefull pionjärgärning som docenten
            Maler utfört genom att leda uppbyggandet av spanska språket såsom
            självständigt läroämne vid Stockholms högskola, det första svenska
            lärosäte där ämnet blivit företrätt. Att hans initiativ varit
            riktigt och fruktbärande bekräftas av den omorganisation av ämnet
            romanska språk, som Kungl. Maj:t beslutat sommaren 1961. Det gamla
            läroämnet är fr. o. m. läsåret 1961/62 vid samt- liga lärosäten
            uppdelat i franska, italienska och spanska språken på kandi- dat-
            och magisterstadiet. Endast på licentiatstadiet hålls det gamla
            ämnet romanska språk ännu samman. Vid Stockholms universitet tillkommer
            sedan läsåret 1961/62 på kandidat- och magisterstadiet även portugisiska
            språket. Ämnesrepresentant för spanska och portugisiska språken
            är där docenten Maler. Organisationsplan har fastställts för båda
            språken, och docenten Ma-
          </p>
          <pb facs="riksdagen-motions-pdf/data/1962/mot_1962__ak__426/mot_1962__ak__426-002.pdf"/>
          <p>
            16 Motioner i Andra kammaren, nr 426 år 1962
          </p>
          <p>
            ler fullgör sin tjänstgöring som extra universitetslektor genom
            198 timmar professorsundervisning, vartill kommer en omfattande
            examination jämte administration av de båda ämnena. Med en sådan
            arbetsbörda (en professor har 116 timmars undervisning) kan docenten
            Maler ej rimligtvis hinna ägna sig åt forskning eller lämna någon
            handledning i högre studier: även den lägre undervisningen blir
            i längden lidande av arrangemanget, och efter- växten och tillväxten
            av vetenskapligt skolade krafter hejdas just under en period då
            efterfrågan på hispanister från både skolans och universite- tens
            sida är särskilt stor. Genom införandet av alternativa studiekurser
            i spanska och portugisiska för akademisk sekreterarutbildning
            eller fil. kand.- examen måste Maler vidare ägna betydande tid
            åt att utforma de nya kur- serna, som är avpassade efter handelns
            och industriens behov och avser att bibringa de studerande icke
            blott god praktisk språkfärdighet utan också förtrogenhet med
            olika slag av specialtext och kännedom om politiska och sociala
            förhållanden, ekonomi, handel och industri i de spansk- och portu-
            gisisktalande länderna. Därtill kommer att särskilda krav ställs
            på ämnes- representanten i spanska och portugisiska i Stockholm,
            om samarbetet mel- lan universitetets ibero-romanska institution
            och det till handelshögskolan förlagda ibero-amerikanska institutet
            skall bli fruktbart. Genom de samlade personella och materiella
            resurserna är Stockholm redan ett centrum för studiet av de ibero-romanska
            språken och länderna, vartill någon motsvarig- het ej finns i
            de skandinaviska länderna, och goda förutsättningar förelig- ger
            för att ytterligare utveckla detta studium. Ett centrum av detta
            slag är nödvändigt för att sprida kunskap om de speciella kulturförhållanden,
            som råder i de latinamerikanska staterna, med vilka Sverige äger
            så vidsträckta ekonomiska förbindelser. Ett sådant centrum är
            också nödvändigt för be- drivandet av det utrednings- och dokumentationsarbete,
            varom talas i admi- nistrationsutredningens för biståndet till
            utvecklingsländerna betänkande UD 1961: 2. Överväldigande skäl
            talar alltså för att ledningen av forskning och under- visning
            inom de ibero-romanska språken vid Stockholms universitet an-
            förtros åt en person i professors ställning. Endast innehavaren
            av en ordi- narie lärostol kan vidareutveckla och samordna arbetet.
            På grund av ovan anförda skäl föreslår vi, att riksdagen vid behandlingen
            av åttonde huvudtiteln, statsverkspropositionen för budgetåret
            1962/63 måtte be- sluta att en professur vid Stockholms universitet
            i romanska språk, särskilt ibero-romanska språk, inrättas samt
            att den nuvarande lärostolens benämning ändras till romanska språk,
            särskilt franska och italienska språken. Stockholm den 26 januari
            1962 Stellan Arvidson
          </p>
          <p>
            Sven Wedén Emil Elmwall Chr. von Sydow
          </p>
          <p>
            IDUNS TRYCKERI, ESSELTE, STHLM 62 201071
          </p>
        </div>
      </div>
    </body>
  </text>
</TEI>
