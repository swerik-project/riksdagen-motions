<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00509">
  <teiHeader>
    <fileDesc>
      <titleStmt>
        <title>Komplettera straffsystemet med ett utbyggt skadeståndssystem</title>
        <author corresp="i-LDFpwyJnL3ETCnq3JKBJqw">av Joar Forssell (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:509 av Joar Forssell (L)</title>
          <idno type="rdwebb">H602509</idno>
          <rs type="number">509</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602509/text</ref>
          <ref type="dokument_url_html">http://data.riksdagen.se/dokument/H602509</ref>
          <ref type="dokumentstatus_url_xml">http://data.riksdagen.se/dokumentstatus/H602509</ref>
          <ref type="docx">http://data.riksdagen.se/fil/073B53D9-F64E-4AF7-A31A-254202195BFD</ref>
          <ref type="pdf">http://data.riksdagen.se/fil/74C5F998-1168-4A95-85F9-384BCADA1339</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LDFpwyJnL3ETCnq3JKBJqw</idno>
            <name>Joar Forssell</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UfYKLWX46tudYzFDJE37Zf" type="signed"/>
        <correspContext corresp="i-UfYKLWX46tudYzFDJE37Zf">
          <note type="signatory" corresp="i-LDFpwyJnL3ETCnq3JKBJqw"/>
        </correspContext>
        <correspAction xml:id="i-GKGYEZY3pBGLSDwqyLudwG" type="submitted">
          <date when="2018-11-19"/>
          <time when="13:46:15"/>
        </correspAction>
        <correspAction xml:id="i-3wdhAyTiQ3UjuhY7HofHPE" type="reviewed">
          <date when="2018-11-19"/>
          <time when="15:05:43"/>
        </correspAction>
        <correspAction xml:id="i-DuBFLu8uhawdwumiKypWhr" type="referred">
          <date when="2018-12-05"/>
        </correspAction>
        <correspAction xml:id="i-66U25PnMHe1FFt9JKD8hZe" type="assigned">
          <date when="2019-04-11"/>
          <time when="17:26:16"/>
        </correspAction>
        <correspContext corresp="i-66U25PnMHe1FFt9JKD8hZe">
          <ref type="assignedTo">Justitieutskottet</ref>
        </correspContext>
        <correspAction xml:id="i-MVqm2PM3ZQ5kkSGSNLL8HS" type="behandlas_i"/>
        <correspContext corresp="i-MVqm2PM3ZQ5kkSGSNLL8HS">
          <ref type="uppgift">2018/19:JuU14</ref>
          <ref type="ref_dok_id">H601JuU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9CF3AqVcrnbWuTApU9Mf2V" type="behandlas_i"/>
        <correspContext corresp="i-9CF3AqVcrnbWuTApU9Mf2V">
          <ref type="uppgift">2018/19:JuU11</ref>
          <ref type="ref_dok_id">H601JuU11</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU11</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PVKQQNyw8GwAbsWH9CfZj9" type="motHeader">
        <div xml:id="i-7Ju5Gvk3nn3Yq3xheziMYP" type="motTitle">
          Motion till riksdagen 2018/19:509 av Joar Forssell (L) Komplettera
          straffsystemet med ett utbyggt skadeståndssystem
        </div>
      </div>
      <div xml:id="i-98EiZygJRd3HgHUJKsrR18" type="motBody">
        <div xml:id="i-8iGXKqJySYxbgi1xVPhMEv" type="motProposal" subtype="förslag">
          <head xml:id="i-MeiFiXfJE2NsBZanaGCh83">
            Förslag till riksdagsbeslut
          </head>
          <list xml:id="i-7iNvKqurBkgTsPtKcw5eY8" style="ol">
            <item xml:id="i-UZNE7Ui52yWzjU6LauHvXk">
              Riksdagen ställer sig bakom det som anförs i motionen om att
              utreda straffsystemets utformning samt omfattning och tillkännager
              detta för regeringen.
            </item>
            <item xml:id="i-H3sy5WHafhh7XuuiDKdLsj">
              Riksdagen ställer sig bakom det som anförs i motionen om att
              utreda möjligheterna för och konsekvenserna av ett utökat skadeståndssystem
              och tillkännager detta för regeringen.
            </item>
          </list>
        </div>
        <div xml:id="i-2UCpj1UiCkefUoRMi2ggbP" type="motContent">
          <head xml:id="i-AsmVEmNcWkgdnCV1BhXX1W" type="h1">
            Motivering
          </head>
          <p xml:id="i-CgD7kkUAduaF2CiRsqsuye">
            En moralisk regel som de flesta anser fundamental är att man
            inte avsiktligt ska orsaka andra människor lidande. Bestraffning
            står i konflikt med denna regel. Likväl ses utdelandet av straff
            som det självklara svaret på handlingar som vi betraktar som dåliga.
            Den som är fast i ett heroinmissbruk, den som köpt sex, den som
            utan lov tar andra människors saker, den exhibitionistiskt lagda
            som visar sig naken på stan, bilisten som kört för fort, hustrun
            som får nog av sin plågoande och gör bruk av stekpannan. Alla
            straffas.
          </p>
          <p xml:id="i-7XFUSsAacsdoH9hXxEUaeN">
            Är det rimligt? Det finns mängder av handlingar vi anser vara
            oönskade. De kan vara omoraliska, skadliga, riskfyllda eller bara
            allmänt störiga. Ett sätt att markera det oönskade i dessa handlingar
            är att kriminalisera och bestraffa dem. Men det är just bara ett
            sätt. Det nuvarande straffsystemet brukar motiveras med hänvisning
            till behov av vedergällning, avskräckning, att farliga människor
            hålls borta från samhället, rehabilitering och att offren för
            dåliga handlingar ska få upprättelse. Det förstnämnda, vedergällningen,
            handlar om att bestraffning av den som gjort något moraliskt dåligt
            i sig själv är bra och önskvärd. De resterande syftena är däremot
            instrumentella, då de handlar om att bestraffning är bra eftersom
            det leder till bra saker.
          </p>
          <p xml:id="i-Pfck5iRcDSWMYdQ5eSw3oM">
            Vedergällningstanken bygger på idén att den som utfört en omoralisk
            handling har ådragit sig en moralisk skuld och därför förtjänar
            att straffas. Denna idé upplevs som intuitivt riktig och rättvis.
            Den som gjort ont, förtjänar något ont tillbaka. Ett öga för ett
            öga. Men att vedergällningsidén förefaller rimlig och rättvis,
            och dessutom gör det för många människor, innebär inte nödvändigtvis
            att det är rätt att utöva och institutionalisera den på det sätt
            som görs genom dagens straffsystem.
          </p>
          <p xml:id="i-XTzKqbtsWER9aYVGt21cAc">
            Man kan fråga sig om moralisk skuld, även om sådan är relevant,
            verkligen utgör skäl nog för att utsätta människor för lidande.
            Enligt vedergällningstanken är det så, men det är inte alls självklart
            att det är rätt. Ett alternativt sätt att se på det är att det
            visserligen kan vara acceptabelt att åsamka andra människor skada,
            men i så fall för att hindra dem från att skada andra. Självförsvar
            är i så fall acceptabelt, liksom möjligen fängslande av genuint
            farliga människor och vissa militära interventioner mot blodiga
            regimer och organisationer. Men att skada en annan människa just
            i syfte att få henne att lida, utan att man därmed förhindrar
            att andra människor far illa – det är kanske inte moraliskt godtagbart.
            Att en människa tidigare gjort något omoraliskt är med andra ord
            kanske inte en tillräcklig grund för att utsätta henne för lidande.
          </p>
          <p xml:id="i-P4dr6G5e7ocydGkEKSXR34">
            Även om man inte vänder sig emot vedergällningstanken i sig,
            kan man fråga sig om det är rimligt att upprätthålla ett system
            för vedergällning, om konsekvenserna av det blir ytterligare en
            massa lidande och skada. Enligt vedergällningsprincipen bör människor
            straffas för att de gjort sig förtjänta av straffet, alldeles
            oavsett vilka konsekvenser det får i framtiden. Att bestraffning,
            i synnerhet fängelsestraffet, leder till social utslagning, stigmatisering
            och ännu mer brottslighet bör således inte spela någon roll. Jag
            har svårt att gå med på att konsekvenserna av att upprätthålla
            en viss ordning på detta sätt ska anses irrelevanta. Mänskligt
            lidande har betydelse, och därför borde det lidande och den skada
            som blir följden av straffsystemet vara något som räknas till
            dess nackdel – även för den som anser att vedergällning i och
            för sig är något önskvärt.
          </p>
          <p xml:id="i-Y1iBWDi3Fs6DNT1kZ8cTcM">
            Ytterligare ett problem med vedergällningsidén har att göra med
            att moralisk skuld inte är någon fysisk, objektiv företeelse.
            Vem som anses bära på en moralisk skuld beror på människors subjektiva
            uppfattningar om rätt och fel. En libertarian skulle förmodligen
            säga att den i detta sammanhang enda relevanta moraliska skulden
            är den som uppstår när man fysiskt skadar en annan människas person
            eller egendom. En social-liberal anser kanske att även skador
            tillfogade det allmänna borde räknas in, och en värdekonservativ
            tycker kanske att den som går naken på allmän plats eller tillverkar
            pornografi bär på en moralisk skuld värd att bestraffa. Ytterligare
            andra kanske tycker att (försök till) självmord eller smädande
            av en viss religion ska räknas dit.
          </p>
          <p xml:id="i-HepFMkq3ycMNW6A2Bcj2q9">
            Att sådana moraliska föreställningar uppstår i ett samhälle är
            inte konstigt. Men frågan är om det är rimligt att upprätthålla
            en tvångsapparat i syfte att skada de människor som inte handlar
            i enlighet med dem. Man kan givetvis hävda att så länge människor
            får rösta om detta, så är det inga problem. Den som inte ställer
            upp på majoritetssamhällets moraliska regler får skylla sig själv.
            Men att bygga tvångssystem som grundas på majoritetens uppfattningar
            om moraliskt riktiga handlingar öppnar för våld mot dem som avviker.
            Att den som misshandlat eller våldtagit en annan människa ådragit
            sig en moralisk skuld verkar de flesta hålla med om. Att detsamma
            gäller den som uttryckt missaktning mot en viss grupp av människor,
            använt sig av narkotika eller haft sexuellt umgänge med ett vuxet,
            samtyckande syskon förefaller däremot alls inte lika uppenbart.
          </p>
          <p xml:id="i-Ay1RnyvNxDcsZ4Phn3HtyV">
            Det ska understrykas att skepsis mot vedergällning såsom grund
            för ett straffsystem, inte handlar om att moralisk skuld och förtjänst
            saknar betydelse. Många handlingar är djupt förkastliga, och förtjänar
            omgivningens fördömande. Vad det handlar om är huruvida en efterfrågan
            på vedergällning kan motivera existensen av ett system, inom vilket
            våld systematiskt utövas gentemot människor som av allmänhet (eller
            styrande) anses vara förtjänta av det. Jag skulle säga att svaret
            är nej.
          </p>
          <p xml:id="i-7oU7q7eNFZ7z6c1GyUfaZF">
            Många brukar också vända sig mot att vedergällning skulle vara
            bestraffningens syfte, och i stället hävda att straffsystemet
            är bra för att det leder till bra saker. Dessa saker brukar främst
            vara avskräckning (allmän- och individualprevention), skydd mot
            farliga människor (inkapacitering), rehabilitering och upprättelse
            för den som lidit skada.
          </p>
          <p xml:id="i-7nzsFe1PW9CfFToovR6HFH">
            För att dessa motiveringar för bestraffningen ska vara hållbara
            krävs att bestraffningen faktiskt leder till dessa saker tillräckligt
            ofta, det vill säga att det är ett effektivt medel för att uppnå
            målen. Det krävs också att bestraffningen – oavsett dess effektivitet
            – är ett godtagbart medel för att uppnå dessa mål. Vedergällningstanken
            förtjänade invändningar, men detsamma gäller i minst lika hög
            grad dessa instrumentella motiveringar av straffsystemet.
          </p>
          <p xml:id="i-XJuWWctmMtUbgQixFYcyKf">
            Vad gäller inkapacitering, kan det nog i och för sig vara rimligt
            att verkligt farliga människor hålls frihetsberövade för att hindra
            dem från att skada andra. Antalet människor som är så pass farliga
            att det kan anses motiverat att låsa in dem är emellertid litet,
            och utgör bara en bråkdel av dem som hålls fängslade på grund
            av brott. Vi håller redan i dag, enligt lagen om psykiatrisk tvångsvård,
            människor frihetsberövade inte för att de har begått kriminella
            handlingar, utan för att de utgör en fara för andra människor.
            Rimligtvis borde en sådan ordning kunna upprätthållas även för
            det fåtal människor som, utan att lida av en svår psykisk sjukdom,
            utgör en stor fara för andra. Behovet av inkapacitering utgör
            däremot inte skäl för att upprätthålla det nuvarande straffsystemet,
            enligt vilket människor frihetsberövas alldeles oavsett hur farliga
            de är för andra.
          </p>
          <p xml:id="i-VWhos8LjTaKX2vF975kyWw">
            Detsamma gäller rehabiliteringen. Det är utan tvekan bra och
            lovvärt att försöka hjälpa människor att leva bra liv och inte
            skada andra eller sig själva. Men att det skulle krävas ett straffsystem
            för att tillgodose detta är minst sagt motsägelsefullt. Bestraffning
            kan i vissa fall vara ett effektivt sätt att lära människor nya
            beteenden och vanor, men ofta är det inte det. I värsta fall saknar
            bestraffningen inte bara effekt, utan är rentav kontraproduktiv.
            Om det vi vill är att hjälpa människor, som delvis på grund av
            sociala eller psykiska problem skadar andra eller sig själva,
            verkar det onödigt att ta omvägen via bestraffning i stället för
            att försöka hjälpa dem på mest effektiva sätt. Alltså utgör inte
            heller behovet av rehabilitering något rimligt skäl för att upprätthålla
            ett straffsystem, utan talar snarare för motsatsen.
          </p>
          <p xml:id="i-CN5edDfZBPBxRNrso8Cx8U">
            Ett tredje instrumentellt syfte med bestraffningen är att människor
            ska avskräckas från att utföra oönskade handlingar. Människor
            i allmänhet avskräcks genom att de görs medvetna om att den som
            begått brott råkar illa ut. Och den enskilda brottslingen avskräcks
            från att begå fler brott i framtiden, för att han inte vill råka
            ut för bestraffning en gång till. Detta perspektiv är problematiskt,
            då det bygger på att människor används som medel för olika mål.
            Genom att tillfoga en människa skada – att ta hennes pengar eller
            sätta henne i fängelse – används hon som avskräckande exempel,
            i syfte att åstadkomma ett samhälle där färre oönskade handlingar
            utförs. Hon tillfogas med andra ord lidande för att öka sannolikheten
            att andra, och hon själv, ska bete sig på ett visst sätt i framtiden.
            Detta strider mot idén om att människor förtjänar att respekteras
            som individer och mål i sig själva, och därför har rätt att inte
            tvångsmässigt utnyttjas för högre syften.
          </p>
          <p xml:id="i-K1gcjy3kSSGkdoYxrEqE55">
            Även bortsett från det moraliskt tveksamma i denna instrumentella
            behandling av människor, finns det ett stort problem med att bestraffa
            för att avskräcka: det funkar inte särskilt bra. Att straffa människor
            – och i synnerhet att sätta dem i fängelse – har visat sig öka,
            snarare än minska, risken för att de ska begå brott igen. Fängelsevistelsen
            tillfogar dem också skada i form av social utslagning och stigmatisering.
            Idén om individualprevention slår således ofta tämligen fel: genom
            att hålla människor som begått brott inlåsta tillsammans ökar
            risken för att de ska begå nya brott. Även de allmänpreventiva
            effekterna av bestraffningen verkar vara små. Lagstiftningens
            normativa effekter överskattas ofta, såväl vad gäller strafflagarna
            som andra typer av lagar. Dessutom tenderar många brott att utföras
            tämligen impulsivt, utan att föregås av någon vidare konsekvensanalys,
            eller så är upptäcktsrisken så liten att brottet bedöms värt att
            utföra även efter en sådan kalkyl.
          </p>
          <p xml:id="i-5FbcgxRHhyYD7yui4rNeb4">
            Ytterligare ett problem med idén om allmänprevention är att den
            leder till slutsatser om hur olika brott bör bestraffas som förefaller
            moraliskt orimliga. Om det viktiga med bestraffning är att avskräcka
            människor från att begå brott borde straffens hårdhet – grovt
            sett – stå i omvänd proportion till hur omoraliska brotten anses
            vara. Brott som de allra flesta anser vara djupt förkastliga –
            mord, misshandel, våldtäkt och så vidare – kommer människor i
            allmänhet att avhålla sig från alldeles oavsett straffets hårdhet.
            Brott som det däremot inte råder lika starka eller samstämmiga
            moraliska uppfattningar om, exempelvis trafikbrott och skattebrott,
            finns det däremot ur effektivitetssynpunkt all anledning att bestraffa
            hårt. Kort sagt: livstidsstraff för skattefiffel och fortkörning
            snarare än för mord. Denna slutsats förefaller nog tveksam för
            de allra flesta.
          </p>
          <p xml:id="i-4da8mSuqS3GyGoeDnsTann">
            Ett sista instrumentellt syfte med bestraffningen brukar anses
            vara att ge offret upprättelse. Detta är en tilltalande tanke.
            För den som blivit utsatt för en grov kränkning, eller dennes
            anhöriga, kan det säkert bidra med viss sinnesfrid att veta att
            den som orsakat lidandet får sitt straff genom att själv utsättas
            för något dåligt. Givet att vi har ett straffsystem är detta en
            positiv sidoeffekt, som förtjänar full respekt och förståelse.
            Men det är just en sidoeffekt, inte i sig en grund för att upprätthålla
            ett straffsystem. Straffsystemet handlar om att tvångsmässigt
            tillfoga människor lidande. Att utöva sådant tvång mot någon för
            att ge en annan människa en viss känslomässig upplevelse – känslan
            av upprättelse till exempel – innebär även det att människor behandlas
            som medel för andras mål.
          </p>
          <p xml:id="i-EaXuWqM8T1o8vZTni6cou2">
            Därtill leder det till svåröverkomliga problem ifråga om vilka
            straff som ska utdelas och när. Om syftet med bestraffningen är
            att offret ska få upprättelse borde rimligtvis offrets subjektiva
            upplevelser och känsla av kränkning spela roll för hur hårt straffet
            ska bli. Eller om något straff ska utdömas över huvud taget. Risken
            för att viktiga värden som rättssäkerhet och förutsebarhet skulle
            sättas ur spel är betydande.
          </p>
          <p xml:id="i-Ew7BFobj73bgZjMnWEnLeJ">
            Detta innebär inte att offret inte ska ges upprättelse. Men det
            ska inte ske genom bestraffning av skadegöraren, utan genom att
            denne betalar ersättning till offret för den skada han eller hon
            orsakat. Det är skadestånd, inte bestraffning, som ska vara det
            rättsliga medlet för att ge upprättelse åt den som blivit utsatt
            för en kränkning.
          </p>
          <p xml:id="i-RzRQfBa1vUmRbixquNJEGU">
            Sammantaget är alltså de instrumentella grunderna för straffsystemets
            nuvarande utformning tämligen svaga, eller direkt omoraliska.
            Då finns det förstås möjlighet att falla tillbaka på tanken om
            vedergällning, det rimligaste försvaret av straffsystemets existens
            med tanke på dess ineffektivitet i övriga avseenden. Men även
            vedergällningstanken som grund för ett straffsystem går alltså
            att ifrågasätta.
          </p>
          <p xml:id="i-PawFSsGu7jzyJgW9c8Wv71">
            Straffsystemet borde därför reformeras. Människor skadar varandra,
            men detta faktum borde oftare – i rättsligt avseende – hanteras
            med hjälp av skadestånd, inte som i dag både straff och skadestånd.
            Till skillnad från det repressiva straffet, är skadeståndet reparativt.
            Straffet innebär att en människa tillfogas något ont, för att
            hon orsakat något ont. Den som misshandlat en människa frihetsberövas,
            och den som förstört en husvägg får betala böter. Detta syftar
            inte till att reparera den skada som uppstått, genom att kompensera
            misshandelsoffret respektive husväggens ägare. Det syftar till
            att möta en dålig sak (misshandel eller skadegörelse) med något
            annat dåligt (fängelse eller böter).
          </p>
          <p xml:id="i-W9SqiH2cdykhsmwqMPVNjf">
            Skadeståndet är däremot reparativt, då det syftar till att kompensera
            den som blivit utsatt för en skada. Den som misshandlat någon
            eller förstört dennes husvägg betalar en summa pengar till den
            skadelidande, som motsvarar värdet på den skada som uppstått.
            Skadeståndets syfte är däremot inte att bemöta en dålig sak (skadan)
            med en annan dålig sak (ytterligare skada).
          </p>
          <p xml:id="i-qzp1udRPQZzM7GvrtfAmU">
            Skadeståndet handlar därför inte om att uttrycka moraliskt klander,
            utan om vem som ska bära den yttersta kostnaden för en skada:
            den som orsakat skadan, eller den som drabbats av den. När någon
            straffas förmedlas att personen gjort något moraliskt dåligt.
            När någon hålls skadeståndsskyldig förmedlas att personen gett
            upphov till skada och därför bör bära kostnaden för denna, i stället
            för att den som lidit skadan ska behöva göra det.
          </p>
          <p xml:id="i-Hfw1JJg4U9TuuPqMuQjRtF">
            I dagsläget har vi både ett straffrättsligt och ett skadeståndsrättsligt
            system. Den som misshandlat möts både med ett straff – böter eller
            fängelse – och med skadestånds­skyldighet gentemot den misshandlade.
            Straffet kan sägas vara en uppgörelse mellan staten och den som
            begått brottet; böterna tillfaller staten, det är staten som sätter
            den skyldige i fängelse och motparten i rättegången är en representant
            för staten (åklagaren). Den andra uppgörelsen, den om skadestånd,
            är däremot civilrättslig, i och med att den sker mellan två privata
            rättssubjekt: den som orsakat skada och den som lidit skada (sen
            kan ju den skadelidande i vissa fall vara staten, om det är exempelvis
            en statlig husvägg som skadats, men det förändrar inget i princip).
          </p>
          <p xml:id="i-DmysVbURFebk6vQhUtWq8s">
            Den sistnämnda av dessa uppgörelser bör finnas kvar: den skadeståndsrättsliga,
            mellan skadegöraren och den som lidit skada. Detta innebär inte
            att skadeståndssystemet är problemfritt. Flera svåra frågor återstår:
            exempelvis vad som ska göras om en skadegörare inte har medel
            för att betala skadestånd, hur vissa skador (exempelvis förlust
            av liv) ska värderas, vad som egentligen ska räknas som skada
            och vad som ska krävas för att en person ska kunna hållas skadeståndsskyldig
            (måste hon ha varit oaktsam eller ska strikt ansvar föreligga?).
          </p>
          <p xml:id="i-6ZsKCp5tTM1jauncViGAQA">
            I och med den grundläggande skillnad som finns mellan straffet
            och skadeståndet – att det ena är repressivt och det andra reparativt
            – undgår ett utbyggt skadeståndssystem de moraliska problem som
            hänger samman med straffsystemet. Genom skadeståndet utsätts inte
            människor för lidande för lidandets skull, utan åläggs endast
            att betala för de skador de faktiskt orsakat andra. Med skadeståndet
            används inte människor som medel för att uppnå olika mål – såsom
            i fallet med avskräckning – utan människor får stå för de kostnader
            de påfört andra.
          </p>
          <p xml:id="i-VzKN7WDRozn5X2yAZGCRss">
            Vidare finns med skadeståndssystemet inte de uppenbara risker
            för missbruk och moralism som finns i straffsystemet. I straffsystemet
            kan människor utsättas för lidande, inte bara för att de åsamkat
            andra en påvisbar skada, utan också för att de skadat sig själva,
            betett sig riskfyllt eller bara uppträtt eller levt på ett sätt
            en del råkar betrakta som störande.
          </p>
          <p xml:id="i-Av8MphYfaiKcpG4qYY6HX4">
            Avslutningsvis så finns det ytterligare ett argument för straffsystemet.
            För det är möjligen så, att oavsett vad vi tycker om straffsystemet
            så kommer människor att vilja vedergälla den som utsatt dem själva
            eller andra för lidande. Kanske är det då bättre att denna vedergällning
            institutionaliseras och kanaliseras via ett lagreglerat straffsystem
            än att människor ägnar sig åt den på det sätt de behagar.
          </p>
          <p xml:id="i-Qg5bTPKuLMHm44KYoEC91P">
            Hur det förhåller sig med detta är förstås svårt att veta. Det
            finns ingen modern stat som saknar ett straffsystem som vi kan
            jämföra med. Att straffsystemet är ett nödvändigt ont för att
            alternativet vore värre, är möjligen det bästa argumentet till
            dess försvar. Men det är ändå långt ifrån givet att det håller.
            Det finns många icke-våldsbaserade sätt för människor att markera
            sitt ogillande, eller rena avsky, mot olika handlingar. Sociala
            regler och fredliga sanktioner kan vara nog så verksamma. När
            människor blivit utsatta för förkastliga övergrepp hålls ofta
            manifestationer och minnesstunder både för att visa medlidande
            med och hedra offret och dess anhöriga, men även för att markera
            avsky mot handlingen i fråga. Känslor av skuld och skam förmedlas
            även – och framför allt – utanför det offentliga straffsystemet,
            och utan användning av våld.
          </p>
          <p xml:id="i-r7sxTLS5YXDsvEP1VMkkT">
            Kanske räcker sådana fredliga, sociala markeringar. Människor
            i allmänhet tenderar att vara rätt avhållsamma med att använda
            våld. Önskan och viljan att hämnas den som gjort en närstående
            illa, är förståelig och mänsklig. Men avståndet från önskan till
            handling är för det mesta långt. Än längre är nog avståndet mellan
            allmänhetens avsky och iscensättandet av lynchmobbar. Det finns
            starka och djupt inlärda moraliska spärrar kring vad vi får göra
            mot andra människor, och det gäller även de som gjort något dåligt.
            Och även om det är en obekväm tanke, kanske privat hämnd är att
            föredra framför ett offentligt institutionaliserande av vedergällningen.
            Med tanke på hur relativt få de privata hämndaktionerna förmodligen
            skulle bli, kanske ett litet antal sådana är att föredra framför
            ett straffsystem som konsekvent orsakar stora mängder lidande.
          </p>
          <p xml:id="i-4bBPKRSbBxB1Seoh3oYvJm">
            Människor utför mängder av dåliga, skadliga och störande handlingar.
            Så klart önskar man att de slutade med det. Men huruvida bestraffning
            är det bästa sättet att bemöta dessa handlingar, är en fråga som
            oftare och på allvar borde ställas.
          </p>
          <p xml:id="i-TgwYirwKWGdyqxG3UUhtuH">
            Att beröva en människa friheten, eller för den delen att ta hennes
            pengar, är trots allt rätt allvarliga saker att göra. Om avskaffande
            av straffsystemet låter alltför drastiskt – vilket jag kan ha
            viss förståelse för – kanske desto fler i alla fall kan komma
            till insikten att vi i dag faktiskt straffar människor för alltför
            många handlingar, och på ett för långtgående sätt.
          </p>
          <p xml:id="i-VSWZVQevW9UyFxfDNMF334">
            Det nuvarande systemet bör i hög grad behållas för de handlingar
            som anses allra mest förkastliga – till exempel våldsbrotten –
            men använda fängelse endast för de människor som är genuint farliga
            för andra.
          </p>
          <p xml:id="i-9pVdfsa4A75WSdwyotLokr">
            I stället för att som utgångspunkt ha att de handlingar som anses
            oönskade bör bestraffas, borde vi i större utsträckning fråga
            hur mycket bestraffning, och av hur många handlingar, vi egentligen
            vill ha. Det är trots allt inte uppenbart att den som är fast
            i ett narkotikamissbruk, att den som gick vilse i deklarationstider
            eller att den som via en miserabel uppväxt hamnat på samhällets
            skuggsida, vare sig är betjänt eller förtjänt av att hamna i straffsystemets
            tvångsmaskineri.
          </p>
        </div>
        <div xml:id="i-FpEHJKPAJJpLj9WkYV837g" type="signatureBlock">
          <list xml:id="i-AyPtiVU7ESngAFBxuWv42A">
            <item xml:id="i-Sp6f3NbmRFNLnNKxAsfea1" who="i-LDFpwyJnL3ETCnq3JKBJqw" type="signature">
              Joar Forssell (L)
            </item>
          </list>
        </div>
      </div>
    </body>
  </text>
</TEI>
