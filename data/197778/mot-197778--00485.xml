<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00485">
  <teiHeader>
    <fileDesc>
      <titleStmt>
        <title>om det officiella språkbruket</title>
        <author>av Gustav Lorentzon m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om det officiella språkbruket</title>
          <idno type="rdwebb">G102485</idno>
          <rs type="number">485</rs>
          <ref type="dokument_url_text">http://data.riksdagen.se/dokument/G102485/text</ref>
          <ref type="dokument_url_html">http://data.riksdagen.se/dokument/G102485</ref>
          <ref type="dokumentstatus_url_xml">http://data.riksdagen.se/dokumentstatus/G102485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-UxDubx71tDFGJBQqvNiux2</idno>
            <name>KARL HALLGREN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EVpotEKqaW9CiU6NxacCQV</idno>
            <name>TOMMY FRANZÉN</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-GaozvGLNGCb9Vstyp2PrQH</idno>
            <name>LARS-OVE HAGBERG</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UGbaKbPnZuvZU6KxsoC9cx" type="signed"/>
        <correspContext corresp="i-UGbaKbPnZuvZU6KxsoC9cx">
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-UxDubx71tDFGJBQqvNiux2"/>
          <note type="signatory" corresp="i-EVpotEKqaW9CiU6NxacCQV"/>
          <note type="signatory" corresp="i-GaozvGLNGCb9Vstyp2PrQH"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__485/mot_197778__485-001.pdf"/>
      <fw xml:id="i-JS36YnezXpufQ9vssRxGK3">
        Motion 1977/78:485
      </fw>
      <div xml:id="i-6TzWK3Aot4pY5PfkdSDBBH" type="motHeader">
        <div xml:id="i-VUHn3DCRx5zTbuBCZp4FuC" type="motTitle"/>
        <div xml:id="i-SrTJz8YMreEKidvsce66Cp" type="motSubmissionInfo"/>
      </div>
      <div xml:id="i-3mbKGy7Ph4555uVSkV7ih6" type="motBody">
        <div xml:id="i-CF9irw3rs3MPQMpn6wFZP1">
          <p xml:id="i-DK56h6XbZhe8dFzHFBnC9A">
            av Gustav Lorentzon m. fl. om det officiella språkbruket
          </p>
          <p xml:id="i-JsocSydgrmutPfrwBByQfx">
            Språkbruket har sedan länge använts som en metod att manipulera
            folket. Metoden har utvecklats under tider som gått. I dag närmar
            den sig sin fulländning. Det etablerade samhället och dess byråkrati
            är helt klara över att språket är ett maktmedel, som rätt utnyttjat
            är mycket värdefullt för de maktägande i deras medvetna handlande
            att bibringa undersåtarna uppfatt- ningen om deras underdåniga
            plats i samhället. Om språket förvanskas och exploateras i bestämda
            syften är det ett utmärkt vapen för att suggerera folket i banor
            som helt tjänar det etablerade samhället och dess byråkrati. Psykologiska
            maktmedel kan vara mera tjänliga än våldsmedel. Språket kan här
            fylla en väsentlig uppgift. Ett medvetet och utstuderat språkbruk
            kan väsentligt bidraga till att få folket att acceptera sitt underläge
            i förhållande till det etablerade samhället och dess byråkratiska
            apparat. Metoden har av de maktägande och deras apologeter använts
            med stor skicklighet. Sedan länge förekommer i Sverige en ”arbetsmarknadssvenska”
            som i sig är människofientlig. Den ser endast människan som en
            produktionsfaktor, i vilken det är lönsamt eller inte att göra
            investeringar, som vilken maskin som helst. Flera exempel skulle
            kunna anföras. Låt oss stanna inför några av de många exempel
            där manipulerandet med språket haft en bestämd mening. På sin
            tid myntades beteckningen ”köpkraftsöverskott”. Det var i en tid
            då den materiella standarden för folkets breda lager var lägre
            än nu. Men det gällde just då att få — framför allt lönearbetarna
            — att acceptera en ny indirekt skatt samt hålla igen på lönekraven.
            Arbetarna, pensionärerna, barnfamil- jerna hade ”köpkraftsöverskott”
            propagerades det. Detta ”köpkraftsöver- skott” bidrog till inflation,
            som, om den inte hindrades, främst skulle komma att drabba de
            ekonomiskt sämst ställda. Alltså de med ”köpkraftsöverskot- tet”.
            Till sitt förfogande för att påverka dessa de ekonomiskt sämst
            ställda hade de maktägande massmedia och en hel rad organisationer,
            som medvetet och aktivt ställde sig till förfogande. Propagandan
            om ”köpkraftsöverskottet” gick hem den gången, och den nya skattepålagan
            godtogs utan något egentligt knot. Lönearbetarna höll igen på
            lönekraven. Den indirekta skatten har också kunnat höjas gång
            på gång. Så kan manipulerandet med språket insatt i sitt sammanhang
            och med understöd av en mäktig propagandaapparat tjäna ett bestämt
            syfte. Här ett annat exempel. Tidigare under åren betecknades
            den som förlorat sitt arbete, eller den ungdom som inte kunde
            erhålla arbete, som arbetslös.
          </p>
          <pb facs="riksdagen-motions-pdf/data/197778/mot_197778__485/mot_197778__485-002.pdf"/>
          <fw xml:id="i-K1M269r6pc6TCMAeHEp852">
            Mot. 1977/78:485 12
          </fw>
          <p xml:id="i-VQt97gorwGgpAnB91J32S2">
            Under åtskilliga år av högkonjunktur, som det etablerade samhället
            och dess byråkrater tydligen ansåg aldrig skulle ta slut, och
            då arbetslösheten inte var så framträdande, utbyttes beteckningen
            arbetslös mot ”friställd”. ”Friställd” med sitt slätstrukna innehåll
            skulle givetvis inte verka så utmanande som ”arbetslös”, som däremot
            var mera värdeladdat. Efter att Sverige återigen fått en omfattande
            arbetslöshet har myndighe- terna ansett sig tvingade att återvända
            till beteckningen ”arbetslös”. Att i dag beteckna hundratusentals
            människor som saknar arbete i produktionen som ”friställda” skulle
            givetvis endast utmana löjet. Så följer alltså även språkbruket
            konjunkturerna för att insatt i sitt sammanhang bäst tjäna de
            maktägande. I årets budgetproposition bilaga 15, Arbetsmarknadsdeparte-
            mentet förekommer inte beteckningen ”friställd” , där talas det
            genomgående om arbetslös, arbetslösa och arbetslösheten. De maktägande
            och deras byråkrater söker dock att med språkbruket som medel
            manipulera och indoktrinera framför allt lönearbetarna. På senare
            tid har man i officiellt tryck smugit in uttrycket ”naturlig avgång”,
            som beteckning på en situation där hundratals arbetstillfällen
            försvinner. Det är inte längre fråga om ”arbetslösa” eller ”friställda”.
            Det är endast fråga om pensionärer, som lämnar sina arbetsplatser
            efter väl förrättat värv. Det gäller folk som erhåller ålders-,
            del- eller förtidspension. Det hela ges sken av att vara hur frivilligt
            och demokratiskt som helst. I budgetpropositionen 1977/78:100,
            Bilaga 15, Arbetsmarknadsdeparte- mentet sägs det på s. 27 bl.a.
            följande: ”Antalet industrianställda väntas minska även under
            år 1978, huvudsakligen genom att s. k. naturlig avgång inte ersätts
            fullt ut genom nyanställningar.” Då man i en situation som denna
            inte längre har ”Tfriställd” att tillgå, då ”arbetslös” i detta
            sammanhang är alltför värdeladdat, gällde det att hitta en mera
            mjuk och intetsägande beteckning. Man hittade den: ”Naturlig avgång.”
            Framför allt de större företagen har med förkärlek anammat beteckningen
            och använder den flitigt i bl. a. sina personaltidningar. I vissa
            fall har även de fackligt ansvariga fallit till föga. Indoktrineringen
            är på väg att nå sitt mål. Här ett exempel bland många: Ett av
            de större företagen i landet, Mo och Domsjö, meddelade för en
            kort tid sedan i sin personaltidning Insikt att MoDodCells personalstyrka
            skall minskas med ca 500 befattningar under de närmaste 3-4 åren
            och att minskningen skall ske genom ”naturlig avgång”. I Insikt
            stod följande att läsa:
          </p>
          <p xml:id="i-MjeCPMJ6dU68wb8A5R2JLY">
            ... vi kan på kollektivsidan inte avsäga oss instrumenten deltidspension
            och förtidspension. Endast i undantagsfall kan uppsägningar bli
            nödvändiga. Vilket gensvar vi kommer att få, vet vi inte. Vid
            andra företag, som vi tittat på, har man i en del fall fått gensvar
            på upp till 50 procent. Vi hoppas på fackens medverkan i pensionsfrågorna.
            I ett normalt löneläge innebär en deltidspension endast en 10-15-procentig
            minskning av nettolönen.
          </p>
          <p xml:id="i-Cnzz9Pz9DzyH4bkXa6oucf">
            MoDo fick omgående fackens medverkan, ty i intervjuer i samma
            tidning säger ordföranden i pappers- och massaarbetarnas fackförening
            avd. 108,
          </p>
          <pb facs="riksdagen-motions-pdf/data/197778/mot_197778__485/mot_197778__485-003.pdf"/>
          <fw xml:id="i-Wj4SEbih1UqgenoPBrE6tL">
            Mot. 1977/78:485 13
          </fw>
          <p xml:id="i-CJyv1JViw1LqpMt5vHJU93">
            Alfredshem: ”Våra medlemmar behöver inte vara oroliga. Nedskärningen
            kommer att klaras genom ”naturliga avgångar”.” Ordföranden för
            skogsarbe- tarnas fackförening i området säger: ”Vi är inte alls
            bekymrade. . . Minsk- ningen av personal anser jag kan lösa genom
            ”naturliga avgångar.” Ungefär samma svar ger ordföranden för arbetsledarna.
            Endast från tjänstemanna- klubben (SIF) ställer man sig tvivlande.
            ”Naturlig avgång” — ålderspension, delpension, förtidspension
            — innebär för de enskilda det här gäller många gånger rent personliga
            tragedier. Ålderspensionären skulle i många fall vilja fortsätta
            sin tidigare sysselsätt- ning ännu en tid men får inte detta av
            arbetsmarknadsmässiga skäl. De som tar ut delpension eller förtidspension
            känner sig tvingade till detta. Enligt ledningen för exempelvis
            MoDo hoppas företaget på de olika fackens medverkan att påverka
            den äldre arbetskraften att sluta sina anställningar. I beteckningen
            ”naturlig avgång” ligger en myckenhet av cynism. De förtidspensionerades
            antal är i ständigt stigande och var i november i fjol uppe i
            259 194 personer mot 254 469 under augusti samma år. Ökningen
            var över I 000 personer i månaden. Skall företagen ges möjligheter
            att under täckmantel av den s. k. ”naturliga avgången” göra sig
            av med sina anställda kommer de pensionerades antal att ökas ännu
            snabbare. Det kan inte vara adekvat att tala om ”naturlig avgång”
            då 50, 100 eller 500 arbetstillfällen försvinner på olika platser
            i landet. Det måste vara onaturligt i högsta grad. För staden,
            samhället eller bygden försvinner på sikt lika många skatteobjekt.
            Den arbetslösa ungdomen ges ingen sysselsättning. ”Naturlig avgång”
            är i detta sammanhang beteckningen på ett mycket onaturligt tillstånd,
            i synnerhet som det tas som intäkt för att låta hundratals arbetstillfällen
            i produktionen, i industrin helt försvinna. Därför borde beteckningen
            ”naturlig avgång” med det snaraste rensas ut ur allt officiellt
            tryck. Beteckningen ”naturlig avgång” fyller endast uppgiften
            som instru- ment att manipulera och indoktrinera i de maktägandes
            intresse. Mot den bakgrund som här ovan tecknats föreslås att
            riksdagen uttalar sig för att beteckningen ”naturlig avgång” inte
            i fortsättningen bör förekomma i officiellt språkbruk.
          </p>
          <p xml:id="i-5najoGW1j49YU72ieHkvoK" type="date">
            Stockholm den 18 januari 1978
          </p>
          <p type="signatureBlock" id="i-CVH9y5QwB8k6oetfnQbBAP">
            GUSTAV LORENTZON (vpk)
          </p>
          <p xml:id="i-5F5S2RFVTQezNTQVzpqELH">
            KARL HALLGREN (vpk) LARS-OVE HAGBERG (vpk) TOMMY FRANZÉN (vpk)
            JÖRN SVENSSON (vpk)
          </p>
        </div>
      </div>
    </body>
  </text>
</TEI>
