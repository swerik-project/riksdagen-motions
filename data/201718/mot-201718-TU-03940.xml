<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-03940">
  <teiHeader>
    <fileDesc>
      <titleStmt>
        <title>med anledning av prop. 2017/18:41 Ändringar i postlagen</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3940 av Emma Wallrup m.fl. (V)</title>
          <idno type="rdwebb">H5023940</idno>
          <rs type="number">3940</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5023940/text</ref>
          <ref type="dokument_url_html">http://data.riksdagen.se/dokument/H5023940</ref>
          <ref type="dokumentstatus_url_xml">http://data.riksdagen.se/dokumentstatus/H5023940</ref>
          <ref type="docx">http://data.riksdagen.se/fil/6752FD83-38A2-46D8-8363-4B7BE7B4C3E1</ref>
          <ref type="pdf">http://data.riksdagen.se/fil/D1FD6988-AA86-4416-9F3D-FF057EBFDD2B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-CgLZxiLTqtr669ULBLHcuK</idno>
            <name>Yasmine Posio Nilsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6oGYEdd9N5QkHoLEz4eqxY" type="basedOn"/>
        <correspContext corresp="i-6oGYEdd9N5QkHoLEz4eqxY">
          <ref>Proposition 2017/18:41</ref>
        </correspContext>
        <correspAction xml:id="i-88VPJYxB4fqQPQJLPSLT5N" type="signed"/>
        <correspContext corresp="i-88VPJYxB4fqQPQJLPSLT5N">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-CgLZxiLTqtr669ULBLHcuK"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-Vj9QxSeqNYhTYrEBeqfxDf" type="submitted">
          <date when="2017-11-24"/>
          <time when="10:32:50"/>
        </correspAction>
        <correspAction xml:id="i-4VmZAT9bimby6m8ZSBSivN" type="reviewed">
          <date when="2017-11-27"/>
          <time when="12:37:30"/>
        </correspAction>
        <correspAction xml:id="i-KKW2K4sE1pM5tZiK4bP9kW" type="dismissed">
          <date when="2017-11-28"/>
        </correspAction>
        <correspAction xml:id="i-D6Jsmeiy5RQLaN9h9VuhBf" type="referred">
          <date when="2017-11-29"/>
        </correspAction>
        <correspAction xml:id="i-KcuA16yPchTnXU6Vdqo1kE" type="assigned">
          <date when="2018-01-24"/>
          <time when="17:03:20"/>
        </correspAction>
        <correspContext corresp="i-KcuA16yPchTnXU6Vdqo1kE">
          <ref type="assignedTo">Trafikutskottet</ref>
        </correspContext>
        <correspAction xml:id="i-ELcDEMpi8H8KZf9naw9V52" type="behandlas_i"/>
        <correspContext corresp="i-ELcDEMpi8H8KZf9naw9V52">
          <ref type="uppgift">2017/18:TU4</ref>
          <ref type="ref_dok_id">H501TU4</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU4</ref>
          <ref type="ref_dok_titel">Postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7LZwLtvzrX8CDK91hw7GmU" type="motHeader">
        <div xml:id="i-94YaE2yYLD9vdB68SMvEp1" type="motTitle">
          Motion till riksdagen 2017/18:3940 av Emma Wallrup m.fl. (V)
          med anledning av prop. 2017/18:41 Ändringar i postlagen
        </div>
      </div>
      <div xml:id="i-5gi8WPrUWXEZwZ73GQQJLY" type="motBody">
        <div xml:id="i-5Cq8Q27vPbYMjZUe3NNPUP" type="motProposal" subtype="förslag">
          <head xml:id="i-8bVbf7m64EDpLBb5ryxw21">
            1 Förslag till riksdagsbeslut
          </head>
          <list xml:id="i-3yzPHiSQii6GnYHa9jJJMZ" style="ol">
            <item xml:id="i-31WjZHgBUQcihTHgRTneNX">
              Riksdagen ställer sig bakom det som anförs i motionen om att
              regeringen bör ges i uppdrag att utreda hur en ökad återreglering
              av postmarknaden kan genomföras för att stärka den samhällsomfattande
              posttjänsten och tillkännager detta för regeringen.
            </item>
            <item xml:id="i-QnYdDx8kzobDqhhvc2MUqp">
              Riksdagen ställer sig bakom det som anförs i motionen om att
              regeringen bör återkomma med förslag på lagstiftande krav på att
              fastighetsboxar ska införas i samtliga flerfamiljshus och tillkännager
              detta för regeringen.
            </item>
            <item xml:id="i-A8gLDkbZZkmBE59cb7aJVD">
              Riksdagen ställer sig bakom det som anförs i motionen om att
              regeringen bör återkomma till riksdagen med förslag på lagstiftning
              och villkor som på ett bindande sätt slår fast vad den samhällsomfattande
              posttjänsten innebär, och detta tillkännager riksdagen för regeringen.
            </item>
          </list>
        </div>
        <div xml:id="i-PT8Ape9xkBgP6mi5ePSJSP" type="motContent">
          <head xml:id="i-MgkEG8AdP9SsH3TLCNCgr5" type="h1">
            2 Bakgrund
          </head>
          <p xml:id="i-VkQiRq5Tmakjj2rViXszRm">
            Propositionen föreslår att regeringen eller den myndighet som
            regeringen bestämmer ska få meddela föreskrifter om på vilket
            sätt den samhällsomfattande posttjänstens krav på utdelning av
            postförsändelser ska fullgöras. Vidare föreslås att den som tillhandahåller
            en posttjänst ska lämna vissa uppgifter om sin ekonomi och verksamhet
            till regeringen eller den myndighet som regeringen bestämmer.
            Det gäller uppgifter som är nödvändiga för uppföljning av utvecklingen
            på postområdet och för bevakning av att posttjänsterna svarar
            mot samhällets behov och av att en väl fungerande samhällsomfattande
            posttjänst av god kvalitet finns tillgänglig för alla användare.
          </p>
          <p xml:id="i-VtoaKvs39qJ4Ye4gypJGLJ">
            En utredning tillsattes 2015 av regeringen för att se över postlagstiftningen
            och bedöma framtida behov i ett digitaliserat samhälle och utifrån
            detta föreslå förändringar. Utredningen har lämnat delbetänkandet
            Som ett brev på posten – Postbefordran och pristak i ett digitaliserat
            samhälle (SOU 2016:27) och slutbetänkandet Till sista utposten
            – en översyn av postlagstiftningen i ett digitaliserat samhälle
            (SOU 2016:54).
          </p>
          <head xml:id="i-NGf7YrK7RphY5GutXqPP1w" type="h1">
            3 Avreglering försvagar samhällsservicen
          </head>
          <p xml:id="i-CoGjdyawoEZmhHxC5RELYC">
            Den svenska postmarknaden är sedan 1993 avreglerad och öppen
            för konkurrens. Därmed avskaffades Postverkets ensamrätt att befordra
            brev. Postnord tillhandahåller i dag den samhällsomfattande posttjänsten
            och är i dag det enda postföretaget som erbjuder rikstäckande
            brevdistribution. Enligt lagen ska den samhällsomfattande posttjänsten
            finnas i hela landet och vara av god kvalitet så att alla kan
            ta emot och lämna postförsändelser. Med den samhällsomfattande
            posttjänsten avses både brev och paket som väger högst 20 kilo.
            Postnord har enligt lagen krav på att varje arbetsdag och minst
            fem dagar i veckan, utom under omständigheter eller geografiska
            förhållanden som tillståndsmyndigheten bedömer utgör skäl för
            undantag, ska göra minst en insamling och minst en utdelning av
            postförsändelser.
          </p>
          <p xml:id="i-8sXt8sVhVqCQcNnZsn2ok6">
            När det gäller den samhällsomfattande posttjänsten har Post-
            och telestyrelsen (PTS) även utfärdat allmänna råd om utdelning
            av post vid tillhandahållandet av samhällsomfattande posttjänst
            (PTSFS 2008:6). I de allmänna råden anges också att förändringar
            i utdelningstjänsten förutsätter att postoperatören i god tid
            upplyser postmottagarna och andra berörda parter om planerade
            förändringar. Enligt postlagen ska regeringen eller den myndighet
            som regeringen bestämmer fortlöpande följa utvecklingen på postområdet
            samt bevaka att posttjänsterna svarar mot samhällets behov och
            att en väl fungerande samhällsomfattande posttjänst av god kvalitet
            finns tillgänglig för alla användare. Regeringen har överlåtit
            åt PTS att utföra dessa uppgifter.
          </p>
          <p xml:id="i-TKVaoBxZ5AV8K95RZxzHP6">
            Vänsterpartiet har stor förståelse för att postverksamheten är
            under ett stort förändringstryck på grund av digitalisering och
            förändrade kommunikationsmönster. De volymminskningar av brev
            som detta innebär med minskade intäkter inom postverksamheten
            i kombination med långa avstånd på landsbygden är en stor utmaning
            som ger negativa effekter både på personalens arbetsmiljö och
            för Postnords ekonomiska förutsättningar att genomföra den samhällsomfattande
            posttjänsten. Vänsterpartiet menar dock att den avreglerade postmarknaden
            ytterligare försvårar förutsättningarna att upprätthålla en fullgod
            samhällsservice när det gäller postutdelning. I dag är Postnord
            och den privata aktören Bring Citymail mycket dominerande på postmarknaden.
            I likhet med andra avreglerade marknader riskerar ökad konkurrens
            att försämra samhällsservicen när privata aktörer ges utrymme
            att ”plocka russinen ur kakan” så att det ekonomiska utrymmet
            för att bedriva verksamhet där det är mindre lönsamt krymper.
            Det riskerar inte minst att slå hårt mot landsbygdernas behov
            av en väl fungerande postservice. Enligt vår bedömning har avregleringen
            av postmarknaden försvagat förutsättningarna för en god samhällsservice
            i hela landet och försvårat arbetssituationen för landets brevbärare.
            Vänsterpartiet är inte principiella motståndare till åtgärder
            som syftar till att öka konkurrensen, men vi inser samtidigt att
            de speciella förhållanden som råder på postmarknaden gör att enkla
            marknadslösningar inte är en särskilt framkomlig väg. Vi anser
            därför att grundläggande förändringar bör göras för att i ökad
            utsträckning återreglera postmarknaden för att stärka den samhällsomfattande
            posttjänsten. Regeringen bör ges i uppdrag att utreda hur en ökad
            återreglering av postmarknaden kan genomföras för att stärka den
            samhällsomfattande posttjänsten. Detta bör riksdagen ställa sig
            bakom och ge regeringen till känna.
          </p>
          <head xml:id="i-8Hs6EfFoZeh6tzS41pmy1Q" type="h1">
            4 Inför krav på fastighetsboxar
          </head>
          <p xml:id="i-3iHiHMp45njSP7JHcto2qn">
            Det finns ett flertal fördelar med att fastighetsboxar för försändelser
            införs i flerfamiljshus. Detta skulle avsevärt förbättra arbetssituationen
            för anställda inom posten och det skulle ge bättre förutsättningar
            för den samhällsomfattande posttjänsten. Inte minst skulle en
            mer effektiv postutdelning i storstäder skapa bättre förutsättningar
            för god postservice på landsbygden.
          </p>
          <p xml:id="i-RWwu29mqZPs1hpwzMr3X7x">
            De kartläggningar som Postlagsutredningen gjort visar tydligt
            landsbygdernas behov av en väl fungerande postservice. I delbetänkandet
            konstateras bl.a. att företag i landsbygderna i högre grad är
            beroende av posttjänster än företag i tätorter, eftersom kostnaderna
            för alternativa leveransmöjligheter, såsom budfirmor, är högre
            på landsbygden. Alternativen är också färre och bl.a. den parlamentariska
            landsbygdskommittén konstaterar att den bredbandsstruktur som
            finns i dag inte fullt ut kommer att kunna ersätta behovet av
            posttjänster. Ett krav på införande av fastighetsboxar i flerfamiljshus
            skulle kunna medverka till att frigöra mer resurser för postservicen
            på landsbygden. Postlagsutredningen ställer sig positiv till fastighetsboxar
            i betänkandet men har inga förslag på åtgärder för att stärka
            införandet av dessa, och inte heller regeringen föreslår några
            sådana åtgärder i propositionen. Vänsterpartiet anser att krav
            på fastighetsboxar i flerfamiljshus bör införas. Det bör självfallet
            finnas möjlighet till undantag i t.ex. kulturfastigheter eller
            för människor med svårigheter att hämta posten själva. Regeringen
            bör återkomma med förslag på lagstiftande krav på att fastighetsboxar
            ska införas i samtliga flerfamiljshus. Detta bör riksdagen ställa
            sig bakom och ge regeringen till känna.
          </p>
          <head xml:id="i-Fhw8iF2JFhHtKeLCbrPSL" type="h1">
            5 Riksdagen bör besluta om förtydligande av samhällsuppdraget
          </head>
          <p xml:id="i-J8vMmQiWrCQjQxrUq5uBJZ">
            Vänsterpartiet delar utredningens och regeringens uppfattning
            att det finns behov av att på bindande sätt slå fast vad den samhällsomfattande
            posttjänsten innebär. I dag vägleds utdelning av postförsändelser
            av PTS allmänna råd, och så länge det råder balans mellan vad
            användarna behöver och vad Postnord erbjuder i sin samhällsomfattande
            posttjänst kan detta vara oproblematiskt. Men i ett läge där det
            inte längre råder samsyn är det problematiskt. Vi delar även regeringens
            bedömning att i ett läge med ökande konkurrenstryck och krav på
            verksamhetseffektivisering är det en fördel om den samhällsomfattande
            posttjänstens krav på utdelning av postförsändelser kan klargöras
            på ett tydligt sätt. Vi delar dock inte regeringens förslag på
            lösning av problemet. Regeringen föreslår i propositionen att
            regeringen eller den myndighet som regeringen bestämmer ska få
            meddela föreskrifter om på vilket sätt den samhällsomfattande
            posttjänstens krav på utdelning av postförsändelser ska fullgöras.
            I likhet med fackförbundet ST och andra remissinstanser menar
            vi att förslaget riskerar att leda till försämrade möjligheter
            till en likvärdig offentlig service över hela landet och därmed
            försämra möjligheterna för boende och företag på landsbygden.
            Med regeringens förslag ges möjlighet för PTS att utan större
            vägledning än sin egen praxis utfärda nya föreskrifter. Då försämringar
            av postservicen kan få stora konsekvenser anser Vänsterpartiet
            att riksdagen genom lagstiftning bör ställa upp de kriterier som
            ett förtydligande av samhällsuppdraget vilar på. Riksdagen bör
            exempelvis genom lagstiftning fastställa de kriterier som bör
            gälla för undantag från femdagarsutdelning samt för lokalisering
            av utdelningsplatser. Utdelningsfrekvensen tycks vara särskilt
            viktig för personer och företag i områden med låg och mycket låg
            tillgänglighet till service även om platsen för utdelningen är
            viktigare för mycket små företag som inte kan avsätta resurser
            för att hämta post långt från sitt verksamhetsställe. Det är också
            rimligt att riksdagen sätter nivån för inom vilket tidsspann som
            post ska levereras.
          </p>
          <p xml:id="i-NxwgWDfSu7qMDznQCWV5GP">
            Regeringen bör återkomma till riksdagen med förslag på lagstiftning
            och villkor som på ett bindande sätt slår fast vad den samhällsomfattande
            posttjänsten innebär. Detta bör riksdagen ställa sig bakom och
            ge regeringen till känna.
          </p>
          <p xml:id="i-QqMVjgxE4nydPmsx6XSx3">
            Vänsterpartiet konstaterar avslutningsvis att regeringen i propositionen
            fortsatt tycks göra bedömningen att förmedling av paket upp till
            20 kilo ska vara en del i samhällsuppdraget. Vi välkomnar ett
            sådant ställningstagande som enligt vår bedömning ger privatpersoner
            och företag i hela landet samma garantier att nyttja de möjligheter
            som den ökande e-handeln ger. Vänsterpartiet välkomnar också regeringens
            förslag om krav på uppgiftslämnande. Vi delar uppfattningen att
            den som tillhandahåller en posttjänst på begäran ska lämna sådana
            uppgifter om sin ekonomi och verksamhet som är nödvändiga för
            uppföljning av utvecklingen på postområdet och för bevakning av
            att posttjänsterna svarar mot samhällets behov samt av att en
            väl fungerande samhällsomfattande posttjänst av god kvalitet finns
            tillgänglig för alla användare. Vänsterpartiet anser att det är
            centralt att skyldigheten att lämna och redovisa uppgifter är
            samma för alla företag, oavsett om det är statliga Postnord eller
            privata aktörer.
          </p>
        </div>
        <div xml:id="i-Muqz9H3hraXZhgEZiroURc" type="motSignatures">
          <list xml:id="i-EComLyio1Q9XrDwjQkpatH">
            <item xml:id="i-XnihhRxbbc8HjbbX8cGQ87">
              Emma Wallrup (V)
            </item>
            <item xml:id="i-JjG5K2UdAS2reBJUxzdoJu">
              Jens Holm (V)
            </item>
            <item xml:id="i-5hBCV52hDWhjnDjQHW8KEH">
              Lotta Johnsson Fornarve (V)
            </item>
            <item xml:id="i-JFeDah6cAW2zgCBSxqDAMB">
              Amineh Kakabaveh (V)
            </item>
            <item xml:id="i-5L7PscLNxUoFGDfNgFMKJy">
              Birger Lahti (V)
            </item>
            <item xml:id="i-DuJAtYD1yvMjeP5s5Z2cFE">
              Yasmine Posio Nilsson (V)
            </item>
            <item xml:id="i-4yeAY22nxx4RzQdzTQVnpB">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
