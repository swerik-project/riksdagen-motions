<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-04678">
  <teiHeader>
    <fileDesc>
      <titleStmt>
        <title>med anledning av prop. 2021/22:217 Stärkt kontroll och kvalitet i folkbokföringen</title>
        <author corresp="i-2YMXTmw5qRAptNNy3BUrrF">av Eric Westroth m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4678 av Eric Westroth m.fl. (SD)</title>
          <idno type="rdwebb">H9024678</idno>
          <rs type="number">4678</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9024678/text</ref>
          <ref type="dokument_url_html">http://data.riksdagen.se/dokument/H9024678</ref>
          <ref type="dokumentstatus_url_xml">http://data.riksdagen.se/dokumentstatus/H9024678</ref>
          <ref type="docx">http://data.riksdagen.se/fil/0D761A9C-D202-4571-903E-C729F6E22877</ref>
          <ref type="pdf">http://data.riksdagen.se/fil/339DD4DA-5D3D-40D8-ADB7-645A8F5629B4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-KG1jdyzPWSTYqMzjLvBHub</idno>
            <name>Anne Oskarsson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HSDPEXbH3EkTYxRnnhPEDk" type="basedOn"/>
        <correspContext corresp="i-HSDPEXbH3EkTYxRnnhPEDk">
          <ref>Proposition 2021/22:217</ref>
        </correspContext>
        <correspAction xml:id="i-5xuD9yjGLdfkwo9gRs8WV7" type="signed"/>
        <correspContext corresp="i-5xuD9yjGLdfkwo9gRs8WV7">
          <note type="signatory" corresp="i-2YMXTmw5qRAptNNy3BUrrF"/>
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-KG1jdyzPWSTYqMzjLvBHub"/>
          <note type="signatory" corresp="i-G6h5eGLouuQFhsrn32jgsV"/>
        </correspContext>
        <correspAction xml:id="i-A6YZDFrS7Bjo5rGRb3k9iR" type="submitted">
          <date when="2022-04-22"/>
          <time when="17:14:17"/>
        </correspAction>
        <correspAction xml:id="i-5yEo5W3xkfFMiymDzBikMH" type="reviewed">
          <date when="2022-04-29"/>
          <time when="16:22:57"/>
        </correspAction>
        <correspAction xml:id="i-QZXGeQFhSn79AV5dhQasuc" type="dismissed">
          <date when="2022-05-03"/>
        </correspAction>
        <correspAction xml:id="i-DPiYpoqQKVz1jER8zegpt7" type="referred">
          <date when="2022-05-04"/>
        </correspAction>
        <correspAction xml:id="i-XZsYgHygsmnaFSjAatYmLL" type="assigned">
          <date when="2022-10-12"/>
          <time when="11:38:08"/>
        </correspAction>
        <correspContext corresp="i-XZsYgHygsmnaFSjAatYmLL">
          <ref type="assignedTo">Skatteutskottet</ref>
        </correspContext>
        <correspAction xml:id="i-YX9Ap7H4pmcGHdHmXRvJto" type="behandlas_i"/>
        <correspContext corresp="i-YX9Ap7H4pmcGHdHmXRvJto">
          <ref type="uppgift">2021/22:SkU28</ref>
          <ref type="ref_dok_id">H901SkU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU28</ref>
          <ref type="ref_dok_titel">Stärkt kontroll och kvalitet i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4678 av Eric Westroth m.fl. (SD)
          med anledning av prop. 2021/22:217 Stärkt kontroll och kvalitet
          i folkbokföringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-72hsFt22EZuGFgNxxiUGSb">
            Förslag till riksdagsbeslut
          </head>
          <list style="ol">
            <item xml:id="i-8QHmhWDKVWuFmJeXyTTfSR">
              Riksdagen ställer sig bakom det som anförs i motionen om mobila
              team och tillkännager detta för regeringen.
            </item>
            <item xml:id="i-Cs7VwBRQB96fmjY2f55gk8">
              Riksdagen ställer sig bakom det som anförs i motionen om omhändertagande
              av identitetshandlingar och tillkännager detta för regeringen.
            </item>
            <item xml:id="i-BtqgwPkczSCF7wTjYn3ptW">
              Riksdagen ställer sig bakom det som anförs i motionen om kontroll
              av uppehållskort och tillkännager detta för regeringen.
            </item>
            <item xml:id="i-KDCYpiGoQhovndfnrfM1s">
              Riksdagen ställer sig bakom det som anförs i motionen om lagring
              av biometriska uppgifter och tillkännager detta för regeringen.
            </item>
            <item xml:id="i-FtUbwSrXa8tZDDquTnTnbD">
              Riksdagen ställer sig bakom det som anförs i motionen om att
              regeringen skyndsamt bör utreda möjligheten att införa ett självständigt
              brott för upplåtande av adress för skenskrivning och tillkännager
              detta för regeringen.
            </item>
            <item xml:id="i-CAK5EoJ5A8dWEnDZBpx7wU">
              Riksdagen ställer sig bakom det som anförs i motionen om att
              utreda möjligheten att införa en ny straffrättslig reglering i
              syfte att komma åt handeln med folkbokföringsadresser och tillkännager
              detta för regeringen.
            </item>
            <item xml:id="i-BBYYHv8NK7tbQrjPCpraqm">
              Riksdagen ställer sig bakom det som anförs i motionen om att
              skyndsamt återkomma med åtgärder för att säkra uppgifterna i folkbokföringsregistret
              med avseende på personer som är folkbokförda i Sverige samtidigt
              som de stadigvarande bor i ett annat land, och detta tillkännager
              riksdagen för regeringen.
            </item>
            <item xml:id="i-XztYaKjjwdZcz5LcHY1mTX">
              Riksdagen ställer sig bakom det som anförs i motionen om att
              de individer som felaktigt uppgett en identitetsuppgift för att
              tillskansa sig fördelar i fråga om exempelvis asylprocess, arbetstillstånd
              eller bidrag ska få indraget uppehållstillstånd eller likvärdig
              och proportionerlig påföljd och tillkännager detta för regeringen.
            </item>
            <item xml:id="i-NiChcDnsPUrCwKv3hrPMAj">
              Riksdagen ställer sig bakom det som anförs i motionen om att
              utreda ett effektivare och utökat informationsutbyte mellan myndigheter
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8TDihEVqSApoDpyC6nH9qb" type="h1">
            Motivering
          </head>
          <p xml:id="i-TvHPPH857fN7ePNasciWum">
            Det svenska välfärdssystemet vilar på premissen att myndigheterna
            vet vem som är vem, att exempelvis folkbokföringsregistret väsentligen
            återspeglar verkligheten och att människor som omfattas av systemen
            uppger korrekta uppgifter. Det är ett system som bygger på ömsesidig
            tillit i samhället. Det innebär att den som har rätt till samhällets
            stöd får det, att bidrag inte betalas ut till dem som inte har
            rätt till detta och att alla former av bedrägerier aktivt motverkas.
            Tillit och kontroll är inte varandras motsatser; tvärtom är ett
            visst mått av kontroll en förutsättning för att tilliten i samhället
            ska upprätthållas.
          </p>
          <p xml:id="i-C4a3u8UQMc5S4NyQBRu2Y1">
            Om välfärdsstaten ska kunna försvaras måste resurser som krävs
            tillföras för att medborgare ska tillförsäkras grundtrygghet.
            Att i högre grad förhindra felaktiga utbetal­ningar framstår dock
            som ett akut behov. Indikatorer på att kontrollerna av välfärds­systemet
            behöver skärpas saknas verkligen inte. År 2017 rapporterade Skatteverket
            att 30–50 procent av nyanlända migranter hade uppgett mer än en
            identitet. Detta gör man sannolikt för att på något sätt manipulera
            systemet. Enligt Delegationen för korrekta utbetalningar betalas
            18 miljarder kronor per år ut felaktigt, och det finns skäl att
            misstänka ännu större felaktigheter.
          </p>
          <p xml:id="i-ApfGtyxozq9RVKMWDqR1j2">
            Det förekommer att den som uppbär bidrag felaktigt anger Sverige
            som sin adress, medan man bor utomlands utan myndigheternas vetskap.
            Omfattningen av detta problem är inte känd; kontrollen är alltför
            dålig. Det har också kommit till allmänhetens kännedom att över
            100 personer kan ha samma adress, vilket indikerar att man av
            olika anledningar vilseleder myndigheterna.
          </p>
          <p xml:id="i-FopH7CBE2evrZjbVobNY3q">
            Under ytan döljer sig ett omfattande missbruk av transfereringssystemen
            och andra former av bidrag. Den bristande kontrollen underlättar
            också för ljusskygga verksam­heter i allmänhet, vilket indirekt
            kan bana väg för grövre brottslighet.
          </p>
          <p xml:id="i-3H5WLv2uZ55gkJM1EBduy8">
            Luckor i systemet utnyttjas av kriminella nätverk, vilket inte
            bara utmynnar i miss­bruk av transfereringssystemen utan även
            i att personer som inte har rätt att befinna sig i landet eller
            har tagit sig in i landet illegalt begår brott eller används som
            svart arbetskraft. Det är inte i samklang med det allmänna rättsmedvetandet
            att storskaliga bedrägerier ska kunna fortgå.
          </p>
          <p xml:id="i-5gfXe54BVZv5aUK4EtgM6N">
            Därför måste regeringen åter skapa ordning i folkbokföringen
            där huvudfokus läggs på omfattande inre utlänningskontroll, registrering
            av biometriska data för icke-medborgare i Sverige och att myndigheter
            samverkar för att göra fysiska kontroller av områden där felaktigheter
            kan antas eller misstänkas föreligga. Regeringens proposition
            är därför välkommen, men vi önskar följande kompletteringar.
          </p>
          <head xml:id="i-DqqZCKfu1hyz39gvJ8i4o1" type="h2">
            Mobila team
          </head>
          <p xml:id="i-BcP9BhEGKeok6tnfYhRwAW">
            Regeringen föreslår att Skatteverket ska kunna efterge kravet
            på personlig inställelse om det finns ”särskilda skäl”, vilket
            är rimligt. Vi menar dock i enlighet med förslag från Myndigheten
            för delaktighet att mobila team bör inrättas som alternativ lösning
            för identitetskontroll i sådana fall där ”särskilda skäl” innebär
            personer som på grund av sjukdom eller funktionsnedsättning saknar
            den möjligheten.
          </p>
          <head xml:id="i-NR1Rwu1Jawry3V2ARPVRkj" type="h2">
            Omhändertagande av identitetshandlingar
          </head>
          <p xml:id="i-J8k7vUkBxX2cyMTqi1ttyV">
            I syfte att upptäcka falska eller manipulerade identitetshandlingar
            bör handlingar kunna omhändertas för noggranna kontroller hos
            exempelvis Nationellt forensiskt centrum. Ur brottsförebyggande
            perspektiv samt för att underlätta brottsutredning bör även andra
            myndigheter som exempelvis Skatteverket ges rätt att omhänderta
            en misstänkt falsk eller manipulerad handling för djupare kontroll
            och vidare åtgärder mot skattebrott, bidragsfusk m.m.
          </p>
          <head xml:id="i-559dfpex8zEY8wbXaYGUGr" type="h2">
            Kontroll av uppehållskort
          </head>
          <p xml:id="i-DCusc5gBtY8wVpGvEXwaZ9">
            Regeringen föreslår att uppehållstillståndskort ska uppvisas
            på begäran för kontroll, på samma sätt som identitetshandling
            eller motsvarande handling. Vi menar i likhet med Migrationsverkets
            remissvar att uppehållskort bör omfattas av samma kontroll som
            uppehållstillståndskort med hänsyn till de skärpta säkerhetskraven
            på dessa båda handlingar som ska tillämpas inom EU sedan den 2
            augusti 2021.
          </p>
          <head xml:id="i-FUHrzB2SV5D4kKSPoYw6V2" type="h2">
            Lagra och jämföra biometri
          </head>
          <p xml:id="i-XHutLmZm7cjm9TngYX6akw">
            Regeringens föreslår att ”en person som vid identitetskontroll
            med anledning av folkbokföring vid inflyttning eller efter att
            ha varit avregistrerad som försvunnen överlämnar pass, identitetskort
            eller motsvarande handling som innehåller lagrad information om
            innehavarens ansiktsbild eller fingeravtryck, ska vara skyldig
            att på begäran låta Skatteverket ta hans eller hennes fingeravtryck
            och en ansiktsbild i digitalt format, för kontroll av att dessa
            motsvarar dem som finns lagrade i handlingen. Detsamma ska gälla
            för den som har uppehållstillstånd i Sverige och vid identitets­kontrollen
            överlämnar sitt uppehållstillståndskort och för den som vill ändra
            en registrerad uppgift om sin identitet i folkbokföringsdatabasen
            och då ska inställa sig personligen på Skatteverkets begäran.
            Regeringen eller den myndighet som regeringen bestämmer ska kunna
            meddela föreskrifter om undantag från skyldigheten att låta Skatteverket
            ta fingeravtryck och ansiktsbild”. Vidare föreslår regeringen
            att uppgifterna omedelbart efter kontroll ska förstöras.
          </p>
          <p xml:id="i-4vK2Np88nA3F7wi2zRgSZ6">
            Skatteverket betonar i sitt remissvar att den föreslagna regleringen
            ger möjlighet att koppla den fysiska personen till en identitetshandling,
            vilket medför en förstärkt kontroll både av handlingars äkthet
            och av att den fysiska person som åberopar handlingen är densamma
            som den person som handlingen har utfärdats för. Utan införande
            av referensdata som lagras avseende biometriska uppgifter saknas
            dock möjlighet för Skatteverket att kontrollera om den fysiska
            personen t.ex. förekommer som folkbokförd sedan tidigare. En sådan
            möjlighet skulle innebära en ytterligare avsevärt minskad risk
            för att oriktiga uppgifter registreras. Migrationsverket anför
            att som förslaget är utformat löser det inte problematiken kring
            förekomsten av multipla identiteter. Myndigheten för digital förvaltning
            anser att det i syfte att minska risken för att en individ samtidigt
            tilldelas flera olika identiteter i Sverige bör införas möjlighet
            att göra registerkontroller om särskilda skäl talar för det. Av
            effektivitetsskäl anser Ekobrottsmyndigheten att frågan om möjligheten
            för Skatteverket att även lagra denna typ av uppgifter för framtida
            jämförelser och kontroller bör utredas vidare. Med anledning härav
            menar vi att regeringen bör återkomma med lagförslag för att kunna
            lagra och jämföra biometri.
          </p>
          <head xml:id="i-S44PVYgVi7kcnLnnsbRXCq" type="h2">
            Skenskrivningar
          </head>
          <p xml:id="i-QJRHG97GM4j7hxcFQ84Bo4">
            Skatteverket har uppskattat att ca 200 000 personer är felaktigt
            folkbokförda i Sverige men medger att det verkliga antalet kan
            vara betydligt högre än så. Det finns exempel på hur felaktig
            folkbokföring utnyttjats för välfärdsbedrägerier och för att migranter
            med villkorat uppehållstillstånd håller sig kvar i Sverige med
            hjälp av falska folkbokförings­adresser. Det finns även exempel
            på att personer helt plötsligt fått en inneboende som skrivit
            sig på någon annans folkbokföringsadress utan dennes vetskap,
            vilket många upplever som ytterst obehagligt. Detta kan även få
            negativa praktiska konsekvenser i form av uteblivna bidrag m.m.
            Av dessa skäl är det av yttersta vikt att komma till rätta med
            avsiktlig falsk folkbokföring, framför allt den som sker i brottsligt
            syfte. Vi menar därför att det behövs ett utvidgat straffansvar
            för brott mot folkbokföringslagen. Det måste vidare utredas vilka
            möjligheter det finns att införa ett självständigt brott för upplåtande
            av adress för s.k. skenskrivning.
          </p>
          <head xml:id="i-G1LR72VeXm3B3keNaQwWfg" type="h2">
            Handel med folkbokföringsadresser
          </head>
          <p xml:id="i-L8aMoZsJpeM8q6tbZGvXdv">
            Brottsförebyggande rådet (Brå) anser att det behövs en ny straffrättslig
            reglering som träffar centrala aktörer i bl.a. handeln med folkbokföringsadresser
            och att det är en otillfredsställande ordning att hantera dessa
            gärningar som medhjälp till folkbokförings­brott. Enligt Brå behöver
            det tas ett helhetsgrepp gällande straffansvar för bl.a. folkbok­föringsrelaterade
            brott.
          </p>
          <p xml:id="i-H4ywFF6EcvZQafS6fN2XxW">
            Polismyndigheten uppmärksammar att det förekommer att personer
            i organiserad form bedriver vad som kan beskrivas som organiserad
            tilldelning eller anvisning av adresser och att det kan ingå som
            ett led i mer organiserad brottslighet. Skatteverket delar Polismyndighetens
            bild.
          </p>
          <p xml:id="i-A8jnUuKm77CT9WmgiUz8P9">
            Regeringen medger att remissinstansernas bild är korrekt och
            skriver i propositionen att det finns anledning att återkomma
            i frågan i ett annat sammanhang. Vi menar att en ny straffrättslig
            reglering som nämns ovan behöver utredas skyndsamt och att detta
            bör tillkännages för regeringen.
          </p>
          <head xml:id="i-481M2P4nyHcSAw9z77gKp5" type="h2">
            Utvidgad personlig inställelse
          </head>
          <p xml:id="i-8w4TKK9y7HKvtWUQbezjxe">
            Sverige har stora problem med bidragsfusk och utnyttjande av
            välfärden, vilket uppskat­tas till 18 miljarder kronor årligen
            av Delegationen för direkta utbetalningar. Ett stort problem är
            individer som har uppehållstillstånd och uppbär ersättning från
            välfärds­systemen utan att befinna sig i Sverige över huvud taget.
            Vi har sett problematiken med den irakiska f.d. försvarsministern
            Najah al-Shammari som uppbar bidrag i Sverige trots att han var
            bosatt utomlands.
          </p>
          <p xml:id="i-WFWSEHeGYvjBwP7wuG4UCq">
            Detta bidragsfusk kommer vi åt genom att de individer som har
            uppehållstillstånd och uppbär ersättning från välfärdssystemen
            utan att vara sysselsatta regelbundet ska inställa sig personligen
            hos Skatteverket för identitetskontroll, precis på samma sätt
            som en person som anmäler inflyttning från utlandet ska inställa
            sig personligen hos Skatteverket för identitetskontroll. Riksdagen
            bör därför uppdra till regeringen att skyndsamt återkomma med
            åtgärder för att säkra uppgifterna i folkbokföringsregistret med
            avseende på personer som är folkbokförda i Sverige samtidigt som
            man stadig­varande bor i ett annat land.
          </p>
          <head xml:id="i-PQigJ4Pp4jQZJ4ZfzYePv" type="h2">
            Felaktigt angivna identitetsuppgifter
          </head>
          <p xml:id="i-23QPSLfedLLC3beSpNgUku">
            Det förekommer att personer som har folkbokförts i Sverige i
            efterhand vill ändra de uppgifter som registrerats om deras identitet.
            Det finns inga bestämmelser i folkbok­föringslagen om förutsättningarna
            för att få ändra uppgifter om identitet. Det är uppenbart att
            vissa felaktiga uppgifter överlämnats i syfte att öka sannolikheten
            för beviljat uppehållstillstånd, arbetstillstånd eller bidrag,
            exempelvis att personer över 18 år uppgett en lägre ålder. Regeringen
            bör därför återkomma med lagförslag om indraget uppehållstillstånd
            eller likvärdig proportionerlig påföljd vid felaktigt uppgiven
            identi­tetshandling.
          </p>
          <head xml:id="i-NU8pPBtr8mGmtj3jKNsZeg" type="h2">
            Utökat informationsutbyte mellan myndigheter
          </head>
          <p xml:id="i-42FYNSHzhNDofqL8toHHCf">
            Informationsutbytet mellan svenska myndigheter måste utökas och
            bli effektivare. Vi föreslår att vissa myndigheter, utan hinder
            av sekretess, ska vara skyldiga att på begäran eller vid misstanke
            om felaktigheter lämna uppgifter till Skatteverket för handläggning
            av folkbokföringsärenden eller kontroll av uppgifter i folkbokföringsdatabasen.
            Det rör sig främst om uppgifter som Skatteverket redan i dag från
            olika myndigheter begär manuellt utlämnande av, t.ex. adress och
            andra kontaktuppgifter, uppgifter om utbetal­ningar av olika förmåner
            och uppgift om en person är arbetssökande. Vi gör bedöm­ningen
            att uppgiftslämnandet bör ske genom utlämnande på medium för automatiserad
            behandling. Vi föreslår även att Migrationsverkets och migrationsdomstolarnas
            underrättelseskyldighet till Skatteverket avseende beslut om avvisning
            eller utvisning ska gälla oavsett om beslutet förenats med återreseförbud
            och att Migrationsverket ska underrätta Skatteverket om ett uppehållstillstånd
            har återkallats genom lagakraftvunnet beslut. Vidare föreslår
            vi att underrättelseskyldigheten i samband med utvisning, avvisning
            och återkallade eller utgångna uppehållstillstånd ska gälla i
            samtliga fall, inte bara för folkbokförda personer.
          </p>
        </div>
        <div type="motSignatures">
          <list>
            <item xml:id="i-TKzic1N1BXetDjBWjgjbGx">
              Eric Westroth (SD)
            </item>
            <item xml:id="i-4kmDojP24HjfBFuzbFLUKe">
              David Lång (SD)
            </item>
            <item xml:id="i-NzheX8Xi2a4Mz58jwmJXNV">
              Anne Oskarsson (SD)
            </item>
            <item xml:id="i-BFNWvoQc1ASY79WNFYWe4P">
              Johnny Skalin (SD)
            </item>
          </list>
        </div>
      </div>
    </body>
  </text>
</TEI>
