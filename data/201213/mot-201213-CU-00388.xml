<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00388">
  <teiHeader>
    <fileDesc>
      <titleStmt>
        <title>Bostäder</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostäder</title>
          <idno type="rdwebb">H002C388</idno>
          <rs type="number">C388</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C388/text</ref>
          <ref type="dokument_url_html">http://data.riksdagen.se/dokument/H002C388</ref>
          <ref type="dokumentstatus_url_xml">http://data.riksdagen.se/dokumentstatus/H002C388</ref>
          <ref type="doc">http://data.riksdagen.se/fil/A22ED915-7BF8-43FD-9424-E327C7C5D35C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TB9XWgvDpTX9KBHJfq8R5h" type="signed"/>
        <correspContext corresp="i-TB9XWgvDpTX9KBHJfq8R5h">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-Ty8QCuVFBPKpfBLfr6zVqn"/>
        </correspContext>
        <correspAction xml:id="i-Y9KUmhjDBnHRS6JtkVWMQc" type="numbering">
          <date when="2012-10-08"/>
        </correspAction>
        <correspAction xml:id="i-YEEw49QLLEvc5WMszLnSp8" type="submission">
          <date when="2012-10-05"/>
        </correspAction>
        <correspAction xml:id="i-4RPsjVWYiLU3eaG94fQZy3" type="transfer">
          <date when="2012-10-04"/>
        </correspAction>
        <correspAction xml:id="i-3WjGxwZxQRtQBfhVLVfnQQ" type="assigned"/>
        <correspContext corresp="i-3WjGxwZxQRtQBfhVLVfnQQ">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BPyWWjctvoprEhk8gAGde3" type="motHeader"/>
      <div xml:id="i-NXnAdQ4dZU9zcvB8Cz527B" type="motBody">
        <div xml:id="i-Z3JCJNXGX1ADZWPDrZmmw" type="motProposal" subtype="förslag">
          <head xml:id="i-URn7TeUnReeRS546wnDj2h">
            Förslag till riksdagsbeslut
          </head>
          <list xml:id="i-KouNP9CsqMZBH5QThGsofd" style="ol">
            <item xml:id="i-E6xY67T5BgyrmMmybNeRCD">
              Riksdagen beslutar att ersätta målen för områdena Bostadsmarknad
              och Hållbart samhällsbyggande i enlighet med vad som anförs i
              motionen.
            </item>
            <item xml:id="i-Sc4FGzPLMWXjNRaFRQtbpy">
              Riksdagen tillkännager för regeringen som sin mening vad som
              anförs i motionen om skattereglerna inom boendesektorn. 1
            </item>
            <item xml:id="i-JqHEJi3ojJc7aY3oUyvqJa">
              Riksdagen tillkännager för regeringen som sin mening vad som
              anförs i motionen om att en byggbonus för byggande av studentbostäder
              och små hyreslägenheter bör införas.
            </item>
            <item xml:id="i-BNy32C2B1TkhnZGopBruzb">
              Riksdagen tillkännager för regeringen som sin mening vad som
              anförs i motionen om att plan- och bygglagen behöver reformeras.
            </item>
            <item xml:id="i-T4H3kSjLPuH23Eu39GGHs2">
              Riksdagen tillkännager för regeringen som sin mening vad som
              anförs i motionen om ett garantisystem för upprustning av lägenheter
              i flerfamiljshus.
            </item>
            <item xml:id="i-Mr8wMWrW83WVfhKWwo1DaA">
              Riksdagen tillkännager för regeringen som sin mening vad som
              anförs i motionen om möjligheten till vitesföreläggande av fastighetsägare
              som inte uppfyller rimliga krav på underhåll och renovering av
              sina fastigheter.
            </item>
            <item xml:id="i-Qa1uVmV41kPvMqHg1N5Kxq">
              Riksdagen tillkännager för regeringen som sin mening vad som
              anförs i motionen om en skyddsregel för fastigheter som renoveras
              eller byggs om.
            </item>
            <item xml:id="i-LfhuVxQ9JHnYCmyLiUSiw9">
              Riksdagen tillkännager för regeringen som sin mening vad som
              anförs i motionen om skärpningar av energikraven vid nybyggnationer
              och renoveringar.
            </item>
            <item xml:id="i-7De71wdT1Casc8J9iZAhsp">
              Riksdagen tillkännager för regeringen som sin mening vad som
              anförs i motionen om att tillsätta en utredning om hur skärpta
              energikrav ska utformas vid ombyggnation.
            </item>
            <item xml:id="i-6YofULo4WNSAeZqqWUZiNJ">
              Riksdagen tillkännager för regeringen som sin mening vad som
              anförs i motionen om blandade upplåtelseformer.
            </item>
            <item xml:id="i-47dJs7VsAFv9HQtCfJNFTg">
              Riksdagen tillkännager för regeringen som sin mening vad som
              anförs i motionen om en egnahemsrörelse för 2000-talet.
            </item>
            <item xml:id="i-SNJbh6W9f9A4yBNu5eEib5">
              Riksdagen tillkännager för regeringen som sin mening vad som
              anförs i motionen om en förstärkt bostadsförsörjningslag.
            </item>
            <item xml:id="i-JWLYxWsoH5CdRjGJmEca7W">
              Riksdagen tillkännager för regeringen som sin mening vad som
              anförs i motionen om kommunal bostadsförmedling.
            </item>
            <item xml:id="i-875YVrF7X8NG6G6qPAYp8n">
              Riksdagen tillkännager för regeringen som sin mening vad som
              anförs i motionen om att uppmana kommuner med bostadsbrist att
              starta en förmedling av andrahandskontrakt.
            </item>
            <item xml:id="i-QtLuuN1RriQYMN5nZypL4d">
              Riksdagen tillkännager för regeringen som sin mening vad som
              anförs i motionen om en förvärvslag.
            </item>
            <item xml:id="i-UGZWJzufFa78EWeoPvbfJu">
              Riksdagen tillkännager för regeringen som sin mening vad som
              anförs i motionen om en förköpslag.
            </item>
            <item xml:id="i-5uTH8buR66mevUEi1J6PZv">
              Riksdagen tillkännager för regeringen som sin mening vad som
              anförs i motionen om åtgärder för att motverka vräkningar av barnfamiljer.
              2
            </item>
            <item xml:id="i-XtGb7VRt5YFCSZUmEBV8kB">
              Riksdagen tillkännager för regeringen som sin mening vad som
              anförs i motionen om åtgärder för att bekämpa hemlöshet. 2
            </item>
          </list>
          <p xml:id="i-3uYLxHdtWm1jDLUZpmrsG8">
            1 Yrkande 2 hänvisat till SkU.
          </p>
          <p xml:id="i-TNJJVKaBmvurK4J85Mkg6c">
            2 Yrkandena 17 och 18 hänvisade till SoU.
          </p>
        </div>
        <div xml:id="i-LgTRt1aPHGCLbqcP4m2qF1" type="motContent">
          <head xml:id="i-HTyRRDRjNMYjCqwLHUaxsm" type="h1">
            Motivering
          </head>
          <p xml:id="i-29MfWoNcVg3S4etqob7PLR">
            Bostaden är platsen där vi lever våra liv. Kraven på utformning,
            läge, kostnads- och hyresnivå varierar över tid. Beroende på var
            i livet vi befinner oss finns olika behov, krav och förväntningar
            på hur bostaden ska vara utformad och belägen.
          </p>
          <p xml:id="i-SiCtGzAvWEPtGAN5LvwJzJ">
            Som student önskas en liten, billig bostad nära universitet eller
            högskola. Det ska även vara nära till kollektivtrafik, service
            och nöjen. Den som ska bilda familj har helt andra behov och krav.
            Återigen förändras behoven när barnen flyttat hemifrån och bostaden
            blir för stor eller inte har den utformning som önskas när man
            blir äldre.
          </p>
          <p xml:id="i-LvayMBGZSRFgH99RsCjqz2">
            Oavsett våra olika behov genom livet ska alla ges förutsättningar
            att leva i goda bostäder till rimlig kostnad och i en stimulerande
            och trygg miljö. Boende- och bebyggelsemiljön ska utgå ifrån människors
            efterfrågan och behov och bidra till jämlika förhållanden och
            särskilt främja en god uppväxt för barn och ungdomar. Både män
            och kvinnor ska känna sig trygga i bostaden och i området där
            bostaden är belägen. Vid planering, byggande och förvaltning ska
            en ekologiskt, ekonomiskt och socialt hållbar utveckling vara
            utgångspunkten.
          </p>
          <p xml:id="i-SJMcujf8JCAjKXUPZ7VU8e">
            För oss socialdemokrater är bostaden mer än en vara att spekulera
            i. Bostaden är platsen där vi lever våra liv. Därför är bostadspolitiken
            så viktig för oss.
          </p>
          <p xml:id="i-TTyJYdbfsVMP886YdKFETw">
            Samtidigt som vi ser alla de problem som finns på den svenska
            bostadsmarknaden har den borgerliga regeringen avpolitiserat stora
            delar av bostadsfrågorna. Regeringen har förminskat sin roll.
            Förslagen till förbättringar är få och inte inriktade på att det
            ska byggas mer för dem som behöver.
          </p>
          <head xml:id="i-CzEopFzMvtaHJp7eMXcyt" type="h2">
            Bostadsmarknaden idag
          </head>
          <p xml:id="i-F4p1Rq9Qix2ynA3ZNxReUC">
            Bostadssituationen i landet ser olika ut. I storstads- och tillväxtregioner
            är bostadsbristen ett hot mot landets tillväxt. På våra större
            högskole- och universitetsorter räcker inte studentbostäderna
            till och många får tacka nej till sin utbildningsplats på grund
            av att de inte kan få en bostad. Överlag har unga människor svårt
            att få tillträde till bostadsmarknaden på grund av långa bostadsköer,
            krav på tillsvidareanställning och höga krav på inkomst samt höga
            priser på bostäderna. Till detta kommer att få väljer att spara
            till den första bostaden.
          </p>
          <p xml:id="i-TAZQFRRbtQ1PJS6cUimFvi">
            Under lång tid har det byggts för få bostäder i Sverige. I våra
            större utbildnings- och tillväxtorter har byggtakten varit alltför
            låg för att klara efterfrågan. Samtidigt finns många mindre städer
            och orter där situationen är den motsatta. Där finns istället
            ett överskott på bostäder. Trenden är tydlig och urbaniseringen
            ökar. Flytten till våra storstadsområden spås fortsätta öka. Våra
            storstadsregioner som Stockholm, Göteborg och Malmö spås öka mest.
          </p>
          <p xml:id="i-CKhaoyufFh6iet768vrjPA">
            Källa: RUT .
          </p>
          <p xml:id="i-34QrTsC7H13VmoB3h5QhCJ">
            Det finns ett tydligt samband mellan bostadsmarknad och tillväxt.
            Regional tillväxt med en attraktiv och fungerande arbetsmarknad
            lockar till sig nya invånare som i sin tur bidrar till ökad tillväxt.
            För att tillväxten ska öka är det viktigt att locka till sig arbetskraft
            och att arbetskraften befinner sig där den är som mest produktiv.
            För detta krävs geografisk rörlighet. Här har en fungerande bostadsmarknad
            en central betydelse.
          </p>
          <p xml:id="i-3VzuFNB5zcTRaWVicMxLPW">
            Globaliseringen har i grunden förändrat förutsättningarna för
            svenskt bostadsbyggande. Sverige tillhör de länder i västvärlden
            som haft lägst investeringar i bostadssektorn sett över de senaste
            tio åren. Det måste bli lika attraktivt att investera i nya svenska
            bostadsfastigheter, särskilt hyresrätter, som i till exempel indiska
            it-företag eller kinesiska biltillverkare.
          </p>
          <p xml:id="i-XDTFfwovNVPA1TXniarAuf">
            Det ägda boendet ökar i Sverige idag. Men det är ojämnt fördelat
            mellan olika grupper. Av 5564 åringarna ägde 77, 8 procent sitt
            boende 2010. Det är en ökning med 18 procent jämfört med 1980.
            Mest har det ägda boendet ökat för kvinnor mellan 75 och 84 år,
            från 47,4 procent 1980 till 63,7 procent 2010. Samtidigt minskar
            andelen ägt boende i gruppen unga kvinnor i åldern 2534 år, i
            den gruppen har det minskat med 10 procent. Mest minskar det i
            gruppen ensamstående kvinnor med barn, i den gruppen äger enbart
            34,4 procent sin bostad. Det är en minskning med 11 procent jämfört
            med 1980. Att öka det ägda boendet är medveten politik av regeringen.
            1
          </p>
          <head xml:id="i-DqJA7DXeKy3MMDYXyCb8ZE" type="h2">
            Förslag till bostadspolitiskt mål
          </head>
          <p xml:id="i-65uESx6YQ7baT1TCWKLTHz">
            Vi föreslår att ett nytt bostadspolitiskt mål ersätter de nuvarande
            målen för bostadsmarknad och hållbart samhällsbyggande. Vi föreslår
            följande formulering:
          </p>
          <p xml:id="i-U9VYZkWzhH971SYNSdDAqW">
            Alla ska ges förutsättningar att leva i goda bostäder till rimliga
            kostnader och i en stimulerande och trygg miljö. Boende- och bebyggelsemiljön
            ska utgå ifrån människors efterfrågan och behov och bidra till
            jämlika förhållanden och särskilt främja en god uppväxt för barn
            och ungdomar. Vid planering, byggande och förvaltning ska en ekologiskt,
            ekonomiskt och socialt hållbar utveckling vara grund för verksamheten.
          </p>
          <head xml:id="i-EadqHHAb9mHexJ2XwV8V7G" type="h2">
            Skatt på boendeformerna
          </head>
          <p xml:id="i-RjAukwBMiyJy2H79t4uWrC">
            Genom olika beslut i riksdagen har den skattemässiga neutraliteten
            mellan bostadsformerna urholkats. Investerings- och räntebidragen
            till hyresrätten har avskaffats samtidigt som småhusägare och
            bostadsrättsinnehavare kan göra avdrag för ränteutgifter och tomträttsavgäld
            i sina inkomstdeklarationer. Stämpelskatten är 1,5 procent för
            fysiska personer och bostadsrättsföreningar men 3 procent för
            juridiska. ROT-avdraget riktar sig enbart till äganderätten och
            bostadsrättsinnehavare. Flerfamiljsfastigheter har en lägre fastighetsavgift
            jämfört med småhus men hyresrätter beskattas samtidigt som näringsverksamhet.
            Det är angeläget att ingen upplåtelseform diskrimineras i lagstiftningen.
            Vår utgångspunkt är att större förändringar av skattereglerna
            inom boendesektorn ska vara föremål för breda, blocköverskridande
            uppgörelser.
          </p>
          <head xml:id="i-5WbbVTcsitni2y6tbhVpPL" type="h2">
            Fler små lägenheter och studentbostäder
          </head>
          <p xml:id="i-Xe9manie5zEh3as6yvXvMU">
            Nyproduktionen av studentbostäder och små lägenheter har minskat
            kraftigt. Trots stor brist på studentbostäder har nyproduktionen
            sjunkigt kraftigt de senaste åren. Enligt Boverket är det brist
            på studentbostäder i 20 högskolekommuner. Bristen är särskilt
            svår i Stockholm, Uppsala, Göteborg och Lund. 2 I Storstockholm
            får regionens 80 000 studenter dela på 12 000 studentbostäder.
            I Göteborg delar 50 000 studenter på 9 000 studentbostäder, i
            Lund och Uppsala delar 30 000 studenter på 8 500 bostäder respektive
            40 000 studenter på 11 000 bostäder. 3 Enligt regeringens egen
            utredare finns ett samlat behov av 20 000 studentbostäder. 4
          </p>
          <p xml:id="i-H6iWHouda649ZathqqLbXh">
            Mellan 2001 och 2006 fanns investeringsbidrag till byggande av
            hyresbostäder i områden med bostadsbrist och investeringsstimulans
            till hyresbostäder i tillväxtregioner samt till studentbostäder.
            Investeringsbidraget gick till bostäder i områden med bostadsbrist
            medan det för investeringsstimulansen även krävdes att det var
            fråga om tillväxtområde.
          </p>
          <p xml:id="i-CkgcqWTmcKwZHMZ7gEDyKC">
            Investeringsbidraget var tillfälligt och rambegränsat till 2,5
            miljarder kronor för åren 20022006. Investeringsstimulansen som
            infördes 2001 motsvarade en sänkning av momskostnaderna från 25
            till 6 procent. Studier visar att stöden haft effekt och inneburit
            ett markant ökat hyresrätts- och studentbostadsbyggande. 5
          </p>
          <p xml:id="i-R6LkkF4go3MAd6JCZT6hvD">
            Från 1993 utgick även räntebidrag för ny- och ombyggnad av hyres-
            och bostadsrättshus som användes för permanent bruk. Alla former
            av statliga stöd till nybyggnationer och nyinvesteringar i hyresrättsbeståndet
            tog regeringen omedelbart bort 2006. Räntebidraget trappades av
            och fasades ut 2011.
          </p>
          <p xml:id="i-59AkH2jRdjmjaDQc2HgzQP">
            Det är ett tydligt brott i byggandet när stimulansen togs bort.
            Det behövs en lång rad åtgärder för att få fart på byggandet och
            komma upp i långsiktigt hållbara nivåer.
          </p>
          <p xml:id="i-RCPZk4LgZ65qehDd6DWaeL">
            Den akuta bristen och det extraordinära läge som vi nu står inför
            gör att staten måste ta sitt ansvar för en del av kostnaden för
            att komma igång med nyproduktionen av bostäder. Det mest effektiva
            sättet, i dagsläget, är att införa ett investeringsstöd riktat
            till studentlägenheter och små lägenheter. Vi måste komma igång
            med byggandet av fler bostäder. När unga människor kan flytta
            till jobb och utbildning kan vi sluta rekryteringsgapet. Därför
            föreslår vi en byggbonus på 1 miljard kronor 2013 till byggande
            av studentbostäder och små hyreslägenheter.
          </p>
          <head xml:id="i-ZZqpYrbUuaPENCGU6oPtP" type="h2">
            En effektiv och modern plan- och bygglag
          </head>
          <p xml:id="i-JMPBWxVYmSZXxgwCx4Azys">
            En ny plan- och bygglag trädde ikraft så sent som 2011. Redan
            syns brister. Idag tar det för lång tid från idé till färdig bostad.
            Processen är omgärdad av osäkerhet och dyra kostnader. Den nya
            lagen skulle behöva moderniseras, förenklas och förtydligas samtidigt
            som plan- och byggprocessen behöver effektiviseras och byråkratin
            minska. Det handlar om att utveckla kommunernas verktyg för att
            påverka bebyggelseutvecklingen, begränsa administrationen och
            utveckla detaljplaneinstitutet. Översiktsplanering måste bli enklare
            samt mer strategisk och hänsyn måste tas till kommunala, mellankommunala
            och statliga intressen.
          </p>
          <p xml:id="i-5TRjcYUr5cEdKJQ9CJKnVW">
            Plan- och bygglagen behöver reformeras. Därför bör regeringen
            kalla ihop en partssammansatt och parlamentarisk kommitté med
            tydligt uppdrag att snabbt föreslå nödvändiga förändringar.
          </p>
          <head xml:id="i-WjSYz3aXiMieMBnpNmHJh6" type="h2">
            Renoveringar
          </head>
          <p xml:id="i-3SUDfvbcnuBp8xGdkKZmW1">
            Husen i landets miljonprogramsområden är nu över femtio år. På
            sina håll har underhåll och standardförbättringar uteblivit under
            lång tid. Många av dessa områden med hus, som en gång stod som
            symbol för en generell välfärd med hög standard, har blivit lågstatusområden.
            De är ofta en symbol för Sveriges accelererande bostadssegregation.
          </p>
          <p xml:id="i-4Xzd3oX2nkbw1T2mTn4bc6">
            Så mycket som cirka 650 000 lägenheter i miljonprogrammen står
            idag orenoverade. 6 Tidigare utvärderingar av större upprustningar
            som gjorts av bostadsområden byggda på 1960- och 1970-talen visar
            att investeringarna inte alltid är företagsekonomiskt lönsamma.
            Renoveringarna och upprustningen är både dyra och omfattande.
            Enligt olika beräkningar uppgår renoveringsbehovet till mellan
            240 och 300 miljarder kronor. 7 Det kan vara svårt för enskilda
            fastighetsägare att räkna hem investeringen under en realistisk
            tidsperiod. Betalningsförmågan hos hyresgästerna kan också vara
            begränsad. Investeringar i upprustning kan däremot vara samhällsekonomiskt
            lönsamma.
          </p>
          <p xml:id="i-LNDQX4K6ToXU3Vbgpyp4hd">
            För att komma igång med renoveringarna föreslår vi ett system
            där staten, eventuellt tillsammans med berörd kommun, får garantera
            lån för upprustning av lägenheter i flerfamiljshus inom en ram
            på totalt 20 miljarder kronor, viket skulle kunna täcka upprustning
            av 60 000 lägenheter.
          </p>
          <head xml:id="i-5VaxhekfGFFAPGdbjAJeX3" type="h2">
            Tvångsförvaltning och vitesföreläggande
          </head>
          <p xml:id="i-EULc1Pw6qgfcQHLnC2xesP">
            Fastighetsägare har ansvaret för att investeringar i en god boendemiljö
            verkställs och finansieras. Det finns situationer när en fastighetsägare
            inte tar sitt ansvar för en god boendemiljö om det kräver omfattande
            renoveringar. Det gäller ofta och fastigheter som ligger i områden
            där de boende har låga inkomster och därmed begränsade möjligheter
            att klara betydande hyreshöjningar.
          </p>
          <p xml:id="i-6KzfYKZtRL4ARxto4x2r11">
            Idag finns det investerare som satsar på hyresfastigheter i mindre
            attraktiva lägen. Det kan vara i förorten runt våra storstäder
            och det kan vara i avfolkningsbygd med lågt värderade fastigheter.
            Många av dessa investerare är högt belånade med litet eget kapital.
            Det är svårt att finna effektiviseringsvinster som bakgrund för
            investeringen då nedslitna fastigheter kräver mycket personal
            och investeringar. Det finns då drivkrafter att kortsiktigt driva
            fram ett högt driftnetto genom att eftersätta underhåll och tjäna
            pengar och därefter avyttra fastigheten. Det finns även exempel
            där fastigheter drivs av fristående förvaltningsbolag med bonusar
            knutna till driftsnetto. I kombination med bruksvärdeshyran med
            kollektiva förhandlingssystem och kommunen som bidragsgivare till
            hyresgäster med låg betalningsförmåga skapas en form av hyresgaranti
            där hyrorna inte faller. Detta kan dra till sig mindre seriösa
            och ofta anonyma investerare. 8
          </p>
          <p xml:id="i-HdEcBQsuS7km6eVj21Cbmz">
            Om en fastighet är i behov av mer omfattande renoveringsinsatser
            är den möjlighet som idag står till buds tvångsförvaltning. En
            hyresnämnd kan idag besluta om tvångsförvaltning och då samtidigt
            utse en förvaltare. Ett problem är att det ibland är svårt att
            hitta lämpliga förvaltare där förvaltningen kan tänkas bli svårskött,
            främst av ekonomiska skäl.
          </p>
          <p xml:id="i-GgS6D4U1qzB6xUccRoNL64">
            En fråga som då uppkommer är om det inte borde finnas starkare
            möjligheter vad gäller att förmå fastighetsägare att ta sitt ansvar,
            eftersom möjligheterna till tvångsförvaltning av olika skäl är
            så pass begränsade.
          </p>
          <p xml:id="i-FGtnovKf1ZrWFR5Li44LyE">
            Vi konstaterar att det inom nuvarande system krävs en statlig
            medfinansiering av renoveringsinsatser i syfte att fastighetsägare
            i större utsträckning ska kunna ta sitt ansvar för en nödvändig
            upprustning. Samtidigt vill vi se nya möjligheter att ställa krav
            på de fastighetsägare som, trots dessa insatser, inte är beredda
            att ta sin del av ansvaret för den nödvändiga upprustningen. För
            att balansera statens ansvar och fastighetsägarens ansvar föreslår
            vi att möjligheten till vitesföreläggande av fastighetsägare som
            inte uppfyller rimliga krav på underhåll och renovering av sina
            fastigheter bör prövas. Därutöver behöver både lagstiftning som
            skyddar hyresgästen och övervakningen av fastigheterna skärpas.
          </p>
          <head xml:id="i-SfVBHngi2CF6wD92inmTHg" type="h2">
            Skyddsregel för hyressättning vid reparationer/ombyggnader
          </head>
          <p xml:id="i-LsaUKo8ZMChh1y1xADARRh">
            Sveriges bestånd av hyresfastigheter börjar bli gammalt och slitet
            och nu görs också alltfler omfattande renoveringar. Det är naturligtvis
            välkommet. Alla ska ha rätt att ha ett bra och tryggt boende.
            Konsekvenserna av dessa renoveringar har för många tyvärr inneburit
            att de inte kan bo kvar i sina lägenheter efter renoveringarna
            eller ombyggnaderna. Det är inte ovanligt att hyrorna höjs kraftigt.
            Många klarar inte detta ekonomiskt.
          </p>
          <p xml:id="i-23jmcH2zkoje6owQ78Hptb">
            Kostnaderna för renoveringar måste täckas men det måste kunna
            regleras på ett sätt som gör att man som hyresgäst har möjlighet
            att klara den kostnaden. Därför är en skyddsregel angelägen för
            fastigheter som renoveras eller byggs om.
          </p>
          <head xml:id="i-U9w3yuRoLwoM91dMkxDaJ9" type="h2">
            Energieffektivisering av bostäder
          </head>
          <p xml:id="i-YXAHKWbYbXZDWKgHV9qhVi">
            En ökad energieffektivisering i bostäder är avgörande för om
            vi ska kunna nå de klimatmål som vi satt upp. Bostadssektorn står
            i dag för en dryg tredjedel av Sveriges energianvändning. För
            att rejält minska bostäders energianvändning måste både nybyggda
            och befintliga bostäder bli avsevärt mer energieffektiva. EU har
            som mål att alla nya byggnader ska vara så kallade näranollenergibyggnader.
            Vi socialdemokrater stödjer målet medan regeringen motarbetar
            det och menar att det ska vara frivilligt för medlemsländerna.
          </p>
          <p xml:id="i-SmXHJhZVZAkwMBnYG1VSTN">
            Som svar på Europaparlamentets och rådets direktiv 2010/31/EU
            om byggnaders energiprestanda redovisar regeringen åtgärder som
            i princip säger att svenska byggregler är bra som de är. Åtgärderna
            innebär i praktiken mycket marginella skärpningar av energikraven.
            Detta påpekar även branschen som redan i dag rekommenderas en
            högsta energianvändning för icke elvärmda byggnader som ligger
            15 kWh/m 2 lägre än de högsta tillåtna nivåerna enligt BBR 2012.
            Många företag går längre än så. Avsaknaden av en konkret handlingsplan
            gör marknaden oförutsägbar och ökar därigenom kostnaderna för
            energieffektiva byggnader. Det är angeläget att reglerna blir
            förutsägbara samt att energikraven skärps.
          </p>
          <p xml:id="i-47emTvBdRFwzf5gTe4jSn5">
            På kort och medellång sikt finns den största effektiviseringspotentialen
            i den redan befintliga bebyggelsen. Många äldre byggnader har
            ofta sämre klimat- och energistatus. Det är då viktigt att alla
            möjligheter till energieffektivisering tillvaratas, vilket oftast
            är särskilt aktuellt i samband med större ombyggnads- och upprustningsåtgärder.
            Därför bör energikrav ställas även i samband med ombyggnad. En
            utredning om hur dessa krav ska utformas bör tillsättas.
          </p>
          <p xml:id="i-PjACosxhsQSAYGToyAcuVd">
            Dessutom har vi höga ambitioner när det gäller energieffektiva
            byggnaders potential att skapa jobb, export och förbättrad konkurrenskraft
            för de svenska företagen i sektorn. Det är positivt för innovationerna
            i Sverige samtidigt som en alltför konservativ hållning förhindrar
            dynamik som i värsta fall kan leda till försämrad konkurrenskraft.
          </p>
          <head xml:id="i-85ctwPuFM19kmtEeMLoozr" type="h2">
            Blandat boende
          </head>
          <p xml:id="i-3fmHLufPtfsCc5Er8w2jNB">
            Ensidighet i bebyggelse skapar ofta ensidighet i befolkningssammansättning.
            Detta är ett problem som det ofta talas om när det gäller miljonprogramsområden,
            men som kan vara lika stort i andra områden. Stora villaområden
            är ofta mera segregerade än områden med ensidig bebyggelse av
            hyresrätter.
          </p>
          <p xml:id="i-2W3z9sf55ef9fxavYxy7mM">
            För oss socialdemokrater handlar blandat boende inte enbart om
            upplåtelseformer. Det finns stora behov av att ge människor möjlighet
            att förverkliga sina bostadsdrömmar och göra så kallad bostadskarriär
            utan att ägandeformen är viktig. Ett bostadsområde med blandning
            av upplåtelseformer och olika typer av boende ger ett mer dynamiskt
            område. Att äga ska inte vara den enda möjligheten att bo i radhus,
            villa eller i en lägenhet med terrass och öppen planlösning. Ett
            annat exempel på boendeform är den kooperativa hyresrätten som
            kan vara både att hyra och att äga. Skillnaden mot den traditionella
            bostadsrätten är att kooperativa hyresrätter, oavsett modell,
            innebär ett spekulationsfritt boende. Den insats du lägger in
            när du flyttar till ett hyreskooperativ får du tillbaka om/när
            du flyttar därifrån. Detta kan vara en bra lösning som skapar
            möjligheter till ett socialt, tryggt boende med inflytande för
            de boende.
          </p>
          <p xml:id="i-8sr2xBaAi4uMUNNjrwRQgz">
            Kommunerna behöver bättre verktyg bland annat för att kunna medverka
            till att säkra blandade upplåtelseformer. I befintliga områden
            kan man skapa förutsättningar för mer blandad bebyggelse och fler
            upplåtelseformer via kompletteringsbebyggelse. Många traditionella
            miljonprogramsområden är relativt glest exploaterade och förutsättningarna
            för att komplettera bebyggelsen med andra upplåtelseformer och
            bostadstyper är bra. Flera av de traditionella miljonprogramsområden
            som ursprungligen byggdes i perifera lägen har idag genom att
            städerna vuxit blivit mer centrala. Detta skapar nya förutsättningar
            för att erbjuda bra mark för nya attraktiva bostäder.
          </p>
          <p xml:id="i-QHMzV87fAaBNrjRmgqRQ8f">
            Ett problem som finns i områden med hög arbetslöshet är att när
            de boende väl får arbete så tenderar de att flytta ut ur dessa
            områden. För att skapa stabilare boendemiljöer, där de boende
            stannar kvar på grund av att man vill och inte för att man måste,
            vill vi pröva olika vägar till ökad blandning av bostäder och
            upplåtelseformer. En lösning skulle kunna vara att redan i detaljplanen,
            när det byggs nytt, se till att området får en mer blandad bebyggelse.
          </p>
          <head xml:id="i-53VyGBy7UVTKpfUj3ikquB" type="h2">
            En egnahemsrörelse för 2000-talet
          </head>
          <p xml:id="i-5wFxtPS6FXXNiKVEAMwT2f">
            Många, inte minst växande barnfamiljer, väljer och önskar att
            bo i en egen villa. Priserna för villor och radhus har stigit
            kraftigt. Idag har många hushåll, särskilt i storstadsområdena,
            med normala inkomster svårt att ha råd att bo i eget hus.
          </p>
          <p xml:id="i-ST2KFNeyFVQFJJtgB7g2MY">
            Det är angeläget att också dessa grupper ges möjlighet att bo
            i egenägt småhus. För detta krävs en aktiv bostadspolitik i kommunerna.
            Redan idag finns möjliga kommunala bostadspolitiska insatser som
            skulle underlätta för hushållen att äga sitt boende. Här har exempelvis
            Sigtuna kommun tagit fram en modell.
          </p>
          <p xml:id="i-DRMKJNuGKNTzr4HqhFMESg">
            Kommunerna har som uppgift att ta fram markområden i efterfrågade
            lägen och de kan arbeta med en aktiv markpolitik samt underlätta
            för den nya bebyggelsen genom att pressa exploateringskostnaderna.
          </p>
          <head xml:id="i-BfkH4PioxLkLH4kZnRijEn" type="h2">
            Kommunens bostadsförsörjningsansvar
          </head>
          <p xml:id="i-4wKv3LiCcCoFSR7oxGK3oJ">
            Kommunen har huvudansvaret för bostadsförsörjningen inom kommunen.
            Trots detta är nyproduktionen, främst runt våra storstadsområden,
            ojämnt fördelad mellan kommunerna. En del kommuner tar stort ansvar
            för nyproduktion samtidigt som andra väljer att inte bygga något
            alls. Vi menar att det inte ska vara möjligt att avstå från sitt
            kommunala bostadsförsörjningsansvar genom att vältra över ansvaret
            på närliggande kommuner. Vi vill därför skärpa lagen om bostadsförsörjning
            så att kommunerna får ett tydligare ansvar för att öka tillgången
            till bostäder.
          </p>
          <head xml:id="i-XDxSoUm3GCjduYyojiKgkt" type="h2">
            Bostadsförmedling
          </head>
          <p xml:id="i-A4o1fPysHG6GDX24QsLPHy">
            Lagen om kommunalt bostadsförsörjningsansvar innebär att kommunerna
            ska anta riktlinjer för att klara bostadsförsörjningen och överväga
            kommunal bostadsförmedling om det behövs.
          </p>
          <p xml:id="i-Rwxbuy3ByPiNTNGESq3ghW">
            Fortfarande saknas kommunal bostadsförmedling i många av Sveriges
            kommuner, varav flera stora och medelstora kommuner. Endast ett
            tiotal kommuner har bostadsförmedling. Förhållandena på hyresmarknaden
            har försämrats ytterligare under de senaste åren och den akuta
            bristen på hyresrätter gör behovet av en fungerande kommunal bostadsförmedling
            ännu större.
          </p>
          <p xml:id="i-UCDRuwiK1Zi4mcvzzmcTFG">
            Lagen om kommunal bostadsförsörjning bör skärpas så att kommunerna
            tar ett större ansvar för att förmedla bostäder, antingen genom
            kommunala bostadsförmedlingar eller genom att erbjuda motsvarande
            service i annan form.
          </p>
          <head xml:id="i-NyFgo8yAUyUVEp6NCXAxLX" type="h2">
            Förmedling av andrahandskontrakt
          </head>
          <p xml:id="i-8gmYCEjjQmXMToLLW9v4UT">
            Andrahandsförmedlingen sker ofta helt fritt. Den sker utan att
            någon kontrollerar seriositet och lämplighet hos uthyrare eller
            aktörer på marknaden. Det skapas en dold andrahandsmarknad där
            bostadssökande kan bli lurade med bland annat hyreshöjningar över
            laglig nivå. Det finns exempel där människor systematiskt har
            lurat andrahandshyresgäster på dispositioner utan att det funnit
            någon bostad. Dessutom blir uthyrningen helt godtycklig med stora
            risker för olaglig diskriminering.
          </p>
          <p xml:id="i-4DjyXHHkp2f3qV2pywyM2B">
            Därför bör kommuner med stor bostadsbrist uppmanas att också
            stå för en förmedling av andrahandskontrakt.
          </p>
          <head xml:id="i-7mozCYk3nRvhB9mnzooGAR" type="h2">
            Förvärvslag
          </head>
          <p xml:id="i-WvE4jTaa5uVEgbuKwyqGQe">
            Många gånger behöver oseriösa hyresvärdar hindras från att komma
            över nya fastigheter. En lösning kan vara att kommunen kan få
            ett förvärv prövat hos hyresnämnden. Dessutom kan detta ha en
            preventiv effekt. Risken att bli prövad gör det mindre attraktivt
            för olämpliga hyresvärdar att köpa nya fastigheter.
          </p>
          <head xml:id="i-Lm83BeWxtjY5aedHmgCudM" type="h2">
            Förköpslag
          </head>
          <p xml:id="i-WkEpkB2AnFd2HNgoBiZu54">
            Kommunerna har ett lagstadgat ansvar för bostadsförsörjningen,
            då måste de också ha verktyg för att uppfylla målet. Ett av de
            verktygen kan vara en förköpslag. Då ges kommunerna möjlighet
            att förköpa mark och på så sätt ha en långsiktig samhällsplanering
            och möjlighet till bostadsplanering.
          </p>
          <head xml:id="i-JA5un72u9k5iuqqxKBgzsV" type="h2">
            Hela Sverige ska leva
          </head>
          <p xml:id="i-8E4WxahGYhmaLK3HKUxLc7">
            Sverige är ett avlångt land med en stor andel av det som kallas
            glesbygd. Sverige har också stora naturtillgångar, som skogen,
            vattnet och gruvorna som oftast finns i just dessa områden.
          </p>
          <p xml:id="i-Knvxr6FySiikUbwtiGLchN">
            Att bygga nya bostäder i glesbygd är nästan omöjligt idag. Bankerna
            anser att riskerna är för stora för att låna ut pengar. Lösningen
            är inte heller att köpa gamla hus och gårdar billigt. Det krävs
            ofta ganska stora investeringar för att renovera dessa hus. Det
            är också kostsamt och lånevillkoren är ju desamma.
          </p>
          <p xml:id="i-XRhaWqYz5xFCR8upFhqCq3">
            Många människor drömmer idag om att kunna flytta ut på landsbygden.
            För många blir drömmen aldrig verklighet på grund av att man inte
            kan få låna pengar till ett nytt hus eller för renovering av ett
            gammalt. Sverige behöver en genomtänkt politik för hur hela landet
            ska kunna leva. Det måste gå att bo och arbeta också utanför våra
            storstäder och tillväxtregioner.
          </p>
          <head xml:id="i-3SmRmnpY4FWv7UohfQ9jiw" type="h2">
            Vräkningar av barnfamiljer
          </head>
          <p xml:id="i-4NdQBBDUTe5sLF2AzGp9RQ">
            Det finns en nollvision mot vräkningar av barnfamiljer, ändå
            har var fjärde kommun under de senaste åren verkställt vräkningar
            där barn berörs. Det vanligaste skälet är hyresskulder.
          </p>
          <p xml:id="i-DLxyWnNBctFMYPHnkfZHSp">
            Varje vräkning som drabbar barn är en tragedi. Barnets trygghet
            rycks undan och hemmet ersätts med ett eller flera tillfälliga
            boenden. Vägen tillbaka till ett eget hem kan vara lång.
          </p>
          <p xml:id="i-YLEyKch2EPFdd5Ttd6MTwm">
            Det finns regler för att förebygga vräkningar. Hyresvärden ska
            utan dröjsmål och skriftligen kontakta socialtjänsten när en barnfamilj
            hotas av vräkning. Socialtjänsten ska omedelbart utse en handläggare
            som kontaktar hyresvärden och familjen för att lösa problemet
            och förebygga en vräkning. Den vanligaste hjälpen är ekonomisk
            rådgivning och ekonomiskt bistånd. Men tyvärr fungerar inte detta
            alltid i praktiken. Ofta dröjer det för länge innan socialtjänsten
            kopplas in och innan en handläggare därefter tar tag i situationen.
            Under tiden verkställs vräkningen.
          </p>
          <p xml:id="i-5t81HXUaUFrB4pyMPZpbRo">
            För att säkerställa att barn inte vräks vill vi förstärka kraven
            så att fastighetsägaren/hyresvärden anmäler samtliga vräkningar
            till socialtjänsten i kommunen innan vräkningen verkställs. Om
            det finns barn i hemmen är anmälan extra viktig. Socialtjänsten
            ska då ha mottagit anmälan, aktiverat ärendet och getts rimlig
            tid för agerande. Om inte denna anmälan bifogas ska kronofogden
            kunna bortse ifrån att verkställa vräkningen.
          </p>
          <head xml:id="i-HBDjhwR2iZcrh8jwaVQX2Z" type="h2">
            Hemlöshet
          </head>
          <p xml:id="i-P4Fcc9BNLVnjygtrRnwt4N">
            Hemlöshet är den yttersta formen av fattigdom och utanförskap.
            I ett välfärdssamhälle går det inte att säga att bostadsfrågan
            är en privat fråga som marknaden ska sköta. Rätten till bostad
            är en grundläggande del av välfärden och vi har ett gemensamt
            ansvar för att alla medborgare har någonstans att bo.
          </p>
          <p xml:id="i-YU6muvcYr9SbAkPnkSHJKK">
            Socialstyrelsens kartläggning av människor i hemlöshet visar
            att hemlösheten har ökat i alla hemlöshetssituationer sedan mätningen
            2005. Sammanlagt har cirka 34 000 personer, enligt Socialstyrelsens
            definition, inrapporterats som hemlösa eller utestängda från den
            ordinarie bostadsmarknaden, varav cirka 4 500 personer i akut
            hemlöshet. 9
          </p>
          <p xml:id="i-9mR9kYVyBQb95po5YtoQ2F">
            Flertalet av de hemlösa lider av psykisk sjukdom och/eller missbruk.
            Men en växande grupp hemlösa är: fattiga, ensamstående kvinnor
            med barn, arbetslösa, asylsökande, personer med betalningsanmärkningar
            och överskuldsatta bland andra. Människor som av någon anledning
            har trampat rakt igenom det sociala skyddsnätet.
          </p>
          <p xml:id="i-Drm7ibfJ158onn5YUCEkEP">
            En väl utbyggd generell välfärd med bra, billiga bostäder, arbeten,
            rehabilitering och bra vård är viktig för att förebygga hemlöshet.
            Revor i välfärdsnätet och hemlöshet går hand i hand.
          </p>
          <p xml:id="i-HKmNSxRrKaWyiwsSG6sx3T">
            Regeringen bör uppdras att kartlägga hemlösheten i Sverige oftare
            än vad som sker idag och återkomma till riksdagen med riktade
            åtgärder för att på ett bättre sätt bekämpa och förebygga hemlöshet.
            Samtidigt som vi ser alla de problem som finns på den svenska
            bostadsmarknaden kan vi konstatera att den borgerliga regeringen
            har avpolitiserat stora delar av bostadsfrågorna.
          </p>
        </div>
        <div xml:id="i-VT6qhpQNr1PgkrHba1VhT4" type="motSignatures">
          <list xml:id="i-6CELz3yHhDP1o9FBJsRHU9">
            <item xml:id="i-U78TK6sg1Xp7dNf6R1EMA9">
              Veronica Palm (S)
            </item>
            <item xml:id="i-X8sWziGLhSCi2odGcXRpqM">
              Carina Ohlsson (S)
            </item>
            <item xml:id="i-R5bymjw5XgyjSj7KkCKLjZ">
              Hillevi Larsson (S)
            </item>
            <item xml:id="i-DAdkAqA28meXytF527wVGL">
              Jonas Gunnarsson (S)
            </item>
            <item xml:id="i-PeftAMKcA137C3NchFng6f">
              Katarina Köhler (S)
            </item>
            <item xml:id="i-9R1x1yCaaFGMcqjCLCzSvd">
              Yilmaz Kerimo (S)
            </item>
            <item xml:id="i-FUJaFiQWoaRJfo94sPLCP7">
              Berit Högman (S)
            </item>
          </list>
        </div>
      </div>
    </body>
  </text>
</TEI>
