<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__434/mot_1970__ak__434-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            14 Motion i Andra kammaren, nr 434 år 1970
          </p>
          <p>
            Nr 434
          </p>
          <p>
            Av herr Sjönell, om möjlighet för företag att avsätta vinstmedel
            till personalfonder.
          </p>
          <p>
            Ett företag som inte har möjligheter att självt finansiera en
            avsevärd del av sina nyinvesteringar blir förr eller senare mycket
            sårbart. Utan en relativt hög självfinansieringsgrad kan det inte
            ta några större risker vid investe- ringar i produkt- och marknadsutveckling,
            och därmed rycks grunden för expansion undan. Det får också en
            mycket begränsad handlingsfrihet gent- emot utomstående finansiärer.
            Samtidigt har naturligtvis de anställda och andra som är ekonomiskt
            be- roende av företaget rätt att ställa krav på att få skälig
            del av det resultat som företaget avkastar. Man kan inte bortse
            från att de anställdas intressen här kan komma i konflikt med
            nödvändigheten att hålla kvar vinster i företaget för att klara
            framtida utbyggnader. Konflikter av detta slag bör emellertid
            kunna lösas, om de anställda får möjligheter att själva i större
            utsträckning bestämma över de medel som hålls inne. Detta kan
            uppnås, om företagen kan bilda någon form av per- sonalfonder
            av en del av det överskott som hålls kvar i företaget. Möjligheter
            att på relativt gynnsamma skattevillkor tillskapa sådana fonder
            skulle också ge alla lönsamma företag lika möjligheter att oberoende
            av ned- eller av- skrivningsunderlag göra skattefria avsättningar
            i sina bokslut. Förvaltningen av fonderna bör anförtros de anställda
            och avkastning utgå på ungefär sam- ma grunder som utdelningen
            till aktieägarna. Vid en framtida omarbetning av aktiebolagslagstiftningen
            bör möjligheter kunna öppnas att ombilda perso- nalfonderna till
            aktiekapital. De anställda skulle då genom att få del av in- tjänade
            överskott successivt kunna bli delägare i företagen. Med hänvisning
            till vad som anförts i motionen hemställer jag, att riksdagen
            beslutar att i skrivelse till Kungl. Maj:t an- hålla om utredning
            i syfte att skapa möjligheter för företag att av vinstmedel bygga
            upp personalfonder i enlighet med vad som har anförts i motionen.
          </p>
          <p>
            Stockholm den 23 januari 1970
          </p>
          <p>
            Bengt Sjönell (cp)
          </p>
        </div>
      </div>
    </body>
  </text>
</TEI>
