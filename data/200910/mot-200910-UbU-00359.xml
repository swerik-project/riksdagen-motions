<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00359">
  <teiHeader>
    <fileDesc>
      <titleStmt>
        <title>Förskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förskolan</title>
          <idno type="rdwebb">GX02Ub359</idno>
          <rs type="number">Ub359</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub359/text</ref>
          <ref type="dokument_url_html">http://data.riksdagen.se/dokument/GX02Ub359</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub359</ref>
          <ref type="doc">http://data.riksdagen.se/fil/552FF98C-E7DB-48E9-9F49-F0C4355435A7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-A5uPBW8tDNTVZcCTNJ96rJ" type="signed"/>
        <correspContext corresp="i-A5uPBW8tDNTVZcCTNJ96rJ">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
        </correspContext>
        <correspAction xml:id="i-7UWzyr6BowBffxmELdxKQS" type="numbering">
          <date when="2009-10-06"/>
        </correspAction>
        <correspAction xml:id="i-TzhbqH3YwakoyNsF2NDK7Z" type="submission">
          <date when="2009-10-05"/>
        </correspAction>
        <correspAction xml:id="i-UJbodoZZtPjme6avGJgaFt" type="transfer">
          <date when="2009-10-03"/>
        </correspAction>
        <correspAction xml:id="i-FS42zQe2fFw2N669jCmBAa" type="assigned"/>
        <correspContext corresp="i-FS42zQe2fFw2N669jCmBAa">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-2G119tRSMc7RorbjMBrvHv" type="motBody">
        <div xml:id="i-PtXLvyM1fJ2dZKWAJbeBpZ" type="motProposal" subtype="förslag">
          <head xml:id="i-UuDtJnzDJDhEDjhTAR62LC">
            Förslag till riksdagsbeslut
          </head>
          <list xml:id="i-QinqkUEkMFNREcUzbiHZVd" style="ol">
            <item xml:id="i-DJrPFKJp9oD9h63LRa2waN">
              Riksdagen tillkännager för regeringen som sin mening vad som
              anförs i motionen om att skollagen bör förtydligas vad gäller
              kommuners skyldighet att anordna barnomsorg på obekväm arbetstid.
            </item>
            <item xml:id="i-Qbuq26cFQG84UsJpE1Mx6K">
              Riksdagen tillkännager för regeringen som sin mening vad som
              anförs i motionen om att skollagen bör ändras så att kommunerna
              återfår rätten att besluta om enskilda förskolor.
            </item>
            <item xml:id="i-55ZPwZcTuewEbsf4MgvjCx">
              Riksdagen tillkännager för regeringen som sin mening vad som
              anförs i motionen om att avskaffa barnomsorgspengen.
            </item>
            <item xml:id="i-KLghVkZCM5hZwv9fypnMaZ">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om närhetsprincip vid erbjudande om förskoleplats.
            </item>
            <item xml:id="i-XtedgJNhAhguEerFdpiCHC">
              Riksdagen tillkännager för regeringen som sin mening vad som
              anförs i motionen om att förskolans behov av bibliotek bör tillgodoses
              i lagen. 1
            </item>
            <item xml:id="i-VoPjPuGDxy83dLcpJnimeg">
              Riksdagen tillkännager för regeringen som sin mening vad som
              anförs i motionen om att Kulturrådet bör ges i uppdrag att ta
              fram statistik över tillgången till barnlitteratur i förskolan.
              1
            </item>
            <item xml:id="i-GtuqUS1o7eYxH12UVQbgUm">
              Riksdagen tillkännager för regeringen som sin mening vad som
              anförs i motionen om att regeringen bör återkomma med förslag
              om att förskolans utemiljö ska tas upp i de kommunala kvalitetsredovisningarna.
            </item>
          </list>
          <p xml:id="i-QVuYB429goYtMfpuDYM6sp">
            1 Yrkandena 5 och 6 hänvisade till KrU.
          </p>
        </div>
        <div xml:id="i-473q1qMJMFZtToPuhpTkGq" type="motContent">
          <head xml:id="i-8fTLRZMXj3LJYSBumnVEDx" type="h1">
            Bakgrund
          </head>
          <p xml:id="i-WNtwiZsM5X4q92vdUYraEm">
            Vänsterpartiet anser att förskolan är en rättighet och en möjlighet
            för alla barn. Vi har därför medverkat till de senaste årens reformer
            av förskolan som har gett ökad tillgänglighet och förbättrad kvalitet.
            Bland dessa reformer kan nämnas maxtaxa, statsbidrag till personalförstärkning
            och andra kvalitetsförbättrande åtgärder, rätt till förskola för
            barn till arbetslösa och föräldralediga, allmän förskola för 4-
            och 5-åringar, läroplan för förskolan, förtydligande av det pedagogiska
            ansvaret samt skyldighet för kommunen att erbjuda förskola.
          </p>
          <p xml:id="i-22u2ooAiwdcCkSf45CanvU">
            Den målmedvetna satsningen på förskolan i Sverige har gjort att
            den internationellt sett intar en särställning vad gäller både
            tillgänglighet, kvalitet och pedagogisk utveckling. Dessutom tillhör
            den de institutioner i det svenska samhället som åtnjuter störst
            förtroende. Allra viktigast är dock att barnen som går i förskolan
            uppskattar den. Vänsterpartiet vill fortsätta att utveckla förskolan.
          </p>
          <head xml:id="i-5RqbkWW2JGyt9zxUvAxhmd" type="h1">
            Mindre barngrupper för barnens skull
          </head>
          <p xml:id="i-FXYxQSsHxvdgPUgKv9rqcD">
            1990-talets nedskärningar ledde till försämringar av förskolan
            med allt större barngrupper. År 1990 var den genomsnittliga gruppstorleken
            13,8, och för år 2008 var motsvarande siffra 16,9 barn.
          </p>
          <p xml:id="i-Eu5ntfc1Z3m7JgQAwFscWd">
            Vänsterpartiet anser att personaltätheten måste öka för barnens
            skull, men minst lika viktigt är att barngrupperna blir mindre.
            Stora barngrupper har framför allt negativa effekter för vissa
            barn som t.ex. de yngsta eller barn som behöver speciell uppmärksamhet.
            Forskning har visat att stora barngrupper och låg personaltäthet
            kan ha negativa effekter på barns språkutveckling, samspelet mellan
            barn och vuxna, flickors och pojkars identitetsutveckling och
            relation och på den dagliga miljön i form av stress, buller och
            konflikter. Det är något som är en självklar konsekvens av att
            personalen får mindre tid för varje enskilt barn och dess behov.
            Gruppstorlek tycks ha större betydelse än personaltäthet, dvs.
            mindre grupper är att föredra framför större med samma personaltäthet.
          </p>
          <p xml:id="i-WYWhtJKPHXxhfwpeXFoU9T">
            Det riktade statsbidrag till kommunerna för att öka antalet förskollärare,
            barnskötare och annan personal med 6 000, som Vänsterpartiet tillsammans
            med Socialdemokraterna och Miljöpartiet införde från 2005 till
            2007 har alltså hitintills gett ett positivt resultat, men Vänsterpartiet
            anser att det behövs fler personal i förskolan och vi anslår därför
            mer pengar till kommunerna i vår budgetmotion.
          </p>
          <head xml:id="i-2SRr5t7EgTrD7QkgCwaWm6" type="h1">
            Barnomsorg på obekväm arbetstid
          </head>
          <p xml:id="i-Tvpdyr6VqZg4d82QYM8zQa">
            Alltfler arbetar på obekväm arbetstid. Därmed ökar också behovet
            av tillgång till barnomsorg på kvällar, nätter och helger. De
            som främst är i behov av denna omsorg är ensamstående föräldrar,
            inte sällan anställda inom samma offentliga sektor som har ansvar
            för barnomsorgen. Drygt 3 600 barn hade år 2008 tillgång till
            förskoleverksamhet eller skolbarnsomsorg med öppethållande på
            obekväma tider i 130 kommuner jämfört med 2 192 barn i 77 kommuner
            1999. Vänsterpartiet anser att utvecklingen går alldeles för långsamt.
            Att skylla på ekonomin håller inte då alternativet för många kvinnor
            inte är ett arbete på kontorsarbetstid utan arbetslöshet eller
            för barnet mycket dåliga tillfälliga lösningar. Detta blir mycket
            dyrare för samhället.
          </p>
          <p xml:id="i-QqYPNyGc58exEF4cF5LH9d">
            I skollagen 2a kap. 6 § står:
          </p>
          <p xml:id="i-5CJL3gFSfcThCyYaVCpwf7">
            Förskoleverksamheten och skolbarnomsorg skall tillhandahållas
            i den omfattning det behövs med hänsyn till föräldrarnas förvärvsarbete
            eller studier eller barnets eget behov.
          </p>
          <p xml:id="i-7nLxFhaFY4GvHaTYUVqXnX">
            Vänsterpartiet föreslår att skollagen förtydligas med följande
            skrivning: Kommunen ska vara skyldig att anordna barnomsorg på
            obekväm arbetstid om föräldrarna har behov av detta och inte kan
            ordna det på annat vis. Detta bör riksdagen som sin mening ge
            regeringen till känna.
          </p>
          <head xml:id="i-SXs9ZTgQ5jevBGEcDx2h62" type="h1">
            Jämställdhet i förskolan
          </head>
          <p xml:id="i-CtEhcUdwNK5GRDzasFMJxi">
            Förskolan är det första steget i flickors och pojkars livslånga
            lärande. Förskolan påverkar barnen i deras självindentitet och
            uppfattning om vad flickor och pojkar är, får och kan göra. Könsmaktsstrukturer
            handlar inte bara om hur pojkar och män uppfattar flickor och
            kvinnor, utan också om hur de uppfattar sig själva. Detsamma gäller
            för flickor och kvinnor. Kunskaperna i förskolan om hur könsrollsmönster
            skapas och upprätthålls bör breddas och fördjupas.
          </p>
          <p xml:id="i-VuxGqFdfY3aDiByjPdfGJ9">
            Vänsterpartiet menar inte att det är fler lagar som behövs utan
            mer kunskap hos alla delar av förskolan; såväl bland barnskötare,
            förskollärare som ansvariga chefer, administratörer och kommunpolitiker.
            Det handlar både om genuskunskap och om handledning i hur kunskapen
            omsätts i det dagliga konkreta pedagogiska arbetet. Det är ett
            långsiktigt arbete som ständigt pågår och inte kan väljas bort.
            Av skollagen och läroplanens uppdrag samt av det professionella
            åtagandet följer en skyldighet att ge varje flicka och pojke möjligheter
            att utveckla alla sina färdigheter utan att hindras av traditionella
            könsmönster. Det handlar också om att sprida och ge möjligheter
            att ta del av det goda arbete som kommit igång på flera håll i
            landet. Det är viktigt att alla huvudmän, anställda och föräldrar
            får kunskap om läroplanens bestämmelse om jämställdhet i förskolan
            och att enskilda förskolor också omfattas av detta.
          </p>
          <p xml:id="i-4Pq6Zoim5YkQWmbPbeePKm">
            Det handlar om att öka kunskaperna, sprida goda erfarenheter,
            förstärka och förbättra tillsynen och inspektionen, förbättra
            lärarutbildningen och utbilda fler genuspedagoger.
          </p>
          <p xml:id="i-Ec4zaNGkNHgcMskeL4QLLN">
            Andelen män i förskolan har alltid varit låg, den senaste 10-årsperioden
            23 %. På lärarutbildningen har andelen män sjunkit de senaste
            åren, och andelen är särskilt låg på inriktningar mot förskolans
            verksamhet. Det är också i första hand den låga andelen män många
            tänker på när jämställdhet och förskolan diskuteras. En jämn könsfördelning
            är ingen garanti för ett framgångsrikt jämställdhetsarbete utan
            det handlar främst om det pedagogiska arbetets innehåll och personalens
            förhållningssätt till barnen. Det behövs dock fler män i förskolan
            för att visa de vuxna och barnen att både män och kvinnor kan
            arbeta med barn, omsorg och pedagogik. Det handlar om att bredda
            mäns uppgifter och utmana synsättet att män inte kan ägna sig
            åt sådant som kvinnor gör eller tidigare gjort.
          </p>
          <head xml:id="i-F5d1ss4KaCk6jhdWjWeV92" type="h1">
            Avskaffa den fria etableringsrätten
          </head>
          <p xml:id="i-2toWooov21kY2ESr1UjY2z">
            Vänsterpartiet vill ha en sammanhållen förskola och skola för
            alla. Vi vänder oss därför emot privatisering och fri etableringsrätt
            av förskoleverksamhet. Förutom ökad segregering och att kommunerna
            nu inte kan säga nej till exempelvis religiösa förskolor innebär
            det svårigheter att planera för kommunerna och är kostnadsdrivande.
          </p>
          <p xml:id="i-PNWpzwMRp55UuTfZjQmhpN">
            Trots att en kommun har full behovstäckning kan nya förskolor
            startas som tar ekonomiskt utrymme från övriga förskolor, och
            det kan i värsta fall leda till att kommunala förskolor hotas
            av nedläggning mot föräldrars och barns vilja. Så länge kommunerna
            har ekonomi- och planeringsansvar för förskolan är det också de
            som ska ha beslutanderätt om etablering. Regeringen bör därför
            avskaffa den fria etableringsrätten för förskolor och skollagen
            ändras så att kommunerna återfår rätten att besluta om enskilda
            förskolor. Detta bör riksdagen som sin mening ge regeringen till
            känna.
          </p>
          <head xml:id="i-Jfr4zZVqEzvfdQkkF1kFPa" type="h1">
            Barns behov viktigare än vinst
          </head>
          <p xml:id="i-Nm87AX97TF4sx9PasAwHxw">
            Regeringens förslag till förändringar av förskoleverksamhet och
            skolbarnsomsorg i propositionen Barnomsorgspeng och allmän förskola
            även för treåringar (prop. 2008/09:115) innebar på nästan alla
            punkter att den progressiva utvecklingen inom detta område nu
            har brutits. Barns behov av en pedagogisk verksamhet till stöd
            för sin utveckling ställs i bakgrunden. Högern anser att det är
            viktigare att ta till vara föräldrars intressen och skapa vinster
            för företag. Visserligen förstärks förskolans uppdrag genom att
            allmän förskola införs även för treåringar, men förslaget om att
            införa en barnomsorgspeng motverkar det positiva med detta eftersom
            tillgängligheten och kvaliteten i verksamheten kommer att försämras.
            Det blir sämre insyn och lägre krav på dem som driver förskoleverksamhet.
            Kommunerna får usla förutsättningar att planera verksamheten.
          </p>
          <p xml:id="i-AxWT9N49Qed1RJUT335LQg">
            Det viktiga arbetet Erfarenheterna från de marknadsliberala experimenten
            i grund- och gymnasieskolan gör också att man kan befara att kostnaderna
            kommer att öka. Det får givetvis negativa konsekvenser för kvaliteten
            i de kommunala förskolorna medan de privata förskoleföretagen
            går med vinst. Lägger man dessutom till de tidigare förändringarna
            med fri etableringsrätt för förskolor och vårdnadsbidrag står
            det klart att barn inte står högt i kurs i alliansens samhälle.
          </p>
          <p xml:id="i-QZ9Wius73wsKgq73Q6Q6UN">
            Det är dessutom tveksamt om förändringarna som regeringen hävdar
            ökar valfriheten för föräldrar ens är efterfrågade. Utbyggnaden
            av förskolan de senaste decennierna är en följd av att föräldrar
            hellre väljer förskola än familjedaghem till sina barn. Dessa
            föräldrar är också i de flesta fall mycket nöjda med sina val.
            Vänsterpartiet anser därför att barnomsorgspengen ska avskaffas.
            Detta bör riksdagen som sin mening ge regeringen till känna.
          </p>
          <head xml:id="i-ULrdFruCz4G8Q9x2tocixF" type="h1">
            Närhetsprincip i förskolan
          </head>
          <p xml:id="i-88fPciQJ4Rnv1uvLPmCo4M">
            Enligt skollagen ska plats i förskola erbjudas nära hemmet, men
            med hänvisning till att lokaler och andra resurser ska utnyttjas
            effektivt har kommunerna möjlighet att frångå denna princip. Vänsterpartiet
            anser att lagen på denna punkt inte tar tillräcklig hänsyn till
            barnens bästa, som bör värderas betydligt högre än den kommunala
            ekonomin.
          </p>
          <p xml:id="i-FeWsVT5GNJuaCLteAxcAWS">
            Det finns stora fördelar med att tydligare framhålla närhetsprincipen
            vid erbjudande om förskoleplats. Närhet mellan hem och förskola
            ger barnen möjlighet att tidigt lära känna sin närmiljö. När barnen
            börjar utveckla sitt sociala umgänge är det en stor fördel om
            de har möjlighet att leka med sina kamrater från förskolan även
            på fritiden. Kortare transporter mellan hem och förskola minskar
            risken för trafikolyckor och kan innebära mindre miljöpåverkan.
          </p>
          <p xml:id="i-PmGfYsz7nbQafDQx3ZUUcM">
            Utifrån ett föräldraperspektiv finns det också anledning att
            skärpa bestämmelserna. Näst efter att det ska finnas bra personal
            är närhet till hemmet det vanligaste krav föräldrar ställer på
            förskolan. Undersökningar visar också att de som har stort avstånd
            mellan hemmet och förskolan ofta är mest missnöjda med sina barns
            förskoleplacering. Det bör därför vara en skyldighet för kommunen
            att anvisa plats på en förskola i nära anslutning till bostaden,
            såvida detta inte innebär avsevärda ekonomiska eller organisatoriska
            svårigheter. Givetvis ska skälig hänsyn fortsatt tas till vårdnadshavarens
            önskemål. Regeringen bör återkomma till riksdagen med ett förslag
            hur denna närhetsprincip ska utformas. Detta bör riksdagen som
            sin mening ge regeringen till känna.
          </p>
          <head xml:id="i-FfbN1UJbUHEyLM5swxXW1k" type="h1">
            Boken i förskolan
          </head>
          <p xml:id="i-Aw4FuCLPH8mfLMx1X4AS7j">
            Kravet på skolbibliotek gäller inte förskolan. Det kan möjligen
            ha varit förståeligt så länge som skolbiblioteken definierades
            enbart som instrument för rent pedagogiska ambitioner och så länge
            som förskolan inte omfattades av principen om det livslånga lärandet.
            I dag är läget ett annat. Förskolans uppgift är mycket vidare
            än att bara omfatta det rena lärandet. Vi vet i dag vilken betydelse
            det har även för de mycket små barnen, deras kreativitet och fantasi,
            och i förlängningen för deras framtida möjligheter i samhället,
            att de kommer i kontakt med böcker och litteratur på ett tidigt
            stadium, långt innan de själva kan läsa.
          </p>
          <p xml:id="i-WUhvdCqTUEZBtCBvwgiHKB">
            Eftersom vi vet att könsrollen formas från första dagen i ett
            barns liv och att pojkar senare i livet genomsnittligt läser mindre
            litteratur än flickor, är det viktigt att uppmärksamma att pojkar
            och flickor i förskolan får likvärdig stimulans när det gäller
            bokprat och bokläsning och att personalen är medveten om de könsroller
            som böckerna redovisar och är beredd att hantera detta tillsammans
            med barnen.
          </p>
          <p xml:id="i-tbN2H3wkxEUz9DTMotpQN">
            Vänsterpartiet menar att nuvarande ordning inte beaktar förskolebarnens
            behov av litteratur. Det räcker inte med att enbart hänvisa till
            folkbibliotekens barnboksavdelningar, när sådana oftast saknas
            i närheten av den förskola där barnen går och när personalen på
            förskolorna bara undantagsvis, om alls, hinner med att gå med
            barnen till biblioteket. Givetvis kan ett förskolebibliotek, liksom
            ett skolbibliotek, ta in böcker från folkbiblioteket om det finns
            god tillgång till lämpliga böcker och ett gott samarbete.
          </p>
          <p xml:id="i-Gf1jjDS5eWEwdjvi2JUqN7">
            Men ansvaret för förskolebarnens ständiga tillgång till böcker,
            och löpande förnyade bokbestånd, måste ligga på förskolans ledning,
            inte på den enskilda förskolläraren. Vänsterpartiet anser att
            även förskolans behov av bibliotek bör tillgodoses i lagen. Detta
            bör riksdagen som sin mening ge regeringen till känna.
          </p>
          <p xml:id="i-XujcyacRgYo1vJfbimCVHj">
            Dessutom bör Kulturrådet ges i uppdrag att ta fram statistik
            över tillgången till barnlitteratur i förskolan. Detta bör riksdagen
            som sin mening ge regeringen till känna.
          </p>
          <head xml:id="i-9CtXss5Rs7gA89LXvXXY1b" type="h1">
            Förskolans utemiljö
          </head>
          <p xml:id="i-U5wEQdEpi9UMQLgyD5Hmu2">
            Förutom att utemiljön ska tillåta personalen att ha god uppsikt
            över barnen ska den även vara utformad så att den möjliggör en
            varierad pedagogisk verksamhet och även fungerar för barn med
            funktionshinder. Därför är det viktigt att kommunernas utvärderings-
            och uppföljningsarbete tar upp lokalernas och miljöns ändamålsenlighet.
          </p>
          <p xml:id="i-PBUMeGukXtQWvQ6BRRbeUa">
            Vänsterpartiet anser att utemiljön påverkar förskolans verksamhet
            på ett avgörande sätt. Därför bör regeringen lämna förslag om
            att det bör vara en skyldighet för kommunerna att ta upp förskolans
            utemiljö i kvalitetsredovisningarna. Detta bör riksdagen som sin
            mening ge regeringen till känna.
          </p>
        </div>
        <div xml:id="i-EWHjLRzh97Ewxm4sb4XNkt" type="motSignatures">
          <list xml:id="i-D6pnRmnEtRQVLu7aER9NTQ">
            <item xml:id="i-RvdRMCW9B1UJoEUGVAjzBX" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-GLD1K8Q4TnN94pMapgSCx3" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-SitPrWmpuhD89xUe2byuVb" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-NrbHEpFFg3S2CotfBm41bb" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-8SN99J4LPtZnvvi2xPFhSd" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-EFbffJSwqRvTr1eCWeNFEn" who="i-6MWLY5JdykMGLLUo96skfp">
              Lena Olsson (v)
            </item>
          </list>
        </div>
      </div>
    </body>
  </text>
</TEI>
