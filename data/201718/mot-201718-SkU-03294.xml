<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SkU-03294">
  <teiHeader>
    <fileDesc>
      <titleStmt>
        <title>Skatteförfarande och folkbokföring</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3294 av Maria Malmer Stenergard m.fl. (M)</title>
          <idno type="rdwebb">H5023294</idno>
          <rs type="number">3294</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H5023294/text</ref>
          <ref type="dokument_url_html">http://data.riksdagen.se/dokument/H5023294</ref>
          <ref type="dokumentstatus_url_xml">http://data.riksdagen.se/dokumentstatus/H5023294</ref>
          <ref type="docx">http://data.riksdagen.se/fil/9E078A97-0286-406B-9D3C-3A9D778E7FF5</ref>
          <ref type="pdf">http://data.riksdagen.se/fil/5110F6F6-534A-4ADC-AEE1-AE6CF657DA31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5BpKZwq8Nrrge7Ep1aDZB9</idno>
            <name>Lotta Finstorp</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4fjwccvGrtcBzgdzdxhXhs</idno>
            <name>Jörgen Warborn</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VEGqSp2ko3kp7oFqTCmHwN" type="signed"/>
        <correspContext corresp="i-VEGqSp2ko3kp7oFqTCmHwN">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-5BpKZwq8Nrrge7Ep1aDZB9"/>
          <note type="signatory" corresp="i-4fjwccvGrtcBzgdzdxhXhs"/>
        </correspContext>
        <correspAction type="submitted" xml:id="i-9pxrE7JtsPHBzFfGNGm26b">
          <date when="2017-10-05"/>
          <time when="12:03:45"/>
        </correspAction>
        <correspAction type="reviewed" xml:id="i-LeAr5AkFwpycQpR6fma11h">
          <date when="2017-10-05"/>
          <time when="12:50:25"/>
        </correspAction>
        <correspAction type="referred" xml:id="i-C9mWZqTjd8ojkEY7LTPurG">
          <date when="2017-10-13"/>
        </correspAction>
        <correspAction type="assigned" xml:id="i-HEEoQ7RA8qL8CLyyz18bpd">
          <date when="2018-11-15"/>
          <time when="08:54:11"/>
        </correspAction>
        <correspContext corresp="i-HEEoQ7RA8qL8CLyyz18bpd">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-9XhzP33Er1MfpDheryYpJ7"/>
        <correspContext corresp="i-9XhzP33Er1MfpDheryYpJ7">
          <ref type="uppgift">2017/18:SkU12</ref>
          <ref type="ref_dok_id">H501SkU12</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU12</ref>
          <ref type="ref_dok_titel">Skatteförfarande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-8BrAioosVsXzKL9jCdsExM"/>
        <correspContext corresp="i-8BrAioosVsXzKL9jCdsExM">
          <ref type="uppgift">2017/18:SkU19</ref>
          <ref type="ref_dok_id">H501SkU19</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU19</ref>
          <ref type="ref_dok_titel">Ökat skydd för hotade och förföljda personer samt några åtgärder för att öka kvaliteten i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3294 av Maria Malmer Stenergard m.fl. (M) Skatteförfarande och folkbokföring</div>
      </div>
      <div type="motBody">
        <div type="motProposal" subtype="förslag">
          <head xml:id="i-4xxLA4MRba2BtNSuKsSjag">
            Förslag till riksdagsbeslut
          </head>
          <list style="ol">
            <item xml:id="i-AvmTM2Qs3ySfgYP8vN5w8q">
              Riksdagen ställer sig bakom det som anförs i motionen om att
              stärka Skatteverkets och Ekobrottsmyndighetens arbete med att
              bekämpa skattefusk och tillkännager detta för regeringen.
            </item>
            <item xml:id="i-YJzi3cH8woCgHGdUqy3rsi">
              Riksdagen ställer sig bakom det som anförs i motionen om att
              minska skatteundandragandet i delningsekonomin och tillkännager
              detta för regeringen.
            </item>
            <item xml:id="i-8oAaThQVEHdevPkM1QccRz">
              Riksdagen ställer sig bakom det som anförs i motionen om att
              uppdra åt regeringen att utreda möjligheterna att begränsa möjligheten
              för Skatteverket att fatta beslut retroaktivt sedan förändringar
              genomförts av tolkningen av skatteregler men inga nya omständigheter
              framkommit i det enskilda fallet, och detta tillkännager riksdagen
              för regeringen.
            </item>
            <item xml:id="i-394rEpocQEMK3Gqxy8TVGG">
              Riksdagen ställer sig bakom det som anförs i motionen om att
              ge Skatteverket i uppdrag att effektivisera uppgiftsinlämning
              och kontroll av reseavdraget och tillkännager detta för regeringen.
            </item>
            <item xml:id="i-AGuZb6fRaqcrtPEEP4mKgQ">
              Riksdagen ställer sig bakom det som anförs i motionen om en översyn
              av folkbokföringen i syfte att försvåra felaktig folkbokföring
              på annans adress och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-Sa7yZsCh11ArTnprz6sa71">
            Bekämpa skattefusk och bidragsfusk
          </head>
          <p xml:id="i-KcPhTj92qpKhLK7qEpMsZE">
            I Sverige ska man göra rätt för sig. De som utnyttjar våra system
            för fusk och missbruk tar sig rätten att leva på andras bekostnad.
            Det kan aldrig accepteras. Vare sig det gäller dem som inte betalar
            skatten som de ska eller dem som tar emot bidrag som de inte har
            rätt till. En regering som tar ansvar för ekonomin måste outtröttligt
            bekämpa skattefusk och bidragsfusk. Regeringens insatser mot skattefusk
            är otillräckliga och fokuserar delvis på åtgärder som inte kommer
            att få någon eller mycket begränsad effekt. Samtidigt har frågan
            om bidragsfusk begravts i en lång utredning trots att skarpa förslag
            redan finns på bordet. Moderaterna lade i budgetmotionen för 2017
            nya förslag för att skärpa upp kontrollen och göra det svårare
            att fuska. Att motverka skatteflykt och aggressiv skatteplanering
            är centralt då tiotals miljarder kronor i skatt som borde ha betalats
            på internationella transaktioner försvinner varje år enligt Skatteverket.
            Sedan 2006 har över 40-talet internationella skatteavtal passerat
            riksdagens bord och lett till ett kraftigt ökat nettoinflöde av
            kapital från länder med vilka Sverige har avtal. Men det går inte
            att luta sig tillbaka, skatteflykten riskerar att hitta nya vägar.
            Därför bör Skatte­verkets och Ekobrottsmyndighetens arbete med
            att bekämpa skattefusk stärkas. Ett prioriterat uppdrag för Skatteverket
            är att identifiera nya länder som används för skatteflykt.
          </p>
          <head type="h2" xml:id="i-8Gsnzv8wUXzoSk1RUGJPK">
            Utred skatteundandragandet i delningsekonomin
          </head>
          <p xml:id="i-LHkmdrPLx22qAcHKURdryV">
            Att verka inom delningsekonomin får inte blir en förevändning
            för att fly undan skatt eller att inte följa lagar. Enkla tjänster
            som tillhandahålls av privatpersoner till privat­personer står
            i dag med stor sannolikhet i stora delar utanför skattesystemet,
            då skattereglerna anses vara för krångliga och skattenivån för
            hög. Det är viktigt att våra skatteregler utformas på ett sätt
            så att det är lätt och rimligt att göra rätt för sig. En utredning
            bör tillsättas som ser över de utmaningar som vårt skattesystem
            står inför med anledning av delningsekonomins snabba tillväxt.
            Skatteundandragandet i delnings­ekonomin ska minska.
          </p>
          <head type="h2" xml:id="i-qtrRDonBdL2V8ddHsYfgb">
            Skattetillägg
          </head>
          <p xml:id="i-GgtMTDEf9kC6AUq6REWsEj">
            Sveriges skattesystem bygger till stor del på uppgifter som enskilda
            själva har lämnat in. Moderaterna öppnade redan i budgeten för
            2015 och 2016 för en höjning av skatte­tillägget för de som fuskar.
            Konsekvenserna för den som väljer bort att betala skatt ska vara
            tydliga. Det är bra att regeringen nu ansluter sig till den idén.
            Moderaterna föreslår att skatte- och tulltilläggen höjs. Förslaget
            bedöms stärka de offentliga finanserna med 450 miljoner kronor
            per år från år 2018. Det krävs dessutom en effektivisering av
            kontrollen av reseavdrag. Reseavdraget är viktigt för att säkerställa
            möjligheterna att bo och arbeta på landsbygden utan att drabbas
            av orimliga kostnader för arbetspendling. Flera undersökningar
            har dock tyvärr visat att fusket med reseavdraget är mycket utbrett.
            Enligt Skatteverket beror det utbredda fusket på tidsvinstregeln,
            det vill säga att man ska spara minst två timmar på att arbetspendla
            med bil istället för kollektivtrafik, vilket anses svårt att kontrollera.
            Med dagens teknik finns det nu bättre möjligheter att kontrollera
            hur avdraget används. Minskat fusk skulle sannolikt minska miljöpåverkan,
            eftersom fler sannolikt skulle välja kollektivtrafik. Moderaterna
            vill att Skatteverket kraftigt effektiviserar kontrollen av reseavdragets
            användning genom bättre användning av ny teknik. Moderaterna vill
            ge Skatteverket i uppdrag att med ny teknik effektivisera kontrollen
            av reseavdrag.
          </p>
          <head type="h1" xml:id="i-HYe6G5pJ4zYkGUtXVJy9Pf">
            Begränsa Skatteverkets möjligheter att fatta retroaktiva beslut
          </head>
          <p xml:id="i-WPdZdne3pkTrpLgg5idB5S">
            Det förekommer alltför ofta att tillämpningen av skatteregler
            ändras över en natt utan att det aviserats. Det sker genom att
            Skatteverket gör en omtolkning av befintliga regler. Företag och
            privatpersoner drabbas av taxeringsbeslut som de aldrig hade kunnat
            förutse. När Skatteverket går tillbaka i tiden och ändrar sina
            beslut, eller tillämpar nya regeltolkningar på tidigare förhållanden,
            blir många gånger resultatet stora skatte­skulder. Exempelvis
            har vissa sjömän nyligen berörts av en ny tolkning av ett dubbelbeskattningsavtal.
            Inga andra omständigheter har ändrats, och de har inte lämnat
            felaktiga uppgifter, men plötsligt ska de betala mycket mer skatt
            i Sverige än vad de har behövt göra tidigare år. I vissa fall
            har Skatteverket också ändrat tidigare beslut.
          </p>
          <p xml:id="i-HwpHK64ok3pLafjjxcZzps">
            Ett annat exempel är bostadsrättsinnehavare som köpt till ett
            par kvadratmeter från sin förening och som därefter ska anses
            ha sålt hela sin bostadsrätt och på grund av det betala in all
            kapitalvinstskatt, trots att de aldrig realiserat någon vinst.
            Lagen har inte ändrats och det har inte kommit ett nytt domstolsavgörande
            som ligger till grund för en ny skattesituation, utan förändringen
            har föranletts av att Skatteverket har bestämt sig för att tillämpa
            ett tidigare avgörande som rör värdepapper. Genom nya bedömningar,
            trots identiska förutsättningar, äventyras förutsebarheten och
            därmed hushållens ekonomi. Tack vare politiska påtryckningar har
            Skatteverket beslutat att inte tillämpa den nya tolkningen retroaktivt.
          </p>
          <p xml:id="i-7bWwbnim5kaa11uCcpptj2">
            Skattesystemets förutsägbarhet och legitimitet är avgörande för
            våra skatteintäkter och därmed för upprätthållandet av vår välfärd.
            Beslut av den typ som nämnts ovan, baserade på förändringar som
            genomförts i tolkningen av skatteregler men där inga nya omständigheter
            framkommit i det enskilda fallet, behöver begränsas. Hushåll och
            företag måste på ett rimligt sätt kunna förutse sin beskattning.
            Regeringen bör därför få i uppdrag att utreda möjligheterna att
            begränsa sådan tillämpning.
          </p>
          <head type="h1" xml:id="i-2uL8175hLAjoFMG74CtyyN">
            Felaktig folkbokföring
          </head>
          <p xml:id="i-PJaLqnXkEGTpdCeogxpJRB">
            Idag är det relativt enkelt att folkbokföra sig på någon annans
            adress. Det krävs inget formellt medgivande från personen som
            man önskar folkbokföra sig hos och förfarandet är inte heller
            straffbart. Även om Skatteverket startar utredningar så kan de
            endast folkbokföra personen till rätt adress. Tidigare så har
            det varit straffbart att felaktigt folkbokföra sig, men detta
            förändrades vid årsskiftet 2014/2015.
          </p>
          <p xml:id="i-92xKARBocKCeedemSCXuHf">
            Vi ser fall efter fall där personer avsiktligen väljer att folkbokföra
            sig hos andra trots att de inte på något vis är förknippade eller
            känner varandra. Det finns exempel på personer som felaktigt låtit
            folkbokföra sig på en adress utan godkännande för att sedan visa
            upp sitt folkbokföringsbevis för en låssmed och på så sätt få
            hjälp att komma in i bostaden. Andra har blivit kontaktade av
            Kronofogden, med anledning av att någon som felaktigt folkbokfört
            sig hos dem har skulder. Det är särskilt allvarligt, eftersom
            utmätningsreglerna innebär att den egendom som finns i sambors
            gemensamma hem kan utmätas för gäldenärens skulder. Samboskapet
            kan också påverka exempelvis möjligheten att få bostadsbidrag.
            Nyligen uppmärksammades även ett fall där en person folkbokförts
            på Sagerska palatset som är statsministerns bostad.
          </p>
          <p xml:id="i-9TviX9G1JSMdMsRBDiCJ6A">
            Att göra det svårare att felaktigt folkbokföra sig på någon annans
            adress skulle spara samhället både tid och pengar men framför
            allt mycket besvär och lidande för de personer som drabbas. Det
            krävs därför en översyn av lagstiftningen i syfte att försvåra
            felaktig folkbokföring. I sammanhanget bör man också överväga
            om sådant agerande återigen ska kriminaliseras.
          </p>
        </div>
        <div type="motSignatures">
          <list>
            <item xml:id="i-63L9vio6zcwAQE9HLMaJKB">
              Maria Malmer Stenergard (M)
            </item>
            <item xml:id="i-5fWXX4yd8AT1odmKc8syoR">
              Helena Bouveng (M)
            </item>
            <item xml:id="i-K4KoRiG1ZNi41ACMQMXHRx">
              Cecilie Tenfjord-Toftby (M)
            </item>
            <item xml:id="i-VBLACkx2Nus8MYQc56tYdc">
              Lotta Finstorp (M)
            </item>
            <item xml:id="i-UgPoQDjmmRRFFUFSx8Qtq2">
              Jörgen Warborn (M)
            </item>
          </list>
        </div>
      </div>
    </body>
  </text>
</TEI>
