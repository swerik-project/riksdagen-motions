<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00740">
  <teiHeader>
    <fileDesc>
      <titleStmt>
        <title>Effektivare näringsliv genom mindre reglering</title>
        <author>Margareta Gard</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Effektivare näringsliv genom mindre reglering</title>
          <idno type="rdwebb">G702740</idno>
          <rs type="number">740</rs>
          <ref type="dokument_url_text">http://data.riksdagen.se/dokument/G702740/text</ref>
          <ref type="dokument_url_html">http://data.riksdagen.se/dokument/G702740</ref>
          <ref type="dokumentstatus_url_xml">http://data.riksdagen.se/dokumentstatus/G702740</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6vKru9GdDb8h4rKyAVyRvP</idno>
            <name>MARGARETA GARD</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RV839987Y7jaXifKqzUyVP" type="signed"/>
        <correspContext corresp="i-RV839987Y7jaXifKqzUyVP">
          <note type="signatory" corresp="i-6vKru9GdDb8h4rKyAVyRvP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__740/mot_198384__740-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion
          </p>
          <p>
            1983/84:740
          </p>
          <p>
            Margareta Gard Effektivare näringsliv genom mindre reglering
          </p>
          <p>
            Det moderna industrisamhället utvecklas snabbt. Den tekniska
            och ekonomiska utvecklingen har gjort samhället alltmer specialiserat
            och komplicerat. Det kräver givetvis att lagstiftningen fortlöpande
            moderniseras och kompletteras. Takten i lagstiftningen har dock
            varit alltför snabb de senaste 20 åren. Lagarna har också blivit
            alltför komplicerade. De har berört alltför många områden. Speciellt
            har näringlivet blivit föremål för en omfattande reglering. Mer
            och mer har företagens handlingsfrihet begränsats. Vid 1980-talets
            början fanns i Sverige omkring 4 300 författningar i Svensk författningssamling
            (SFS). Av dessa var ca 1000 lagar, utfärdade av riksdagen, och
            resten förordningar, utfärdade av regeringen. Under 1970-talet
            har det i genomsnitt tillkommit 1140 nya lagar och förordningar
            varje år. Det gör ungefär tre nya författningar per dygn eller
            omräknat i timmar, en ny författning var åttonde timme. Björn
            Tarras-Wahlberg är en av dem som studerat hur de nya lagarna berört
            företagarna. Han har räknat ut att ungefär en tredjedel av de
            nya författningarna riktat sig mot näringlivet, eller omräknat
            i timmar — en tillkommen var 16:e timme. Vidare har konstaterats
            att det 1970-1979 var tionde dag kommit en ny regel som inskränkt
            företagens handlingsfrihet. Den klassiska bilden av en marknadsekonomi
            är att staten sätter upp de yttre ramarna för företagens verksamhet
            och därefter bevakar att reglerna följs. I marknadsekonomin låter
            man med andra ord företagen få största möjliga frihet. Stater
            med mer eller mindre socialistisk inriktning strävar efter att
            styra de s. k. marknadskrafterna. Det får till följd en lagstiftning
            som begränsar företagens handlingsfrihet. De socialistiska regeringarna
            i Sverige har fortlöpande vandrat på den vägen. Den våldsamma
            regleringen har medfört svåra skedeverkningar på den svenska företagsamheten.
            Allt fler företagare måste anlita jurister för att få hjälp med
            att tolka alla krångliga bestämmelser. Det är inte alltid som
            ens juristerna klarar att ange hur en ny lag skall tillämpas.
            Företagens administrationskostnader genom nya statliga bestämmelser
            har fortlöpande ökat. Noggranna beräkningar som gjorts vid ett
            företag med ca 40 anställda, SWEMA i Stockholm, har visat på en
            minst fördubblad administrativ börda under 1970-talet. Sveriges
            ekonomiska utveckling under 1970-talet är inte uppmuntrande. En
            jämförelse mellan de 15 viktigaste industriländernas ekonomiska
            tillväxt (BNP) under 1970-talet visar att Sverige nästan hamnat
            på sista plats.
          </p>
          <pb facs="riksdagen-motions-pdf/data/198384/mot_198384__740/mot_198384__740-002.pdf"/>
          <p>
            Mot. 1983/84:740 10
          </p>
          <p>
            T.o.m. Danmark har klarat sig bättre. Det relativt goda året
            under borgerligt styre 1979 räddade oss från jumboplatsen. Det
            är uppenbarligen så att den lagstiftning som riktats mot företagen
            under 1970-talet är en väsentlig orsak till den negativa utvecklingen
            av Sveriges ekonomi. Nyföretagande och expansion har försvårats.
            Privat initiativkraft har minskat. Statliga ingripanden och fiskala
            åtgärder har lagt en hämsko över svenska företagare. De har större
            intresse av att söka statliga och kommunala subventioner än att
            ägna sin kapacitet och sina kunskaper åt att utveckla nya idéer
            och att marknadsföra sina produkter. Inte bara näringslivet utan
            även kommunerna har drabbats genom ökade kostnader på grund av
            statliga regleringar. I riksrevisionsverkets rapport 1982:999
            har beräknats att kommunernas kostnadsökningar genom statliga
            regleringar 1982-1984 motsvarar en volymökning av ca 1,5 96. Vi
            kan stärka Sveriges konkurrenskraft genom att se över vår lagstiftning
            och att gå till väga på ett bättre sätt då ny lagstiftning arbetas
            fram. Jag skall nedan peka på olika metoder.
          </p>
          <p>
            1. Kostnadsberäkningar av lagar, förordningar och föreskrifter
          </p>
          <p>
            De tidigare använda detaljlagarna har numera ofta ersatts av
            s.k. ramlagar. I dessa ges endast allmänna mål och riktlinjer
            för en verksamhets inriktning samt kompetensfördelning mellan
            olika organ. Ett utmärkande drag för ramlagar är att de innehåller
            bemyndiganden för regeringen att utfärda närmare föreskrifter
            för lagens tillämpning. Regeringen kan delegera denna rätt till
            centrala förvaltningsmyndigheter. Ramlagarna innehåller ofta abstrakt
            omfattande regler med uttryck som ”skälig”, ”tillfredsställande”
            osv. Det blir myndigheternas uppgift att i föreskrifter och allmänna
            råd närmare precisera innebörden av lagen och göra lämpliga avväganden
            mellan allmänna och enskilda intressen. Ramlagstiftningen har
            blivit alltför omfattande. Flera hundra ramlagar har tillkommit
            under 1970-talet med bemyndiganden till centrala myndigheter att
            utfärda föreskrifter, anvisningar och råd. Sådana utfärdas f.n.
            av ca 40 myndigheter i egna författningssamlingar. Därutöver finns
            lika många myndigheter som publicerar föreskrifter i annan myndighets
            författnings- samling. Tillsammans ger de centrala förvaltningsmyndigheterna
            årligen ut flera tusen nya föreskrifter, anvisningar och allmänna
            råd. Bara tryckkostnaden för deras författningssamlingar har beräknats
            till 15-20 milj. kr. per år. Enbart skolöverstyrelsens författningssamling
            kostar ca 1 milj. kr. att trycka varje år. Men den utkommer också
            med 200-300 nummer per år! Varje årgång omfattar omkring 1000
            sidor! Ramlagstiftningen har i stället lett till att ett alltför
            stort och komplicerat regelsystem byggts upp. Det är nästan omöjligt
            att få en överblick över vilka regler som gäller inom ett visst
            verkamhetsområde. Det är minst lika svårt att
          </p>
          <pb facs="riksdagen-motions-pdf/data/198384/mot_198384__740/mot_198384__740-003.pdf"/>
          <p>
            Mot. 1983/84:740 11
          </p>
          <p>
            ta reda på hur reglerna skall tillämpas. Regleringarna har medfört
            ökat krångel och ökad byråkrati. Detaljregleringar låser tänkandet
            och skapandet av nya idéer och lösningar. Kvalificerade medarbetare
            i företag ägnar arbetstid åt regeltolkning i stället för till
            produktivt arbete. Myndigheternas kostnader för att administrera
            regleringarna är vanligen små i förhållande till de kostnader
            som drabbar kommuner, enskilda och företagare. Det finns många
            exempel på att myndigheters regleringar medfört stora kostnader
            för företagare. I riksrevisionsverkets rapport 1982:999 anges
            flera exempel. Ett är byggnadskostnadsutvecklingen för ladugårdar
            under perioden 1950-1980. Kostnaderna för en koplats var 1950
            drygt 2000 kr. och 1980 ca 45 000 kr. Om inga standardförbättringar
            vidtagits skulle en koplats i en ladugård med 1950 års standard
            ha kostat drygt 11000 kr. i 1980 års penningvärde. Standardförbättring
            per koplats under perioden har kostat 34000 kr. Av denna summa
            hänför sig 29 20 enbart till myndighetsutövning. Det är givetvis
            inte rimligt. Många minst lika tvivelaktiga regler har under åren
            riktats mot det svenska näringslivet. Det har varit en effektiv
            åtgärd för att försvaga svenska företags möjligheter att konkurrera
            med andra länder. En reglering blir försvarbar så länge de samlade
            kostnaderna inte överstiger de samlade intäkterna av regleringen.
            Samhällsekonomisk kostnads- och intäktsanalys (SKI-analys) är
            en metod att fånga upp alla typer av effekter som en reglering
            ger upphov till och därefter sammanställa effekterna i någon form
            av kalkyl. Det är en teknik för att uttrycka olika typer av effekter
            i kronor och ören så att de kan slås ihop till ett enda värde.
            Där jämförs således kostnaderna för en reform med intäkterna (nyttan)
            av samma reform. Tekniken har länge använts i USA. Metoden har
            numera kommit till användning också i Frankrike och Storbritannien.
            Det finns starka skäl att införa den också i Sverige.
          </p>
          <p>
            2. Lagstiftning med begränsad giltighetstid
          </p>
          <p>
            I sitt huvudbetänkande SOU 1979:61 föreslog förvaltningsutredningen
            att det i samband med beredning av beslut alltid bör övervägas
            om beslutet bör tidsbegränsas eller ej. Jag har ovan tidigare
            visat vikten av att man noggrant utreder konsekvenserna av nya
            regleringar och att man följer upp och utvärderar kostnader och
            effekter när de trätt i kraft. På så sätt kan betydande ”besparingar”
            göras för både kommuner, enskilda och näringsliv. En ännu större
            besparingspotential torde dock föreligga i fråga om regleringar
            som varit i kraft under lång tid. Den tekniska och sociala utvecklingen
            i samhället kan nämligen ha medfört att regler som kanske en gång
            i tiden varit välmotiverade och ändamålsenliga nu inte alls behövs
            eller kanske går att förenkla eller helt tas bort.
          </p>
          <pb facs="riksdagen-motions-pdf/data/198384/mot_198384__740/mot_198384__740-004.pdf"/>
          <p>
            Mot. 1983/84:740 12
          </p>
          <p>
            Förvaltningsutredningens förslag är bra. Metoden har använts
            länge i USA. Där introducerades tidsbegränsade lagar i delstaten
            Colorado 1976. Numera används den i närmare 30 amerikanska delstater.
            Eftersom det finns en bestämd tidpunkt då en lag upphör kallas
            metoden allmänt för ”solnedgångslagstiftning” — ”sunsetlegislation”.
            Om lagen, då den prövas på nytt, exempelvis efter tre år, befinns
            olämplig på grund av ändrade förhållanden eller genom att ha medfört
            oväntade kostnader eller krångel skall den inte förnyas — ”solen
            går ner”. Prövning enligt solnedgångslagstiftningsmetoden kan
            med fördel ske också av myndigheternas normer. Många i dag onödiga
            föreskrifter till företag hade för länge sedan upphört om solnedgångsmetoden
            kommit till användning. Vi skulle ha haft färre regler, vilket
            också inneburit att regelsystemet blivit mer överskådligt och
            begripligt.
          </p>
          <p>
            3. Tillvaratagande av goda idéer och förslag
          </p>
          <p>
            Många svenska företagare upplever — och det med rätta — att de
            tyngs av många onödiga regler och föreskrifter. Ofta känner de
            sig hindrade av byråkrati och krångel. Den borgerliga regeringen
            gjorde ett försök att komma till rätta med krångel och onödig
            byråkrati i propositionen 1978/79:111, i vilken redovisades 172
            åtgärdsförslag, varav 82 avsåg förenklingar av lagar, regler och
            bestämmelser. Det mest uppmärksammade förslaget var stoppandet
            av byggnadslovet för de s.k. Friggebodarna. Propositionen har
            inte fått någon efterföljd. Sedan den socialdemokratis- ka regeringen
            trätt till har intresset svalnat. I Finland genomfördes 1982 på
            initiativ av bl. a. finska finansdepartemen- tet en antibyråkratikampanj.
            Över 5 000 förslag till bättre förvaltning inkom, varav 900 gällde
            förenklingar av regelverk och administrativa rutiner. De 30 bästa
            förslagen prisbelönades och uppmärksammades i pressen. En del
            av dessa förslag har nu genomförts, och finansdepartementet håller
            f. n. på att utarbeta en rapport om resultatet av kampanjen.
          </p>
          <p>
            4. Bestämda tider för bestämmelsens ikrraftträdande
          </p>
          <p>
            Regeringen och centrala förvaltningsmyndigheter har ofta visat
            en uppenbar nonchalans mot medborgarna då nya regleringar införts.
            Om nya krav riktas mot företag och andra måste de givetvis få
            god tid på sig att sätta sig in i det nya och anpassa sin verksamhet
            till de ändrade kraven. Så har ofta inte varit fallet. Utebliven,
            försenad eller bristfällig information kan också medföra överträdelser
            — ibland med straffpåföljd — på grund av alltför kort tid mellan
            regelns kungörande och dess ikraftträdande. 1979 utkom 1212 olika
            författningar, som kungjordes i Svensk författningssamling. Av
            dessa utkom 259 inom sju dagar före ikraftträdan-
          </p>
          <pb facs="riksdagen-motions-pdf/data/198384/mot_198384__740/mot_198384__740-005.pdf"/>
          <p>
            Mot. 1983/84:740 13
          </p>
          <p>
            det, 39 av dem dagen före ikfratträdandet. 27 författningar utkom
            efter ikraftträdandet, varav en 118 dagar efter ikraftträdandet.
            Det är orimligt. 1979 är dess värre inte ett isolerat år. Det
            finns därför starka skäl att fastställa en minsta tid mellan kungörande
            och ikraftträdande. Med stöd av det anförda hemställer jag 1.
            att riksdagen som sin mening ger regeringen till känna vad som
            i motionen anförts om att förslag till nya lagar skall förses
            med en samhällsekonomisk analys, 2. att riksdagen begär att regeringen
            ålägger de centrala förvaltnings- myndigheterna att framlägga
            kostnadsanalyser för utförda regler och normer, 3. att riksdagen
            beslutar att inrätta ett särskilt riksdagen underställt organ
            för att fortlöpande granska de samhällsekonomiska effekterna av
            centrala förvaltningsmyndigheters normgivning, 4. att riksdagen
            hos regeringen begär utredning om tidsbegränsad giltighetstid
            för lagar m. m. i enlighet med vad i motionen anförts, S.att riksdagen
            som sin mening ger regeringen till känna vad i motionen anförts
            om en antibyråkratikampanj, 6. att riksdagen som sin mening ger
            regeringen till känna att en minsta tid om fyra veckor skall förflyta
            mellan det att en författning utkommit från trycket och dess ikraftträdande.
          </p>
          <p>
            Stockholm den 19 januari 1984
          </p>
          <p>
            MARGARETA GARD (m)
          </p>
        </div>
      </div>
    </body>
  </text>
</TEI>
