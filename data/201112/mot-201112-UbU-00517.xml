<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00517">
  <teiHeader>
    <fileDesc>
      <titleStmt>
        <title>Inrättande av en tvärvetenskaplig gymnasieutbildning</title>
        <author corresp="i-2EZPhWWR7yHztg3zN2aNvh">av Peter Rådberg m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inrättande av en tvärvetenskaplig gymnasieutbildning</title>
          <idno type="rdwebb">GZ02Ub517</idno>
          <rs type="number">Ub517</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub517/text</ref>
          <ref type="dokument_url_html">http://data.riksdagen.se/dokument/GZ02Ub517</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub517</ref>
          <ref type="doc">http://data.riksdagen.se/fil/8FE378D5-633A-46A3-9169-F69198C4CD34</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HwxKUDJDGNbzXNaNYjoqKG" type="signed"/>
        <correspContext corresp="i-HwxKUDJDGNbzXNaNYjoqKG">
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-2qEPfykiVSiWf4EX6UgiSs" type="numbering">
          <date when="2011-10-10"/>
        </correspAction>
        <correspAction xml:id="i-WdZtr3sE8ev17BU1UayfcB" type="submission">
          <date when="2011-10-05"/>
        </correspAction>
        <correspAction xml:id="i-2i5YTosM5z2oqfJuQFLyKD" type="transfer">
          <date when="2011-10-04"/>
        </correspAction>
        <correspAction xml:id="i-16a5RpbjPgsRk8892aNDU6" type="assigned"/>
        <correspContext corresp="i-16a5RpbjPgsRk8892aNDU6">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EzXsVbCXkvixqjXHtmDU7N" type="motBody">
        <div xml:id="i-KLeN2gPbDK2rb1rtHtPtZP" type="motProposal" subtype="förslag">
          <head xml:id="i-27FJuivQ2pSaNC3mY29QD7">
            Förslag till riksdagsbeslut
          </head>
          <p xml:id="i-Wpfgt3k2cimQ62nk1ypmwn">
            Riksdagen tillkännager för regeringen som sin mening vad som
            anförs i motionen om att det bör inrättas en tvärvetenskaplig
            inriktning i gymnasieskolan.
          </p>
        </div>
        <div xml:id="i-2d3U7SHA2hxVdJi7w4YU44" type="motContent">
          <head xml:id="i-RFiCVsFZqBzhUzuwJoxLgt" type="h1">
            Motivering
          </head>
          <p xml:id="i-EKUrtrMSANZx8G3eEktDTE">
            Hög kvalitet och kunskapsnivå i gymnasieskolan är ett fundamentalt
            villkor för att Sverige ska utvecklas positivt. Samhällsutvecklingen
            ställer ökade och delvis nya krav på den kompetens som gymnasieskolan
            ska ge eleverna. Miljöpartiet de gröna menar därför att utvecklingen
            av gymnasieskolan ska utgå från höga kvalitetskrav, ha en stabil
            samhällsförankring både i befolkningen och politiskt samt bidra
            till en hållbar samhällsutveckling. Snabba växlingar med nya gymnasiereformer
            förorsakade av majoritetsförändringar i riksdagen är inte önskvärt
            och motverkar en sådan utveckling. Successiva kvalitetsförbättringar
            bör däremot göras efter hand.
          </p>
          <p xml:id="i-u6oMpQFimY9uWRtCfQdXV">
            Det socialt, miljömässigt och ekonomiskt hållbara samhället aktualiserar
            behovet av en bred förståelse för det komplexa samspelet mellan
            naturprocesserna och samhällsplaneringen. Tvärvetenskaplig forskning
            och utbildning är avgörande för att åstadkomma en kunskapsbaserad
            hållbar samhällsutveckling. Dagens och i ännu högre grad morgondagens
            medborgare och experter måste ha goda kunskaper inom såväl naturvetenskap
            som samhällsvetenskap, liksom god kommunikativ förmåga. De behöver
            känna till och ha förståelse för olika perspektiv i de frågor
            som samhällsutvecklingen ställer, utmaningar som blir särskilt
            synliga i klimatdebatten och i vetskapen om den avgörande betydelse
            vattnet har i sin interaktion med samhället.
          </p>
          <p xml:id="i-VKbAXzbNrSfajTw71msCuP">
            Dessa framtidsfrågor engagerar många ungdomar på sätt som behöver
            mötas av gymnasieskolan. På många gymnasieskolor pågår också utvecklingsarbete
            för att ge ungdomar de kunskaper som behövs för att hantera komplexa
            frågeställningar kring hållbar samhällsutveckling. Ofta har det
            resulterat i att man skapat utbildningsvägar som tydligt knyter
            samman naturvetenskap med de etiska och sociala frågor som särskilt
            berör ungdomar. Därigenom har man lyckats förena naturvetenskaplig
            kunskap med bred förståelse för samhälleliga och psykologiska
            processer.
          </p>
          <p xml:id="i-8eBCJf8oCXqFMBTsXFgTBm">
            För många ungdomar är valet mellan naturvetenskaplig och samhällsvetenskaplig
            utbildning svårt. I en rapport från Teknikdelegationen påvisar
            man att nära hälften av de elever som valt samhällsvetenskapsprogrammet
            skulle kunna tänka sig att läsa naturvetenskapsprogrammet. Den
            nya gymnasiestrukturen bygger på att elever under årskurs 9 väljer
            mellan väl avgränsade program med tydliga utgångar. Utan att ändra
            denna grundläggande struktur bör det ändå vara möjligt att vidareutveckla
            gymnasiereformen så att det definitiva utbildningsvalet kan ske
            under gymnasietiden. Det är också viktigt att ge utrymme för skolorna
            att inom den nationella strukturen utveckla en tvärvetenskaplig
            utbildningsväg som kan kopplas till såväl lokala som regionala
            och globala frågor kring det hållbara samhället.
          </p>
          <p xml:id="i-JQz11LZLV8v3BQEKYvD4hi">
            I gymnasiereformen finns på naturvetenskapsprogrammet en inriktning
            som benämns naturvetenskap och samhälle. Vi föreslår att regeringen
            inrättar en motsvarande inriktning på samhällsvetenskapsprogrammet
            med fokus på långsiktigt hållbar samhällsutveckling. Därigenom
            får gymnasieskolan en gemensam tvärvetenskaplig utbildningsväg
            inom de båda programmen. Fördelarna är betydande.
          </p>
          <p xml:id="i-SER2ifnVLAfaKi4N2tsfmX">
            Man underlättar elevers möjlighet att kombinera samhällsvetenskapliga
            studier med naturvetenskapliga. Elever som upptäcker värdet av
            naturvetenskapliga studier får redan under sin gymnasietid möjlighet
            att skaffa sig åtminstone partiell behörighet till naturvetenskaplig
            och teknisk högskoleutbildning. Därigenom ökar det totala antalet
            ungdomar med grundläggande naturvetenskaplig kompetens.
          </p>
          <p xml:id="i-66v3uMCkoV6cd31dBBqsiZ">
            Utbildningen ger en god grund för fortsatta studier och gör eleverna
            speciellt förberedda inom ett växande antal tvärvetenskapliga
            högskoleutbildningar.
          </p>
          <p xml:id="i-G6AYA3FFvUM9PhYuB8jvN5">
            Den underlättar samläsning över programgränserna och ger därmed
            skolorna möjlighet att erbjuda ett större utbud. Det gynnar elevernas
            valfrihet, särskilt i mindre gymnasieskolor. För skolorna är fördelen
            att man kan organisera undervisningen mer kostnadseffektivt, en
            inte betydelselös aspekt med hänsyn till många kommuners ekonomiska
            situation, och en förutsedd minskning av antalet elever i gymnasieskolan
            under kommande år.
          </p>
          <p xml:id="i-2SDfAnDeHzmLHfL4jvRGrY">
            Utbildningsvägen ger eleverna möjlighet att avvakta med det definitiva
            valet mellan naturvetenskaps- och samhällsvetenskapsprogrammen
            och förhindrar därmed felval och inlåsningseffekter som kan bli
            konsekvensen av den beslutade gymnasiereformen. Med detta förslag
            kommer färre elever att behöva ta omvägen via komvux eller tekniskt
            basår. Dessa elever kommer således snabbare ut på arbetsmarknaden.
          </p>
          <p xml:id="i-5Ka85xLsRiDF9PY7Y2Fpnw">
            Samarbetet mellan lärare i olika kurser kan organiseras i form
            av ämnesövergripande teman och projekt som skapar helheter utan
            att behöva förändra kunskapskraven i berörda ämnen. Det gynnar
            elevernas lärande och utvecklingen av tvärvetenskapligt förhållningssätt.
            Skolorna kan bättre utnyttja sina egna lokala förutsättningar
            genom att använda omgivande natur och samarbeta med företag, verksamheter
            och institutioner i ett integrerat lärande.
          </p>
          <p xml:id="i-6nhr3v17RdjuSmSsNyjpuY">
            Behovet av särlösningar i form av särskilda varianter kan förväntas
            minska. Många skolor har utvecklat olika mittspår mellan SA och
            NA i form av specialutformade program eller liknande, vilka visat
            sig attraktiva för många elever.
          </p>
          <p xml:id="i-DhymMkkj3Cvikr75UsVVVQ">
            Inriktningen ger eleverna en bredare kunskapsbas som möjliggör
            fler valmöjligheter till fortsatta akademiska studier, underlättar
            rörligheten på arbetsmarknaden och ökar deras attraktionskraft
            på arbetsmarknaden.
          </p>
        </div>
        <div xml:id="i-LCnjZkJLUSzQxdko4o9YnH" type="motSignatures">
          <list xml:id="i-64SZaDeofLxX7AqrSaiXCw">
            <item xml:id="i-5n4iGZ2Xb6gqYpFX6c79yu" who="i-2EZPhWWR7yHztg3zN2aNvh">
              Peter Rådberg (MP)
            </item>
            <item xml:id="i-E8sfrCjPiXoDbAN88Pi1Tb" who="i-2GE534P2Foy3WpqKPVNeW8">
              Mats Pertoft (MP)
            </item>
            <item xml:id="i-RWFcdcwLsLWErbFoqjQxZ" who="i-34FRvyXQKUigF3Qr9AwKJe">
              Bodil Ceballos (MP)
            </item>
          </list>
        </div>
      </div>
    </body>
  </text>
</TEI>
