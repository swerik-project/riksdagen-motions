<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0258/mot_200102_MJ_0258-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            28
          </p>
          <p>
            2001/02 mnr: MJ258 pnr: c381
          </p>
          <p>
            Motion till riksdagen 2001/02:MJ258
          </p>
          <p>
            av Åke Sandström och Birgitta Sellén (c)
          </p>
          <p>
            Nationell ersättning till jordbruket i norra Sverige
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om behovet av nationell ersättning till jordbruket i norra
            Sverige.
          </p>
          <p>
            Motivering
          </p>
          <p>
            Merkostnadsersättningen till norra Sverige har en lång tradition.
            Redan på 1930-talet infördes ett fraktbidrag till fodersändningar,
            därefter har ersättningen byggts ut till att omfatta de allra
            flesta produktionsgrenarna. Under lång tid bestod ersättningen
            av ett antal ören/kg mjölk och kött, och även ersättning per djur
            och areal fanns. Ersättningen byggde på väl definierade merkostnader
            som fram till 1990 noggrant beräknades av dåvarande Jordbruksnämnden
            och Lantbruksstyrelsen. I samband med Sveriges EU-medlemskap kunde
            inte den gamla konstruktionen av merkostnadsersättningen behållas.
            Det fanns dock en bred politisk uppslutning om att behålla merkostnadsersättningen
            till norra Sverige. En strävan var då att hitta ett system som
            inte stred mot EU:s regler men också bidrog till så hög medfinansiering
            som möjligt från EU. Resultatet av detta blev att den nya merkostnadsersättningen
            efter EU- inträdet kom att bestå av tre ”klossar”: Kompensationsersättningen,
            ersättningen till öppet odlingslandskap samt den helt nationellt
            finansierade ersättningen i stödområdena 1-3 till vissa produktionsgrenar.
            I enlighet med artikel 142 i anslutningsfördraget gavs Sverige
            rätt att lämna en långsiktig nationell ersättning för att säkerställa
            en traditionell jordbruksverksamhet i särskilda regioner som fastställts
            av kommissionen. Jordbruksproduktionen får som villkor för ersättningen
            inte öka i förhållande till tiden före anslutningen. Den samlade
            ersättningen skall bibehållas på högst oförändrad nivå. Enligt
            artikel 4 i kommissionens beslut 96/228/EG skall Sverige, om referenskvantiteterna
            för produktionen
          </p>
          <pb facs="riksdagen-motions-pdf/data/200102/mot_200102_MJ_0258/mot_200102_MJ_0258-0002.pdf"/>
          <p>
            2001/02:MJ258
          </p>
          <p>
            29
          </p>
          <p>
            överskrids påföljande år, proportionellt minska den ersättning
            som beviljats de berörda produkterna. Sverige skall årligen till
            kommissionen lämna upplysningar om effekterna av de ersättningar
            som beviljats och den ekonomiska utvecklingen i regionerna i fråga,
            samt effekterna på miljöskyddet och bevarandet av landsbygden.
            Underlaget till Sveriges rapport till kommissionen tas fram av
            Jordbruksverket som rapporterar till regeringen. Med utgångspunkt
            från Jordbruksverkets rapport kan följande konstateras:
          </p>
          <p>
            Total nationell ersättning
          </p>
          <p>
            Den totala nationella ersättningen har under åren 1995-2000 klart
            understigit referensersättningsnivån (316,09 milj kr), som = fastställdes
            i ommissionsbeslut 97/557/EG. År 2000 understeg den sammanlagda
            nationella ersättningen denna nivå med nästan 16 milj kr. Motsvarande
            siffra öregående år var 10 milj kr.
          </p>
          <p>
            Mjölkproduktion
          </p>
          <p>
            Såväl antalet mjölkproducenter som antalet mjölkkor har under
            perioden 995-2000 i områdena 1-3 minskat. Det sammanlagda utbetalade
            ersättningsbeloppet har under de senaste åren legat på en ganska
            jämn nivå och årligen underskridit referensbeloppet med 7—9 milj
            kr.
          </p>
          <p>
            Slaktsvinsproduktion
          </p>
          <p>
            Den slaktsvinsproduktion som bedrivs i områdena 1-3 har under
            perioden 1995-2000 = utgjort 3-4 AH av den sammantagna svenska
            slaktsvinsproduktionen.
          </p>
          <p>
            Äggproduktion
          </p>
          <p>
            Den ersättningsberättigade äggproduktionen, såväl i mängd som
            i utbetalt ersättningsbelopp, har under de senaste åren minskat
            kraftigt. Utbetalt belopp under 2000 uppgår endast till 56 26
            av referensnivån. För att kunna bibehålla ett öppet odlingslandskap
            krävs livskraftiga lantbruksföretag. På grund av sämre klimatförhållanden
            i norra Sverige blir vegetationsperioden avsevärt kortare än i
            resten av landet samt produktionskostnaderna betydligt högre.
            Den nationella ersättningen gör, genom att höja jordbrukarnas
            inkomster, det möjligt att på lång sikt bibehålla produktion i
            området. Området kännetecknas av att jordbrukets produktionsmetoder
            förlitar sig på små insatser av handelsgödsel och bekämpningsmedel.
            Den nationella
          </p>
          <pb facs="riksdagen-motions-pdf/data/200102/mot_200102_MJ_0258/mot_200102_MJ_0258-0003.pdf"/>
          <p>
            ersättningen, tillsammans med kompensationsersättningen och ersättningen
            till öppet odlingslandskap, bidrar därför till att säkerställa
            en uthållig jordbruksproduktion. Hotet mot landskapsbilden i norra
            Sverige är att igenväxning med barrskog sker. Det öppna landskapet
            är en förutsättning för att skapa möjligheter för turism och annan
            fritidsverksamhet. Jordbruksverksamhet är den kärna som man kan
            bygga vidare på genom kombinerade och kompletterande verksamheter.
            Ersättningen bidrar också med förutsättningar för att behålla
            produktionen nära konsumenterna och på så sätt begränsa transporterna.
            Primärproduktionen skapar även möjligheter för en bearbetnings-
            och livsmedelsindustri och därmed ökad sysselsättning. Den vikande
            produktionen i norra Sverige tyder på att någon överkompensation
            inte finns i systemet. Samtidigt kan vi konstatera att det finns
            nästan 20 miljoner kronor i outnyttjade nationella medel som skulle
            betyda väldigt mycket för jordbruket i området om dessa användes.
            Enligt anslutningsfördraget med EU skall ersättningarna reduceras
            om referensnivåerna i anslutningsfördraget överskrids. Ett sådant
            överskridande har aldrig skett. Däremot vore det naturligt att
            de anslagna medlen upp till referensnivåerna utnyttjas fullt ut.
            Det är därför positivt att regeringen i budgetförslaget föreslår
            två mindre justeringar av ersättningsbeloppen. Totalt sett innebär
            regeringens förslag att ca 1,8 miljoner kronor ytterligare tas
            i anspråk. Det är också positivt att regeringen genom budgetförslaget
            lägger grunden till en princip om att ersättningsbeloppen skall
            kunna räknas upp om inte referensbeloppen i anslutningsfördraget
            överskrids. För att tillvarata de möjligheter som jordbruket och
            livsmedelsindustrin ger behöver ytterligare stimulanser tillföras.
            Det naturliga är då att använda sig av det utrymme som finns i
            den nationella ersättningen samtidigt som ersättningarna och produktionen
            kan komma att ligga under referensnivån i anslutningsfördraget.
            Det är väsentligt att den ytterligare stimulansen kommer de produktionsgrenarna
            till del som är störst och har störst betydelse för det öppna
            landskapet och = sysselsättningen, nämligen mjölk- och svinproduktionen.
          </p>
          <p>
            Stockholm den 28 september 2001 Åke Sandström (c) Birgitta Sellén
            (c)
          </p>
          <p>
            2001/02:MJ258
          </p>
          <p>
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
