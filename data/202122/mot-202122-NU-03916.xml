<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-03916">
  <teiHeader>
    <fileDesc>
      <titleStmt>
        <title>Effektiviserad gruvprövning</title>
        <author corresp="i-A1NGMRYUqzQ6yvBRZ8XqFg">av Linda Modig (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3916 av Linda Modig (C)</title>
          <idno type="rdwebb">H9023916</idno>
          <rs type="number">3916</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H9023916/text</ref>
          <ref type="dokument_url_html">http://data.riksdagen.se/dokument/H9023916</ref>
          <ref type="dokumentstatus_url_xml">http://data.riksdagen.se/dokumentstatus/H9023916</ref>
          <ref type="docx">http://data.riksdagen.se/fil/4B3D44B5-FBEE-4FA9-B749-1B31E2FD6CC8</ref>
          <ref type="pdf">http://data.riksdagen.se/fil/3B4D948B-06C0-464F-B089-0E830129FE94</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-A1NGMRYUqzQ6yvBRZ8XqFg</idno>
            <name>Linda Modig</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-NCx6p393RosFxAQVFccXKs" type="signed"/>
        <correspContext corresp="i-NCx6p393RosFxAQVFccXKs">
          <note type="signatory" corresp="i-A1NGMRYUqzQ6yvBRZ8XqFg"/>
        </correspContext>
        <correspAction xml:id="i-92By7YpDCKo1wsnzw5a9Pj" type="submitted">
          <date when="2021-10-05"/>
          <time when="14:42:00"/>
        </correspAction>
        <correspAction xml:id="i-7wf1sw36Gs13sPz2ipEddv" type="reviewed">
          <date when="2021-10-05"/>
          <time when="18:23:30"/>
        </correspAction>
        <correspAction xml:id="i-TxVAmE1UeiCVYhETG1uevs" type="referred">
          <date when="2021-10-14"/>
        </correspAction>
        <correspAction xml:id="i-4CLx7fDPvznRinrw2pwmTD" type="assigned">
          <date when="2022-05-05"/>
          <time when="16:43:51"/>
        </correspAction>
        <correspContext corresp="i-4CLx7fDPvznRinrw2pwmTD">
          <ref type="assignedTo">Näringsutskottet</ref>
        </correspContext>
        <correspAction xml:id="i-XBVDf4Ryh2bkZJEokx7aUD" type="behandlas_i"/>
        <correspContext corresp="i-XBVDf4Ryh2bkZJEokx7aUD">
          <ref type="uppgift">2021/22:JuU24</ref>
          <ref type="ref_dok_id">H901JuU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU24</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J25iutbphxQqVKoVgWB5bb" type="behandlas_i"/>
        <correspContext corresp="i-J25iutbphxQqVKoVgWB5bb">
          <ref type="uppgift">2021/22:NU20</ref>
          <ref type="ref_dok_id">H901NU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU20</ref>
          <ref type="ref_dok_titel">Mineralpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wr9J9gDHSPfotvaetin8w3" type="motHeader">
        <div xml:id="i-3UQDpsFR3MJ9gbdD3UTdwM" type="motTitle">
          Motion till riksdagen 2021/22:3916 av Linda Modig (C) Effektiviserad
          gruvprövning
        </div>
      </div>
      <div xml:id="i-E48VfaHcRQzp65N55cEM7h" type="motBody">
        <div xml:id="i-T99qQJgkE2imFCSzEVz7C9" type="motProposal" subtype="förslag">
          <head xml:id="i-F3REDw1ZhcYc6kfHR4aziz">
            Förslag till riksdagsbeslut
          </head>
          <list xml:id="i-8kNvZHG6YvMdwTRSRuMvEJ" style="ol">
            <item xml:id="i-HJdkv77V7yKwBnVe6FnhaB">
              Riksdagen ställer sig bakom det som anförs i motionen om att
              öka resurserna till berörda myndigheter och domstolar i gruvprövningsprocessen
              och tillkännager detta för regeringen.
            </item>
            <item xml:id="i-TvL8yTcA4uEyz4yBJNTu1W">
              Riksdagen ställer sig bakom det som anförs i motionen om att
              göra en översyn och modernisering av minerallagen och tillkännager
              detta för regeringen.
            </item>
            <item xml:id="i-GpbbxFjNTmgVHZwJK1jLjL">
              Riksdagen ställer sig bakom det som anförs i motionen om att
              koncentrera prövningen enligt 3–4 kap. miljöbalken i bearbetningskoncessionsärenden
              till en länsstyrelse och tillkännager detta för regeringen.
            </item>
            <item xml:id="i-WryKYkdoABBebd9qha9rHj">
              Riksdagen ställer sig bakom det som anförs i motionen om att
              koncentrera tillsyn enligt 26 kap. miljöbalken för verksamheter
              och åtgärder kopplade till gruvverksamhet enligt bilagan till
              förordningen (1998:899) om miljöfarlig verksamhet och hälsoskydd
              till en länsstyrelse och tillkännager detta för regeringen.
            </item>
            <item xml:id="i-XV6H9NXNcsb9QjkYGfrtEU">
              Riksdagen ställer sig bakom det som anförs i motionen om att
              se över omfattningen av och ansvarsfördelningen mellan de statliga
              myndigheternas medverkan i tillståndsprocesser och tillkännager
              detta för regeringen.
            </item>
          </list>
        </div>
        <div xml:id="i-FKQkkyyLSrMaQzDTyQeWTE" type="motContent">
          <head xml:id="i-HXoGbPrnd8WXs9n7pD1VZ" type="h1">
            Motivering
          </head>
          <head xml:id="i-UAtKVWnKGSirvxf2fJC85Y" type="h1">
            Rättsosäkerheten har fortsatt öka under år 2020
          </head>
          <p xml:id="i-TGCFRF6qKJ6MJESFXdeg9i">
            Ett redan mycket bekymmersamt och ansträngt läge gällande Sveriges
            attraktionskraft som en av EU:s ledande gruvnationer, har tyvärr
            ytterligare försämrats sedan förra riksmötet. Trots att Centerpartiet
            genom Januariavtalet medverkade till flera åtgärder i akt och
            mening att öka effektiviteten i tillståndsprocessen har rättsläget
            liksom attraktionskraften försämrats ytterligare. Bland åtgärderna
            som Centerpartiet medverkat till kan nämnas förstärkningen av
            förvaltningsanslagen för länsstyrelserna och Naturvårdsverket
            med totalt 48 miljoner kronor 2021, för att ge prövningsmyndigheterna
            förbättrade förutsättningar genom att korta handläggningstiderna
            och förstärka arbetet med prövning.
          </p>
          <p xml:id="i-CaoVsqzLuDEJ2zrYwWtnse">
            Centerpartiet medverkade också i enlighet med Januariavtalet
            till att regeringen tillsatte Miljöprövningsutredningen (M 2020:06)
            med uppdrag att se över det nuvarande systemet för prövning enligt
            miljöbalken och föreslå åtgärder för att uppnå en modernare och
            mer effektiv prövning. Utredningen ska fokusera särskilt på åtgärder
            som kan underlätta investeringar som bidrar till klimatomställningen
            eller innebär en minskad miljöpåverkan. Utredningen har på grund
            av Cementa-domen fått förlängd tid och ska nu istället redovisa
            sitt betänkande senast den 31 maj 2022.
          </p>
          <p xml:id="i-XoxLEyPM3RvKZAGw8Q5Y3A">
            Regeringen har därutöver vidtagit andra utrednings- och beredningsåtgärder.
            Riksdagen biföll regeringens proposition Mer ändamålsenliga sammansättningsregler
            för mark- och miljödomstolarna (prop. 2020/21:104) och lagändringarna
            trädde i kraft den 1 juli 2021. Förslagen i propositionen bedömdes
            leda till ett bättre resursutnyttjande och en mer effektiv handläggning
            för domstolarna utan att rättssäkerheten påverkas. Det återstår
            att se om förslagen och lagändringarna åstadkommer sådana effekter.
          </p>
          <p xml:id="i-PgdojwCnEgS1bEXY5nneJ5">
            Mark- och miljööverdomstolens dom av den 6 juli 2021 (mål nr
            M 1579-20), ovan refererad till som Cementa-domen, där MöD avvisade
            Cementas ansökan om täkttillstånd vid Slite på Gotland, har satt
            frågan om tillståndsprocessernas effektivitet, rättssäkerhet och
            förutsebarhet i blixtbelysning. Domen väcker frågor om domstolarnas
            processledningsansvar och statliga myndigheters medverkan vid
            miljöprövning. Även om MöD uppenbarligen inte anser att avgörandet
            har en särskild betydelse som vägledning vid bedömning av likartade
            frågor i framtiden, sätter domen likväl fingret på en vanligen
            förekommande situation. Efter att en sökande verksamhetsutövare
            i åratals processat sin ansökan med miljökonsekvensbeskrivning
            om olika tillstånd till bl a miljöfarlig verksamhet, täktverksamhet
            eller vattenverksamhet anses slutligen av domstolen att den även
            med gjorda kompletteringar är behäftad med så väsentliga brister
            att den inte kan utgöra grund för ett ställningstagande till verksamhetens
            inverkan på miljön. MöD gjorde i Cementa-fallet därför bedömningen
            att det föreligger ett processhinder för prövning av Cementas
            ansökan om tillstånd och avvisade den följaktligen.
          </p>
          <p xml:id="i-E61mfpodD82RF2xN6tKuNL">
            Specifikt om de speciella förutsättningarna att prospektera och
            bedriva gruvverksamhet
          </p>
          <p xml:id="i-5wMM3MnwpqQ4s46jYoQui1">
            Att hitta och utveckla en ny fyndighet, att prospektera, är en
            förutsättning för att starta en ny gruva. Det är tidskrävande
            och kräver stor kunskap. För ett land som vill ha en aktiv och
            långsiktigt hållbar gruvnäring är en omfattande prospektering
            a och o. Intresset att prospektera i Sverige och därmed kartlägga
            berggrunden och dela dessa data ligger sedan flera år på historiskt
            låga nivåer. Sverige fortsätter relativt sett halka neråt på Fraserinstitutets
            ranking över attraktiva länder att prospektera i. Medan Sveriges
            geologiska potential är oförändrad är det istället policyfrågor
            och politisk stabilitet som ändrats i negativ riktning.
          </p>
          <p xml:id="i-S3cwCZT6SySByCLr8wnMGG">
            Inte heller har EU:s behov av kritiska metaller upphört. Snarare
            tvärtom. EU-kommissionen varnar nu för att klimatmålen hotas på
            grund av brist på råvaror som till exempel metaller till batterier.
            I sin uppdaterade lista återfinns nu 30 material som bedöms som
            kritiska för vårt samhälle och för välfärden.
          </p>
          <p xml:id="i-J8A7VvjfLEFtJk59trTagD">
            Den 3 september 2020 släppte EU-kommissionen den uppdaterade
            listan för kritiska råvaror för EU. Den allra första listan omfattade
            15 stycken, den förra 27 och nu återfinns 30 olika material. Nya
            är bland annat litium, som bland annat används för batterier och
            energilagring, och strontium, som används för magneter i elbilar.
            Enligt kommissionens bedömning kommer det att behövas upp till
            18 gånger mer litium och fem gånger mer kobolt 2030 för att unionen
            ska kunna uppnå sitt klimatmål.
          </p>
          <p xml:id="i-6Cmhgud4Nv7wkUgeymuVCN">
            En stor del av produktionen av de kritiska materialen sker utanför
            EU. Det finns däremot en betydande mängd fyndigheter av kritiska
            material inom EU, bland annat i Sverige. I Sverige har vi kända
            fyndigheter av bland annat antimon, flusspat, fosfatmineral, grafit,
            kobolt, PGE, REE, och volfram.
          </p>
          <p xml:id="i-2s7FPECcs2ZrD3Dbwu3USX">
            EU-kommissionens lista visar att utmaningarna för Europas råvaruförsörjning
            ökar kontinuerligt. Tillgången på kritiska råvaror är hotad då
            produktionen inom EU är låg eller obefintlig. Nuvarande produktion
            sker också ofta i ett fåtal icke-demokratier liksom, i vissa fall,
            konfliktdrabbade länder. Bristen på de kritiska råvarorna påverkar
            möjligheterna till att ta fram den teknik som behövs för energiomställning
            och klimatåtgärder. Annat som påverkas är arbetstillfällen och
            inte minst försvarsberedskapen.
          </p>
          <p xml:id="i-FkvmoCKQb7CioFC52L7q9u">
            Ingen gruva har startat i Sverige sedan 2012. Regeringen har
            genom sin passivitet och oförmåga allvarligt försämrat Sveriges
            position som en av Europas ledande gruvnationer. Prövningsprocessen
            har gått i baklås och avstannat. Ärenden med överklagade och hänskjutna
            ansökningar om bearbetningskoncessioner hos regeringen ligger
            till sig år efter år. HFD:s dom i Norra Kärr-målet (mål nr 2047-14)
            kom för tre år sedan och ändrade, över en natt, förutsättningarna
            för tillståndsprövning av svensk gruvverksamhet på ett oförutsebart
            och genomgripande sätt.
          </p>
          <p xml:id="i-GpyAMxKvEHH53EkLMsChos">
            Konstitutionsutskottet uppmärksammade i sitt granskningsbetänkande
            hösten 2020 (betänkande 20/21:KU10) brister i regeringens handläggning
            av ansökan om bearbetningskoncession för Kallak. I det regeringsärendet
            genomfördes inga synbara handläggningsåtgärder under närmare tre
            år. Det innebär en försening som inte är acceptabel, enligt KU.
            Det framgår vidare att sökanden vid flera tillfällen har bett
            Näringsdepartementet om ett möte. Departementet har då uppgett
            att det inte är möjligt eftersom frågan rör ett kommande regeringsbeslut
            och är ett ärende under handläggning. KU konstaterar att departementsledningens
            besked inte verkar vara i linje med det som statsministern har
            angett. Regeringskansliet verkar alltså sakna ett gemensamt förhållningssätt
            till möjligheten för parter i förvaltningsärenden att få till
            ett möte med ansvarigt departement.
          </p>
          <p xml:id="i-Sc4ErDjCe3pLRWfkpJxxAs">
            Under det gångna riksmötet tog regeringen äntligen delvis ställning
            till det principiellt viktiga Laver-ärendet. Det är Bolidens ansökan
            om en kopparfyndighet, i paritet med Aitik. Precis som förväntades
            blev regeringens beslut överklagat till HFD, på grund av dess
            prejudicerande värde och det akuta behovet av ett förutsebart
            rättsläge gällande tajmingen av när i en tillståndsprövning ett
            s k Natura 2000-tillstånd behöver föreligga. Riksdagen beslutade
            den 22 april 2021 ett tillkännagivande till regeringen att senast
            den 30 juni 2022 återkomma med ett förslag som innebär att det
            ska bli tydligare när i processen tillståndet ska prövas. Riksdagen
            menar att Natura 2000-tillståndet som gruvverksamheter kan behöva
            ansöka om vid gruvetablering, inte bör vara en förutsättning för
            bearbetningskoncession.
          </p>
          <p xml:id="i-LCTiFr3uSPUaMvBUEM5YE5">
            Akut behov av ytterligare åtgärder
          </p>
          <p xml:id="i-M2ASvCgrUpK83gv2Wseatb">
            Det är uppenbart att flera åtgärder behöver vidtas skyndsamt
            för att säkra Sveriges attraktionskraft som prospekterings- och
            gruvland.
          </p>
          <p xml:id="i-VDKA7xqmrs94sSzATzHXRy">
            En viktig faktor för en effektiviserad gruvprövning är att alla
            delar i rättskedjan och prövningsprocessen är tillräckligt resurssatta.
            Gruvärenden handläggs i mark- och miljödomstol. Enligt Sveriges
            domstolars budgetunderlag 2020-2022 kan sådan tillståndspliktig
            industriell verksamhet, om tillstånd inte meddelas inom rimlig
            tid, leda till att stora investeringar helt uteblir eftersom ekonomin
            inte längre tillåter satsningen. Enligt prop 2017/18:243 Vattenmiljö
            och vattenkraft är mål om prövning av vattenverksamhet generellt
            mer arbetsamma än genomsnittliga miljömål. Den genomsnittliga
            kostnaden för ett miljömål i mark- och miljödomstol är omkring
            82 000 kronor. I gruvärenden är en kombinerad prövning av såväl
            vattenverksamhet som miljöfarlig verksamhet mer regel än undantag.
            Det är bl a den omständigheten som gör dessa mål komplexa och
            arbetskrävande. När nu omprövningen av vattenkraften inom en 20-årsperiod
            ska ske kommer mark- och miljödomstolarna som ansvariga prövningsmyndigheter
            belastas kraftigt. Sveriges Domstolar har ännu inte tillförts
            några ekonomiska resurser för att hantera den kommande verksamheten
            avseende omprövning av vattenkraften. Redan idag är rådmän, tekniska
            råd och beredningspersonal hårt belastade och mark- och miljödomstolarna
            kommer ha en nyckelroll för genomförandet av omprövning av vattenkraften.
            Tillförs inte nödvändiga resurser för att hantera omprövning av
            vattenkraften kommer det, enligt Sveriges Domstolars bedömning,
            att påverka all övrig verksamhet vid mark- och miljödomstolarna
            och handläggningstiderna blir sannolikt orimligt långa under ett
            stort antal år. Idag har mark- och miljödomstolen vid Umeå tingsrätt
            en central roll för svensk gruvprövning, då det är den mark- och
            miljödomstol som handlägger flest ansökningar om tillstånd till
            gruvdrift och dylika omprövningsärenden. Den är redan och sedan
            lång tid hårt belastad av flera och komplexa ärenden och står
            inför utmaningar på rekryteringssidan. För att dessa tillståndsprocesser
            inte ska pågå orimligt länge måste därför Mark- och miljödomstolen
            vid Umeå tingsrätt tillföras nödvändiga resurser. Behovet av nödvändiga
            resurser gäller även övriga berörda myndigheter som t ex ansvariga
            länsstyrelser och Havs- och vattenmyndigheten. Längre fram i motionen
            föreslås en verksamhetsförändring gällande genomförandet av länsstyrelsernas
            prövning och tillsyn. Intill dess att en sådan eventuell verksamhetsförändring
            genomförs, är det viktigt att de länsstyrelser som ansvarar för
            dessa prövningar har de personella resurser och den kompetens
            som krävs för att hantera dessa ärenden på ett skyndsamt och rättssäkert
            sätt.
          </p>
          <p xml:id="i-8XnhooAVGwxwxk75PbCdfc">
            Regeringen kan förutom att avgöra bearbetningskoncessionsärenden,
            låta utreda och göra en genomgripande översyn och modernisering
            av minerallagen. Sverige behöver en reform som bl a beaktar Sveriges
            folkrättsliga åtaganden gentemot det samiska folket och den internationella
            diskussionen om konceptet ”social license to mine”, nämligen den
            berörda befolkningens acceptans för en gruva. Idag är NIMBY, Not
            in my backyard-fenomenet påtagligt när det kommer till prospektering
            och gruvdrift.
          </p>
          <p xml:id="i-PXVTGMgqxLyyDgT7aha2kn">
            Ett annat förslag är att koncentrera prövningen enligt 3-4 kap
            miljöbalken om de svåra avvägningarna mellan motstående markanvändningsanspråk
            till en länsstyrelse istället för dagens 21. Det har visat sig
            svårt för vissa länsstyrelser att tillämpa miljöbalkens hushållningsbestämmelser
            på ett adekvat sätt. Att koncentrera prövning och tillsyn av gruvverksamheter
            till en eller ett par myndigheter, skulle liksom i andra fall,
            där koncentration sedan år 2012 är vanligt förekommande inom länsstyrelsernas
            verksamhet, kunna vara ett sätt att åstadkomma en högre effektivitet,
            en mer rationell användning av resurser samt att säkerställa en
            fungerande rättssäkerhet. Ärendens komplexitet och behovet av
            likformigt utförande är sådana omständigheter som talar för att
            en koncentration skulle vara motiverad. Det skulle skapas en tydlighet
            om myndighetens ansvar och myndigheten skulle ha goda förutsättningar
            att bygga kompetens. Eftersom mitt förslag att koncentrera prövningen
            enligt 3-4 kap miljöbalken, kritiserats för att då sakna naturlig
            koppling till tillsynsarbetet, förordar jag därför i konsekvensens
            namn, att såväl denna prövning samt tillhörande tillsyn därför
            koncentreras till en eller ett par länsstyrelser.
          </p>
          <p xml:id="i-7BZEaDw8te1oTMhifL5t7N">
            Ytterligare ett reformförslag är att överväga om dagens ordning
            med ett obegränsat antal statliga myndigheter med respektive ansvarsområde
            i tillståndsprocessen är adekvat och ändamålsenligt. Idag ska
            länsstyrelsen enligt 1-2§§ förordning (2017:868) med länsstyrelseinstruktion
            bl a svara för ”den statliga förvaltningen i länet, i den utsträckning
            inte någon annan myndighet har ansvaret för särskilda förvaltningsuppgifter”
            (1 §) samt ”verka för att nationella mål får genomslag i länet,
            samtidigt som hänsyn ska tas till regionala förhållanden och förutsättningar,
            utifrån ett statligt helhetsperspektiv arbeta sektorsövergripande
            samt inom myndighetens ansvarsområde samordna olika samhällsintressen
            och statliga myndigheters insatser” (2 § p.2). I ljuset av dessa
            stadganden finns anledning att överväga om dagens ordning innebär
            onödigt dubbelarbete eller överlapp mellan olika statliga myndigheters
            ansvar.
          </p>
        </div>
        <div xml:id="i-2MKhDNDo5vjvmbvQ9F9Njv" type="signatureBlock">
          <list xml:id="i-M2M9bbf5qRnwpD4cEpXH4B">
            <item xml:id="i-SpzD6ZQayEdEHZ5EwLfBBj" type="signature">
              Linda Modig (C)
            </item>
          </list>
        </div>
      </div>
    </body>
  </text>
</TEI>
