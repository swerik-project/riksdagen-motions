<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--fk--00072">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__fk__72/mot_1925__fk__72-001.pdf"/>
      <fw xml:id="i-Fafcr4PnfhJFs3v4RngHTb">
        Motioner i Första kammaren, Nr 72. 3
      </fw>
      <div xml:id="i-CPit5rr5sdXLmdRqD15scA" type="motHeader">
        <div xml:id="i-ANt6BRcX36wu4EjjjhJNSH" type="motTitle"/>
        <div xml:id="i-QJYAGgecJYawr83JVzAdh6" type="motSubmissionInfo"/>
      </div>
      <div xml:id="i-NczfUXHgRJMYXvZUMvBnDJ" type="motBody">
        <div xml:id="i-4r4T9pECzsM84bE6PcPjLj">
          <p xml:id="i-51LvhPpBpxn2EtnTk7Mu3D">
            Nr 42.
          </p>
          <p xml:id="i-MDgozYqBcHRcWsU9L1QzAT">
            Av herr Winberg, angående upphävande eller ändring av 10 kap.
            14 $ strafflagen.
          </p>
          <p xml:id="i-PpK6ZaBtWmWqJoJ1RkZT5e">
            Redan vid ett föregående tillfälle har jag fäst riksdagens uppmärksamhet
            på behovet av att ur vår strafflag avlägsna ett stadgande, som
            den politiska reaktionen lyckades för ett trettiotal år sedan
            insmuggla därstädes. Jag åsyftar 14 $ i 10 kap. strafflagen eller
            den s. k. munkorgslagen. Nämnda paragraf är säregen därigenom,
            att den i svensk lag såsom allmän regel in- fört straff för uppmaning
            till brott, även när denna icke haft resultat. Tidi- gare stadgades
            nämligen straff för en sådan uppmaning endast i fråga om uppror
            samt krigsartiklarna och i förräderikapitlet, vilket enligt sakens
            natur och de sakkunniges enhälliga uppfattning blott är tillämpligt
            vid inträtt eller på sin höjd förestående krigstillstånd. Med
            andra ord uppmaning i och för sig var i regeln straffbar endast
            under de exceptionella och — åtminstone borde det vara så — onormala
            förhållanden för en stat, som krig eller för- beredelse för krig
            eller uppror, d. v. s. inbördes krig, innebär. En paragraf, som
            gör uppmaning brottslig i fredstid, var alltså även i vår strafflag
            en högst påfallande företeelse. | Före år 1887 upptog 10 kap.
            icke någon bestämmelse av det innehåll, som nu återfinnes i dess
            14 $. Sagda paragrafnummer innehöll då ungefär samma stadgande,
            som nu är upptaget å kapitlets 15 $. Genom proposition till 1887
            års riksdag föreslogs emellertid den nyheten i vår strafflagstiftning,
            att man skulle med straff belägga offentlig uppmaning till våld
            å person och egen- dom, och stadgandet härom föreslogs intaget
            i 14 $, samtidigt med att om- numrering ägde rum ifråga om efterföljande
            paragafer, Förslaget härom an- togs av riksdagen och upphöjdes
            till lag den 28 oktober 1887. Detta var upp- rinnelsen till ifrågavarande,
            illa beryktade och förhatliga straffbestämmelser. Vid 1889 års
            riksdag återkom regeringen med förslag till ytterligare änd- ring
            av paragrafen i syfte att utvidga straffbarheten även till uppmaning
            till andra brott och uppmaning, som kunde föranleda ohörsamhet
            mot lag eller laga myndighet eller åtgärd, som innebure hot mot
            samhällsordningen eller fara för dess bestånd. Vid förslagets
            framläggande yttrade justitieministern Örbom till protokollet:
            »Den nuvarande straffbestämmelsen i denna paragraf avser endast
            uppma- ning till våld å person eller egendom. Giltiga skäl synas
            dock saknas, var- för icke även uppmaning till andra brott såsom
            hemfridsbrott — — — bör medföra straff. — — — Jag har därför trott,
            att ifrågavarande stadgande bör utvidgas, så att det kommer att
            gälla om uppmaning till brott av vad slag som helst, som enligt
            allmän lag är straffbart. — — —
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-002.pdf"/>
          <fw xml:id="i-HjWDGjdfYsZ72t6KjqbutJ">
            4 | Motioner i Första kammaren, Nr 72.
          </fw>
          <p xml:id="i-VQSeJ1dszN4r9TVVuLnvnG">
            Vidare har till paragrafen tillagts ett nytt moment, innehållande
            straffbe- stämmelser för den, som i andra fall eller hänseenden
            än nyss äro omför- mälda, på förenämnda offentliga sätt söker
            förleda till ohörsamhet emot lag eller laga myndighet eller eljest
            uppviglar till åtgärd, som innebär hot mot samhällsordningen eller
            fara för dess bestånd. Avfattningen av detta stad- gande torde
            med önskvärd tydlighet utmärka, att detsamma icke avser att lägga
            hinder i vägen för den sansade granskningen och kritiken av sam-
            hällsförhållandena, lagarna och myndigheternas beslut eller yrkandet
            på re- former i ena eller andra avseendet. Meningen med stadgandet
            är att genom straffhot förebygga sådana falska, vrängda och våldsamma
            framställningar, vilka syfta att hos den oerfarna, okunniga och
            lättledda mängden väcka eller underblåsa en mot samhällsordningen
            eller andra samhällslager fientlig sinnes- stämning, ägnad att
            framkalla våldsgärningar och andra förbrytelser. — — — Den inskränkning
            i yttrandefriheten, stadgandet skulle medföra, lärer där- för
            icke kunna sägas gå längre, än nödigt är, Behovet av ett dylikt
            stad- gande torde till fullo ådagaläggas av allmänt kända sakförhållanden
            och särskilt av det sätt, varpå den s. k. socialdemokratiska agitationen
            enligt därom av vederbörande myndigheter meddelade uppgifter i
            vårt land bedrivs.» Märk det klara klasshatet, som präglar varje
            ord av den förbenade byrå- kraten och därigenom påtrycker hela
            lagen från början en klasslags förhat- liga stämpel. I yttersta
            hast behandlades den sålunda tillyxade klasslagen i högsta dom-
            stolen redan 2 dagar senare, den 29 april 1889, och lämnades av
            denna utan anmärkning. Endast ytterligare 2 dagar därefter behandlades
            saken slut- giltigt den 1 maj av statsrådet enligt ett längre
            protokoll. Den nuvarande regeringen borde skriva sig till minnes,
            att lagen speciellt motiveras med hänvisning till den dåvarande
            socialdemokratiska partisty- relsens sätt att driva »agitationer,
            ägnade att framkalla stämningar, som, om de lämnas att obehindrat
            utveckla sig, möjligen kunna leda till våldshand- lingar och andra
            brott». Såsom särskilt farlig och väl motiverande lagen hänvisas
            till den just då avhållna konstituerande socialdemokratiska parti-
            kongressen, vilken tydligen våldsamt skrämt upp vederbörande och
            givit orsaken till lagens framläggande. Lagutskottet tillstyrkte
            i sitt utlåtande nr 56 lagens antagande. Förslaget mötte emellertid
            skarpt motstånd från andra kammaren, och denna kammare avslog
            propositionen och antog i stället ett reservationsvis framfört
            ändringsförslag i moderatare form. Dock med mycken knapp ma- joritet,
            under det en stark minoritet röstade för rent avslag. Efter sammanjämkningar
            mellan de båda kamrarnas beslut på det sätt, att första kammaren,
            som naturligtvis ursprungligen bifallit propositionen, slutligen
            även biträdde andra kammarens beslut, erhöll 14 $ ett innehåll
            av följande lydelse: »Var som, muntligen inför menighet eller
            folksamling, eller i skrift, den han utspritt eller utsprida låtit,
            uppmanar till våld å person eller egen-
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-003.pdf"/>
          <fw xml:id="i-Ti1bhgWqSTy8ZDGEDkoeUK">
            Motioner i Första kammaren, Nr '72. 5
          </fw>
          <p xml:id="i-KgkxvB1VwBCUyVRkrJsAdb">
            dom, eller till annat brott, varå straff efter denna lag följa
            kan, varde där ej uppmaningen särskilt med straff belagd är dömd
            till böter eller fängelse. Där någon i andra fall, än här sagda
            äro, muntligen inför menighet eller folkmängd, eller i skrift,
            den han utspritt eller utsprida låtit, söker förleda till ohörsamhet
            mot lag eller laga myndighet; straffes ock efter ty i I mom. Sägs.»
            Under debatten ägnade särskilt i andra kammaren en hel del bemärkta
            män lagförslaget en mördande kritik, och särskilt är det påfallande,
            vilken klar hållning det gamla lantmannapartiets hövdingar intogo,
            varav här anföres några typiska yttranden: Carl Ifvarsson: »Det
            finnes nog lojala medborgare, som ville uttala sina olika åsikter
            och göra det i välvillig mening, men som skulle kunna be- skyllas
            för att tala i farlig riktning, ty icke alltid väljer man sina
            ord så noga, att man icke möjligen skulle kunna åtkommas med tillhjälp
            av denna lag, många andra omständigheter att förtiga.» Han vidrörde
            även: »— — — den fara som kan uppstå i följd av den kvävda yttrandefri-
            heten i allmänhet, något som sannolikt är det värsta av allt.»
            Med Carl Ifvarson instämde en lång rad lantmän. Herr Carl Herslow:
            »Har regeringen då icke redan nu. något medel i sin hand? Stå
            myndigheterna alldeles rådlösa gent emot dessa agitatorer? Äro
            de icke i stånd att få bukt på dem, om denna lag ej heller blir
            an- tagen? Det tyckes icke så. Dessa ”uppviglare', hava de icke
            suttit i fängelse allihop, herrar Palm och Lennstrand och Lyngholm
            och Danielsson o. s. v., är det någon enda av dessa herrar, som
            icke redan varit fast? Detta om yttrandefriheten. .Och den mycket
            omtalade församlingsfriheten? Sociali- sterna skulle hava ett
            sammanträde i söndags, som var utlyst vid Lill-Jans, men överståthållarämbetet
            förbjöd mötet samt hindrade genom polismyndig- heten dess hållande...
            Det gäller om alla jäsnings- och kokningsprocesser i den andliga
            som i den materiella världen: låt dem hava tillgång till den fria,
            friska luften, sätt icke locket på, skruva åtminstone icke locket,
            ty då kan man flyga i luften.» Herr Waldenström från Gävle: »Min
            livliga övrrtygelse är, att en sådan lag som denna skall komma
            att göra mycken skada. Om den icke blir till- lämpad, skall den
            hos folket slappa rättsmedvetandet och aktningen för lagens auktoritet
            i allmänhet. Blir den däremot tillämpad, i synnerhet om det sker
            med mannamån, så skall den å ena sidan föröka jäsningen och bitterheten
            bland folket, å andra sidan — och det betraktar jag som det farligaste
            — för- hindra reformerandet av de sociala missförhållanden, som
            justitieministern själv förklarat vara orsaken till den socialdemokratiska
            rörelsen. Ty man skall alltid gent emot varje än så rättmättiga
            anspråk säga: ”Vi kunna icke giva efter, såsom sakerna nu stå,
            medan det skulle kunna se ut som något erkännade av, att jäsningen
            vore berättigad”. På detta sätt skall man komma
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-004.pdf"/>
          <fw xml:id="i-3VuocdkJXm3srq8QNJZPPJ">
            6 Motioner i Första kammaren, Nr 72.
          </fw>
          <p xml:id="i-99CQW181CRQW9Gk3gkMaXN">
            att gå med på repressiva åtgärder undan för undan i stället för
            att med öppna ögon genomföra nödvändiga sociala reformer». Lyttkens
            (från Halland): Man såg redan vid början av den agitation, som
            föregick det nya statsskickets införande, tillstymmelse till förföljelse
            mot dem, som omfattade de nya idéerna rörande vår representation,
            ja, att de, som stodo under de då maktägandes kommando, verkligen
            till och med blevo förföljda. Vad skulle det då icke blivit fallet,
            om en sådan lag som denna funnits? Huru många av våra ädlaste
            män, vilkas minne skall leva långt efter det att vi äro glömda,
            skulle då icke suttit på de anklagades bänk, kanske till och med
            kommit i häkte. Jag tror, att under sådana förhållanden det är
            ytterst farligt att antaga en dylik lag, ty sådana tider kunna
            ju ännu en gång komma — — —.» I själva verket hade lagen aldrig
            kunna genomdrivas annat än med hjälp av de ryktbara 22 på Stockholmsbänken.
            Även under dåvarande undantags- förhållanden antogs den blott
            i väsentligt moderatare form, än regeringen hade föreslagit, och
            blott med 7 rösters majoritet: 109 mot 102. Den allmänna motvilja
            denna lag väckte borde, tycker man, åtminstone ha förskonat svenska
            folket från varje fortsättning i den inslagna riktningen. Men
            tullbördan fortfor att växa, militärbördan fortfor att växa, och
            därmed växte de maktägandes dåliga samvete. Det mest bedrövande
            är emellertid, att det blev vår första liberala regering som genomdrev
            lagens skärpning, Så tillkom också denna skärpning alldeles som
            den ursprungliga lagen under säregna förhållande. Det var typiskt
            nog krigsministern i den Staaffska ministären som med avgångshot
            jämte första kammaren genomdrev det nya lagförslaget och herr
            Staaff ansåg sig tvungen framlägga det för att ej för- störa alla
            möjligheter för sitt rösträttsförslag. Hos liberala samlingspartiet
            väckte förslaget dock så stor motvilja, att partiet faktiskt beslöt
            rösta där- emot. Men så inträdde den första stora konflikten mellan
            statsminister Staaff och kungamakten — det gällde ministärens
            yrkan att få vädja till folket genom upplösning av andra kammaren
            — och för att därvid stärka rege- ringens ställning lät samlingspartiet
            locka sig att svälja lagen. 10 kap. 14$ strafflagen fick alltså
            sin nuvarande lydelse. Medelst dessa lagändringar gjordes först
            och främst stadgandena obestäm- dare och därför vidsträcktare
            i sin straffande räckvidd. Vida färre miss- hagliga yttranden
            än förr kunde slippa genom maskerna i lagens nät. Sam- tidigt
            blev lagen ovissare till sin mening och svårare att tolka. Det
            blev för menige man allt vanskligare att avgöra, huruvida ett
            yttrande var brotts- ligt eller ej, och myndigheterna kunde godtyckligare
            än förr låta den ene drabbas av strängt straff och den andre alldeles
            löpa, ehuru de båda yttrat sig på ett sätt, som varit helt likartat,
            ja kanske på pricken detsamma. Med andra ord: rättssäkerheten
            var märkbart och kännbart förringad. Samtidigt infördes genom
            lagändringarna uv 1906 straffarbete såsom straff för politiska
            brott och det till en så stor utsträckning, att i vidrigaste fall
            fyra års straffarbete kunde ådömas. Straffmaximum hade alltså
            i ett slag
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-005.pdf"/>
          <fw xml:id="i-4mEd7bBoMs7p1bPhEpE9uL">
            Motioner i Första kammaren, Nr 72. 7
          </fw>
          <p xml:id="i-6FZLvNTA9NfdjZR9jeH5q8">
            fyradubblats, och denna höjning av straffmaximum har naturligtvis
            utövat stark inverkan på straffmätningen i övrigt. Det är onekligen
            raskt mar- scherat: år 1888 var uppmaning till brott straffbar
            blott i sällsynta undan- tagsfall, år 1906 var sådan uppmaning
            straffbar över lag och det med ända till 4 års straffarbete. Det
            må emellertid märkas, att straffen för uppmaning till mord, stöld,
            förfalskning och dylikt i verkligheten blott följt med för sällskapets
            skull. De spela mycket obetydlig roll i höga vederbörandes mo-
            tiveringar. Nej, man erkänner fullt tydligt, att det är de politiska
            brotten — eller så kallade brotten — man vill åt. Är 1889 gällde
            det socialisterna, är 1906 var det anarkisterna eller ungsocialisterna,
            med vilka man skrämde. Det är klart för var och en, att politiska
            brott utgöra en kategori för sig. De ha ej liksom andra brott
            framfötts av ett fördärvat eller av naturen lågt sinnelag eller
            utgjort tillfälliga utslag av karaktärssvaghet, själviskhet eller
            skadelusta. De ha framgått av övertygelse. De ha utförts för att
            tjäna en sak, en idé, de ha ofta direkt framsprungit ur en osjälvisk
            hängivenhet, större än den genomsnittliga. Man kan alltså omöjligen
            jämställa dem med andra brott, man måste anse dem för antingen
            bättre eller värre, allt efter den uppfattning man har, om en
            självständig övertygelse är något gott eller ej. Det svenska samhället
            har mer och mer röjt tendenser att anse dem värre. Det synes mer
            och mer böjt att anse självständig övertygelse som något förskräckande
            ont och vådligt. Men ett samhälle, som dömer från sådana utgångspunkter,
            dömer också på samma gång sig självt och sin s. k. rättsordning.
            Det är fullt riktigt vad en reservant inom lagutskottet an- förde
            vid behandling av denna fråga 1917, då han bl. a. anförde följande:
            »— — — På detta sätt har svenska folket, trots grundlagar och
            gamla traditioner, allt mer lyckliggjorts med en poliskultur,
            i stället för ett fort- gående mot det drömda demokratiska samhällsskicket.
            Varje ord, oangenämt för makten och konservatismen, måste vägas
            på guldvikt, bönhaseriet mot uttryckssätten i kritiken har blivit
            en viktig samhällsangelägenhet och under förevändningen att hålla
            lagarna i helgd undertryckes opinionsbildningen mot alla dåliga
            författningar och murkna institutioner, vilkas upprätthål- lande
            blivit denna munkorgslagstiftnings verkliga uppgift. De många
            pro- fetiorna från 1889 hava gått i uppfyllelse. Waldenströms
            från Gävle över- tygelse, att lagen skulle komma att göra mycken
            skada, har besannat sig och Carl Ifvarssons erinran att ”icke
            alltid väljer man sina ord så noga, att man icke möjligen skulle
            kunna åtkommaus med tillhjälp av denna lag, många andra omständigheter
            att förtiga” vitsordas ymnigt genom åklagare- myndigheters och
            justitieministrars tjänstenit i lagens tillämpande. -— — — » Det
            är en nog så belysande bild av såväl den rättsliga som politiska
            ut- vecklingen här i landet man får, genom att följa denna fråga
            från 1887 till nu. Vid förstnämnda tidpunkt var, såsom förut visats,
            stora grupper av annars rätt så konservativa politici av den bestämda
            uppfattningen, att lagen i fråga var obehövlig, skulle komma att
            verka skadligt, samt komma att
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-006.pdf"/>
          <fw xml:id="i-Fgy3RF53tVwXrbjXf3DcVL">
            8 Motioner i Första kammaren, Nr 72.
          </fw>
          <p xml:id="i-FcUHHcjtLx9oeV6Tv26g2K">
            utgöra en skamfläck för svensk lagstiftning. Icke förty kom den
            till stånd i panikens tecken och genom en ren överrumpling. När
            sedan det liberala partiets ledande män 1906 lånade sig till en
            sådan handling, som att ytterligare skärpa ifrågavarande lagbestämmelser,
            så är detta endast ett bevis för, hur snart man på borgerligt
            håll glömmer sin annars proklamerade ståndpunkt såsom bärare av
            de egentliga rättsprinci- perna och motståndare till varje åsiktsförtryck
            genom maktmedel. Man kan säga, att framläggandet av förslag om
            förut gällande lagbestämmelsers skär- pande var det pris, för
            vilket den då till den politiska maktens tinnar upp- stigande
            svenska liberalismen ville köpa den svenska reaktionens överseende
            och stöd. Priset betalades, men vilka varaktiga vinster affären
            inbringade, det kan man nu avläsa, genom att räkna det liberala
            partiets representation i den s. k. folkvalda kammaren. Trots
            detta liberalernas ynkliga uppträdande i detta som i en hel del
            andra fall, har detta som bekant icke hindrat, att de varit och
            allt fortfarande äro socialdemokraternas säkraste vänner och varmaste
            beundrare. Om man emellertid med mycket stor självövervinnelse
            kan finna förklaring till både den lagstiftning, som på detta
            område kom till stånd 1889, samt den 1906 tillkomna skärpningen,
            genom hänvisning till, att det vid dessa tider alltfort var högern
            som behärskade det politiska livet här i landet, så finnes ingen
            som helst rimlig förklaring till, att denna lagparagraf, utdömd
            redan från början inte bara av den allmänna folkopinionen utan
            jämväl motarbetad från konservativt håll, allt fortfarande har
            gällande kraft, trots allt tal om demokratiskt genombrott och
            att svenska folket numera skulle vara herre i eget hus. Nu borde
            man från s. k. demokratiskt håll vara angelägen om, att ur den
            svenska lagstiftningen utrensa sådana missfoster som här avhandlade
            lagparagraf, och att allvarliga ansatser under senare åren icke
            förekommit härtill från nämnda håll måste väl förklaras därmed,
            att man haft så många andra frågor att syssla med, att man glömt
            denna. Det kan emellertid nu vara på tiden att pröva våra dagars
            demokrati och framför allt våra socialdemokrater för att se, huruvida
            det ofta upprepade talet om demokrati och kamp mot reaktionens
            försök att genom mer eller mindre uppenbara klasslagar hämma all
            vidare utveckling, är så pass all- varligt menat, att det håller
            inför en sådan frågas behandling som denna. Studerar man denna
            lags verkningar från dess tillkomst intill nu, så skall man finna
            vilket ofantligt antal offer den krävt under tiden till ingen
            som helst nytta. Man skall inte heller söka trösta sig med, att
            lagens verkningar numera äro av skäligen liten praktisk betydelse.
            Tvärtom har det visat sig, att man just på allra senaste tiden
            börjat en straffskärpningens renässans, som t. o. m. väckt uppmärksamhet
            i den konservativa pressen. Sålunda dömde Stockholms rådhusrätt
            för några månader sedan ansvarige utgivaren för tidningen Stormklockan
            till 6 månaders fängelse för ett uttalande, som förekommit i nämnda
            tidning.
          </p>
          <pb facs="riksdagen-motions-pdf/data/1925/mot_1925__fk__72/mot_1925__fk__72-007.pdf"/>
          <fw xml:id="i-KVWbkjQ8J8J8oLrasz6hVq">
            Motioner i Första kammaren, Nr 72. 9
          </fw>
          <p xml:id="i-JH7VTmEnjHBxFJxkhWbrj">
            Då jag för min del anser, att lagen ifråga endast är ett verktyg
            i den härskande klassens hand, avsett att undertrycka för dem
            obehagliga menings- och åsiktsyttringar och sålunda tjäna rent
            reaktionära syften, och då jag vidare finner det vara ofrånkomligt
            för alla dem, som säga sig representera demokratin och därmed
            också en friare uppfattning och tidigare varit med att utdöma
            denna lag, att nu bidraga till dess avskaffande, skulle jag ju
            ha full rätt att utgå ifrån, att man på den sidan skall utan meningsskilj-
            aktighet också komma att biträda ett sådant yrkande. Om jag det
            oaktat icke kan vara fullt på det klara med att så kommer att
            ske, så beror detta huvudsakligast därpå, att man under senare
            tiden fått så många bevis för, att även den sig s. k. demokratin
            numera kan låna sig till mycket, som tidigare ansetts fullkomligt
            oförenligt med dess ställning och uppgift. Naturligtvis kommer
            icke en eventuell fortsatt tillämpning av ifrågava- rande lagparagraf
            att kunna nämnvärt hämma utvecklingen och sålunda icke heller
            arbetareklassens kamp mot bestående orättvisor och klasskillnad
            i allmänhet, men det synes mig vara en skam för de nu maktägande,
            ifall dessa för att kunna hålla sin ställning skola behöva lita
            sig till dylika, av den allmänna opinionen redan utdömda medel.
            Detta förbättrar ingalunda deras utsikter, men det skärper onödigt
            kampen och bringar en massa en- skilda personer i fängelset för
            handlingar, vilka i och för sig icke kunna anses brottsliga, utan
            i stället kanske vid nyktrare bedömande måste karak- täriseras
            som en legitim kamp för inte bara legitima utan rent av höga ideal.
            På grund av vad sålunda anförts hemställes,
          </p>
          <p xml:id="i-MRWwCMTQb1NPKd5BfHthQ3">
            att riksdagen måtte antaga följande förslag till lag om upphävande
            av 10 kap. 14 $ strafflagen. Lag om upphävande av 10 kap. 14 $
            strafflagen.
          </p>
          <p xml:id="i-Gk3e45PBqNPkq9AvfBfURC">
            Härigenom förordnas, att 10 kap. 14 $ strafflagen skall upphöra
            att gälla. Denna lag träder i kraft genast efter utfärdandet.
          </p>
          <p xml:id="i-Dz2V5it3F6ysQWEKwcqCjv">
            Skulle detta yrkande ej bifallas, hemställes alternativt,
          </p>
          <p xml:id="i-TjusbmE7jjtNNNyh6PrwyE">
            att riksdagen måtte besluta återställa 10 kap. 14 $ strafflagen
            till det innehåll, denna paragraf hade före 1906 års ändring av
            densamma.
          </p>
          <p xml:id="i-3HtskUehwXswoj9fXo2m1m" type="date">
            Stockholm den 21 januari 1925.
          </p>
          <div xml:id="i-2KcMmi1Ukjcv6CguEd2Gms" type="signatureBlock">
            <p xml:id="i-6tCMs28r6X7Eoy39a1zHi5" who="unknown" type="signature">
              C. Winberg
            </p>
          </div>
          <pb facs="riksdagen-motions-pdf/data/1925/mot_1925__fk__72/mot_1925__fk__72-008.pdf"/>
          <p xml:id="i-81edQFZyFoDrbbBXxwMzGW">
            sa - +
          </p>
          <p xml:id="i-qib66tTstnScfy5CWD8ob">
            i ,; Å ' 1 N &gt; j år v , . od v 4 «
          </p>
        </div>
      </div>
    </body>
  </text>
</TEI>
