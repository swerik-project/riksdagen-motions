<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00016">
  <teiHeader>
    <fileDesc>
      <titleStmt>
        <title>med anledning av skr. 2007/08:34 Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2006</title>
        <author corresp="i-FfCiJc8kVZcwio9wsCvVkH">av Mehmet Kaplan m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:34 Hemlig teleavlyssning, hemlig teleövervakning och hemlig kameraövervakning vid förundersökning i brottmål under år 2006</title>
          <idno type="rdwebb">GV02Ju16</idno>
          <rs type="number">Ju16</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju16/text</ref>
          <ref type="dokument_url_html">http://data.riksdagen.se/dokument/GV02Ju16</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju16</ref>
          <ref type="doc">http://data.riksdagen.se/fil/56249617-8A19-4B23-A35B-86D29B707EEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HjnLAwuU4NDEW2cQoqVCwi" type="basedOn"/>
        <correspContext corresp="i-HjnLAwuU4NDEW2cQoqVCwi">
          <ref>Regeringsskrivelse 2007/08:34</ref>
        </correspContext>
        <correspAction xml:id="i-UNt8o2mhtK2v5JvVCXGSHn" type="signed"/>
        <correspContext corresp="i-UNt8o2mhtK2v5JvVCXGSHn">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-2EiD6dYQdvkzmv7GsCvjny" type="referral">
          <date when="2008-01-23"/>
        </correspAction>
        <correspAction xml:id="i-Tk6Awrj79ktf5aHDNkDsh5" type="dismissal">
          <date when="2008-01-22"/>
        </correspAction>
        <correspAction xml:id="i-C7aN3Y5f7QhxeDcLGTqRnq" type="dismissal">
          <date when="2008-01-22"/>
        </correspAction>
        <correspAction xml:id="i-NzrP2DA6NNEQFjEdnLHmMn" type="transfer">
          <date when="2008-01-18"/>
        </correspAction>
        <correspAction xml:id="i-DFDEtdpMFLzPuaBUKuNNKW" type="submission">
          <date when="2008-01-18"/>
        </correspAction>
        <correspAction xml:id="i-SQ8wsNFLBkYdhZE2p2VVi" type="assigned"/>
        <correspContext corresp="i-SQ8wsNFLBkYdhZE2p2VVi">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NSHhrwEAhBqNJrw32eZKH2" type="motBody">
        <div xml:id="i-8DZsZSYAFpMSyiHcgzXhxX" type="motProposal" subtype="förslag">
          <head xml:id="i-4FhTXobDt1iBtJgHLy7tks">
            Förslag till riksdagsbeslut
          </head>
          <list xml:id="i-R5e3AtdrAGL9cQ4uHfRAMS" style="ol">
            <item xml:id="i-JGdWoqgdderV14kUhkBuVH">
              Riksdagen tillkännager för regeringen som sin mening vad som
              anförs i motionen om att effektivisera användningen av hemliga
              tvångsmedel.
            </item>
            <item xml:id="i-NdFGdz9kzNcARVQn9MvVa">
              Riksdagen tillkännager för regeringen som sin mening vad som
              anförs i motionen om att regeringen bör låta utreda en förbättring
              och effektivisering av de offentliga ombudens arbete.
            </item>
            <item xml:id="i-JgjVYfPoKXa2sgkZXhkVEM">
              Riksdagen tillkännager för regeringen som sin mening vad som
              anförs i motionen om att en oskyldig person som utsatts för integritetskränkande
              tvångsmedel bör ha möjlighet att rikta skadeståndsanspråk mot
              staten.
            </item>
            <item xml:id="i-8wDgX35JpEWYVrBRo5HXN1">
              Riksdagen tillkännager för regeringen som sin mening vad som
              anförs i motionen om att Säkerhets- och integritetsskyddsnämnden
              bör flyttas så att den blir underställd riksdagen i stället för
              regeringen samt få utökat mandat att granska enskildas klagomål.
            </item>
            <item xml:id="i-GfgRN1X5fHDjh98ikJy374">
              Riksdagen tillkännager för regeringen som sin mening vad som
              anförs i motionen om vikten av att garantera medborgarna insyn
              och medel för att skydda sig mot integritetskränkande intrång
              från staten.
            </item>
          </list>
        </div>
        <div xml:id="i-39eMcxB3PkLDGuzy2vFV6z" type="motContent">
          <head xml:id="i-6spVAkQFzaJz936No1Pkkg" type="h1">
            Miljöpartiet de grönas syn på hemliga tvångsmedel
          </head>
          <p xml:id="i-UjiNNkaPwoGSUUzT1JFYnP">
            Miljöpartiet de gröna anser att användandet av hemliga tvångsmedel
            innebär ett ingrepp i den personliga integriteten och sålunda
            alltid måste ske rättssäkert. Den yttersta avvägningen ska ske
            mellan brottsbekämpande behov och den enskildes integritet.
          </p>
          <p xml:id="i-85byeJNjyDk3S152gMtnjm">
            Den personliga integriteten är skyddad i svensk grundlag samt
            i Europakonventionen. I flera utslag från Europadomstolen påtalas
            att effektivitet i rättsmedlen går hand i hand med den lagstiftade
            rätten till personlig integritet.
          </p>
          <p xml:id="i-XsrDTpRGj8oaQVER4CcPML">
            Det vi ser som problematiskt vid användning av hemlig teleavlyssning,
            hemlig kameraövervakning och hemlig teleövervakning är när detta
            medför att oskyldiga och tredje part i direkt oproportionerlig
            och oacceptabelt hög grad utsätts för integritets­kränkningar.
            Ineffektiviteten i dagens system innebär att man inte lyckas uppnå
            kraven som ställs i Europakonventionens artikel 8, rätten till
            skydd för privatlivet, samt artikel 13, rätten till effektiva
            rättsmedel.
          </p>
          <head xml:id="i-44t6EinrsNDsrfUNRjXVHt" type="h1">
            Ineffektiva hemliga tvångsmedel
          </head>
          <p xml:id="i-4WNQmhLr994t6s4ReRUyiC">
            I regeringens årliga redogörelse för användandet av hemliga tvångsmedel
            framgår att antalet teleavlyssningar ökat återigen. År 2001 beviljades
            398 stycken hemliga teleavlyssningar. År 2006 var siffran 893
            stycken. Trots ökningen har effektiviteten, dvs. andelen av fallen
            där den hemliga teleavlyssningen haft betydelse för under­sökningen,
            fortsatt ligga på en konstant nivå på mellan 40 och 50 % under
            de senaste fem åren.
          </p>
          <p xml:id="i-2ywdE46psadwgk8eRrRpTg">
            Hoppet om att den personliga integriteten värnas i det rättsliga
            arbetet ligger i händerna på de offentliga ombuden. När polisen
            i domstolen ansöker om att utnyttja hemliga tvångsmedel ska ombuden
            företräda den som dessa ska riktas mot. År 2006 avslogs 13 ansökningar.
            2004 avslogs endast en ansökan. Det faktum att så få ansökningar
            avslås, trots att exempelvis bara hälften av teleavlyssningarna
            sedan är till nytta för utredningen, visar på bristen på effektiva
            rättsmedel.
          </p>
          <p xml:id="i-BZPCtAqxY4oJJoPDUmN726">
            Regeringen anför att hemliga tvångsmedel är ett viktigt instrument
            i den brotts­bekämpande verksamheten. Den låga effektiviteten
            kommenteras med ett resonemang om att alla förundersökningar inte
            kan leda till fällande dom. Det ter sig motsägelsefullt att regeringen
            anser att användningen av hemliga tvångsmedel varit framgångsrik
            då medlen haft betydelse i bara cirka hälften av fallen, en konstant
            nivå sedan tio år tillbaka. Med tanke på att regeringen förespråkar
            ytterligare integritetskränkande instrument, såsom preventiva
            tvångsmedel, och dessutom har infört möjlighet till buggning,
            borde det ligga i dess intresse att se allvarligt på den låga
            effektiviteten. Miljöpartiet anser att regeringen borde omvärdera
            sina slutsatser i denna redogörelse om effektiviteten i användningen
            av de hemliga tvångsmedlen.
          </p>
          <p xml:id="i-GiB2rYBkpDiaodRndbaTuw">
            Miljöpartiet efterlyser också en analys av hur tvångsmedlen relaterar
            till rätten till skydd för privatlivet i artikel 8 i Europakonventionen
            och rätten till effektiva rättsmedel i artikel 13. En sådan lyser
            med sin frånvaro i skrivelsen.
          </p>
          <head xml:id="i-MVG5SHfhi3t8bJCsHMhV4s" type="h1">
            Vid införande av preventiva tvångsmedel
          </head>
          <p xml:id="i-8hp4oiz27a9Z6SHA27iXpD">
            Under hösten biföll riksdagen regeringens förslag om buggning.
            Ytterligare ett förslag, denna gång om preventiva tvångsmedel,
            har bordlagts genom minoritetsvotum och inväntar behandling. Det
            är därför på sin plats att se helheten när det gäller de hemliga
            tvångsmedlens utveckling i landet.
          </p>
          <head xml:id="i-Vs8bM1cMLEMnurKg6Nvwjg" type="h2">
            Preventiva tvångsmedel
          </head>
          <p xml:id="i-FCLH6bkjFVRjrTA37s84dU">
            Enligt förslaget om preventiva tvångsmedel ska kraven på den
            grad av misstanke som krävs sänkas betydligt från dagens nivå
            som kräver att brottet ska ge minst två års fängelse till att
            det räcker att polisen ska kunna anta att ett brott ska kunna
            äga rum.
          </p>
          <p xml:id="i-2X2sCmJkrijLqNi3YiqViy">
            Den förra regeringen, som lade fram förslaget, grundade förslaget
            på en utredning av Solveig Riberdahl. Förslaget kritiserades hårt
            av justitiekansler Göran Lambertz, Advokatsamfundet och Juridiska
            fakultetsnämnden vid Stockholms universitet.
          </p>
          <p xml:id="i-YW2fvCQr3LXHjPPGjt7kzP">
            Justitiekanslern kritiserade avvägningen mellan polisens behov
            av att bekämpa brott och intrånget i den personliga integriteten.
            Han menar att denna blir mest pannkaka.
          </p>
          <p xml:id="i-VgK78ARLYtzy2mcpKeh6Zb">
            Advokatsamfundet har i sitt remissvar påtalat den överhängande
            risken för att de hemliga tvångsmedlen nu drabbar en större krets
            av människor, exempelvis vänner och anhöriga till misstänkta.
          </p>
          <p xml:id="i-A4e4adjkPeM8yGVTwd7iqJ">
            Juridiska fakultetsnämnden vid Stockholms universitet skriver
            i sitt remissvar: På en rent abstrakt nivå, om förslaget blir
            lag, skapas det utrymme för den typ av kontroll av befolkningen
            som man mer förknippar med starkt auktoritära regimer än med demokratiska
            stater.
          </p>
          <p xml:id="i-U4DTkQ3rureYamWk2DAQLt">
            Enligt fakultetsnämnden är det viktigt att skapa starka rättssäkerhetsgarantier
            mot missbruk av tvångsmedlen och säkra kontrollmekanismer. Här
            aktualiseras frågan om rollen för de offentliga ombuden, domstolen
            och inrättande av en säkerhets- och integritetsskyddsnämnd. Denna
            diskussion förs nedan.
          </p>
          <head xml:id="i-6suvhyhmYG9ebc5PWH1WHc" type="h1">
            Domstolarnas och de offentliga ombudens roll
          </head>
          <p xml:id="i-QgUEdkjhrjB5J6NVsXenYh">
            Sedan tidigare ska beslut om hemliga tvångsmedel fattas av domstol,
            utan att den misstänkte själv är närvarande. För att bevaka den
            enskildes rätt och personliga integritet har ett system med offentliga
            ombud införts. De offentliga ombuden ska också bevaka att principerna
            för tvångsmedelsanvändning efterlevs. Enligt vad regeringen uppger
            har införandet av de offentliga ombuden till dags dato inte ökat
            antalet avslag på ansökningar om hemlig kameraövervakning. Vad
            gäller hemlig teleavlyssning och hemlig teleövervakning har endast
            tretton fall av begäran om tillstånd avslagits av domstol år 2006.
          </p>
          <p xml:id="i-GYMDUsApFpNcwbKNZRWPxg">
            Under år 2005 har många av de offentliga ombuden starkt kritiserat
            sina ytterst begränsade möjligheter att hjälpa dem de företräder
            att tillvarata sina medborgerliga fri- och rättigheter. Det har
            framkommit att såväl domstolens som de offentliga ombudens reella
            möjligheter att pröva en ansökan om ex empelvis hemlig teleavlyssning
            är ytterst begränsade. Det skulle till och med kunna ifrågasättas
            om inte den rättsliga prövningen och de offentliga ombudens inblandning
            i proceduren är av rent formellt slag. Det är mot denna bakgrund
            angeläget att de offentliga ombudens roll i försvaret av medborgarnas
            integritet effektiviseras och förbättras. Detta bör utredas.
          </p>
          <head xml:id="i-2Ndyt8NvYutonN2QHA3JcT" type="h1">
            Reella rättssäkerhetsgarantier
          </head>
          <p xml:id="i-77tmEVxjRHKpV4QDgnLbpC">
            Det ter sig inte desto mindre förvånande att regeringens planer
            på ökade ingrepp i medborgarnas personliga integritet inte åtföljts
            av vederbörliga kontrollorgan och åtgärder för att säkra effektiviteten
            och säkerheten i användningen av de hemliga tvångsmedlen.
          </p>
          <p xml:id="i-GJekv2S6nwspScGvDRbMoB">
            Det är principiellt bra och på rätt väg att regeringen infört
            en skyldighet att i efterhand underrätta den som utsatts för ett
            hemligt tvångsmedel, men såsom förslaget slutligen utformats i
            propositionen är denna skyldighet kantad av undantag som urholkar
            tanken med reell rättssäkerhetsgaranti för den enskilde.
          </p>
          <p xml:id="i-CDvEpr5HfFRXD8yRbJGTsZ">
            Det som regeringen fortfarande bortser från är det som rätten
            till effektiva rättsmedel stadgar i Europakonventionen, nämligen
            tydlig skadeståndsskyldighet vid de fall då integritetskränkande
            instrument används mot oskyldiga. Utan en sådan rätt får underrättelseskyldigheten
            en tandlös karaktär.
          </p>
          <p xml:id="i-SZMzrrdx6uUQ6j9YoKNUgT">
            Utöver de aviserade förslagen om att låta den öppna polisen använda
            hemliga tvångsmedel med sänkta krav på brottsmisstanke har flera
            andra lagförslag motiverats med rikets säkerhet och kampen mot
            terrorism, bl.a. förslag om DNA-registrering och implementeringen
            av datalagringsdirektivet. Två sådana förslag har redan antagits,
            nämligen buggning och Försvarets radio­anstalts (FRA) utökade
            möjlighet till avlyssning. Sammantaget ser vi en utveckling mot
            ett övervakningssamhälle.
          </p>
          <p xml:id="i-8BKRUub7bbvLuPqjW522jU">
            Miljöpartiet ställer sig frågan om varför regeringen inte nämner
            Integritets­skyddskommitténs existens i sina slutsatser i skrivelsen.
            Vi ser det som allvarligt och högst anmärkningsvärt att förslagen
            om utökad avlyssning (t.ex. i förslagen om FRA och buggning) tagits
            och att de som nu väntar (t.ex. preventiva tvångsmedel) kommer
            att genomföras utan hänsyn till kommitténs resultat i kommande
            betänkande.
          </p>
          <p xml:id="i-Qs4mY3U2wnWkVewmkrArYW">
            Detta skickar ett tydligt budskap till svenska folket att regeringens
            avvägningar för att säkerställa medborgarnas rättssäkerhet är
            tomma ord. Integritetsskyddskommitténs slutsatser kommer alltså
            inte att bli föremål för avvägningar i regeringens iver att införa
            anti-terrorlagar. Vi ser det som nödvändigt att invänta Integritetsskyddskommitténs
            betänkande för att därefter föreslå lämpliga åtgärder för att
            tillförsäkra medborgarna reella rättssäkerhetsgarantier.
          </p>
          <p xml:id="i-3NUcwXL3po5qqkDbuxJ3VS">
            Vidare ska regeringen tillsätta en särskild nämnd, säkerhets-
            och integritetsskydds­nämnden, med uppgift att granska myndigheters
            användning av hemliga tvångsmedel.
          </p>
          <p xml:id="i-15YUZvQskYCk6WjrpruHUU">
            Frågan är om denna nämnd kommer att leda till reella rättssäkerhetsgarantier
            och inte bara mer byråkrati. Nämndens uppgift kommer att vara
            att utöva särskild tillsyn av de organ som verkställer användning
            av hemliga tvångsmedel. Miljöpartiet anser att den nya nämndens
            plats som kontrollorgan vore bättre lämpat som underställt riksdagen,
            liksom Justitieombudsmannen är, och inte regeringen. Dessutom
            frågar vi oss om tillsynen kommer att vara omfattande nog. Nämnden
            bör kunna granska enskilda ärenden samt kunna genomföra system-
            och verksamhetstillsyn. Nämnden bör även stå för en redovisning
            av om de hemliga tvångsmedlen har haft önskad effekt.
          </p>
          <p xml:id="i-RVVgUfw8HVpCyFtFaJnEMX">
            Det råder ingen tvekan om att det är angeläget att polisen har
            tillräckliga verktyg för att säkra samhällets och medborgarnas
            säkerhet. Utifrån den brist på effektivitet som visas i tvångsmedelsanvändningen,
            avsaknaden på genomarbetade avvägningar mellan den enskildes rätt
            till integritet och de förväntade fördelarna av de nya tvångsmedlen
            och en analys som visar att en ny brottslighet kräver nya verktyg
            för polisen är vi dock inte övertygade om nödvändigheten i de
            tvångsmedelsreformer som pågår. De nu antagna förslagen i kombination
            med dem som väntar innebär sammantaget en oroväckande utveckling
            mot ett övervakningssamhälle. Vi kan inte acceptera att medborgarnas
            rättssäkerhet äventyras på ett sådant sätt och kommer även fortsättningsvis
            att arbeta för effektivt polisiärt arbete, mot ökande integritetskränkande
            lagförslag samt för effektiva och starka rättssäkerhetsgarantier.
          </p>
        </div>
        <div xml:id="i-KevMqKg71hPwWtPjgUAkuc" type="signatureBlock">
          <list xml:id="i-5NbKGtZDoZKN9KhyevXEnU">
            <item xml:id="i-ArDQhqxTeX7XPXg8nHgPzp" who="i-FfCiJc8kVZcwio9wsCvVkH" type="signature">
              Mehmet Kaplan (mp)
            </item>
            <item xml:id="i-6iuibn9QUbcgsqWyusnUqe" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-HmKauMGJ1pPNaV7SMtAbpe" who="i-FnYuSnrPcb2UZaoXY7vjXa" type="signature">
              Mikael Johansson (mp)
            </item>
            <item xml:id="i-C8QXn5yK19j4XBWYqMPuet" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
