<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00445">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__445/mot_1959__ak__445-001.pdf"/>
      <fw xml:id="i-UGsgA5LGifA87vWEEmDD81">
        Motioner i Andra kammaren, nr 445 år 1959 11
      </fw>
      <div xml:id="i-VWYsPAftUXD6fvpyupTgTG" type="motHeader">
        <div xml:id="i-UmvEnNowaY2DjF3FaUZaB8" type="motTitle"/>
        <div xml:id="i-4AGE2PsAR6pSLVvfeCGdRc" type="motSubmissionInfo"/>
      </div>
      <div xml:id="i-CTJ41gfXLBYdNCGPaCo62c" type="motBody">
        <div xml:id="i-3pYZbCLuYEnDjMghgSyf56">
          <p xml:id="i-2uGGqpcF9CQLvUhKUYYFUa">
            Nr 445
          </p>
          <p xml:id="i-FBHLBdF8FiqTHKT8uuF22P">
            Av herrar Brandt i Sätila och Elmwall, angående fliseldning.
          </p>
          <p xml:id="i-AqT5avMN6hoSBVMXXukvGZ">
            Enligt de undersökningar som företogs av södra Sveriges skogsindustri-
            utredning (SOU 1956:33) skulle under tioårsperioden 1954—1963
            vid en industriproduktion av 1954 års omfattning föreligga ett
            årligt virkesöverskott inom landet om drygt tio miljoner m3f (kubikmeter
            fast mått) exklusive bark. Detta överskott består huvudsakligen
            av björk men till en del även av klenare barrvirke. Det är ett
            betydande ekonomiskt intresse, att överskottsvirket tillvaratas
            på bästa sätt. Detta har vid olika tillfällen framhållits. Riksdagen
            underströk exempelvis 1950 önskvärdheten av att inhemskt vedbränsle
            måtte komma till ökad användning och särskilt angelägenheten av
            att de statliga myndighe- terna måtte utnyttja sådant bränsle.
            Södra Sveriges skogsindustriutredning framförde i sitt betänkande
            om klenvirke (SOU 1954: 29) den meningen, att så länge skogsindustriens
            kapacitet var otillräcklig för förädling av allt virke måste man
            söka finna avsättning för klenvirket som bränsle. Det är, framhöll
            utredningen vidare, ett beredskapsintresse av framträdande art,
            att under normala tider vedeldning bedrives i så stor utsträckning
            som möjligt, särskilt vid allmänna inrättningar av olika slag
            samt vid industriella anlägg- ningar i skilda delar av landet.
            I samma riktning gick 1951 års bränsleutred- nings uttalande (SOU
            1956:46) om att varje ökad fredsmässig användning av inhemska
            bränslen minskar behovet av beredskapsåtgärder och bör upp- muntras
            efter sitt beredskapsvärde. En tillfredsställande krisberedskap
            med avseende på bränsleförsörjningen synes oss förutsätta, att
            man redan i nor- mala tider skapar förutsättningar för eldning
            med inhemska bränslen så långt disponibla bränsletillgångar det
            medger. I dagens situation är det synnerligen angeläget att beakta
            den betydelse till- varatagandet av virkesöverskottet skulle ha
            för lösningen av sysselsättnings- problemet. Läget i dag kan sägas
            i viss mån likna den situation i början av 1930-talet, då statsmakterna
            efter förslag av 1931 års skogssakkunniga med framgång stimulerade
            till ökad användning av inhemskt vedbränsle. Det råder för närvarande
            en betydande arbetslöshet inom skogsbruket, och fara föreligger
            för sådan också inom skogsindustrierna. För närvarande är det
            icke på långt när möjligt att finna avsättning för virkesöverskottet
            för förädling inom skogsindustrien. Under de närmaste tio åren
            torde ett virkesöverskott av, mycket lågt räknat, minst 5 miljoner
            m3f
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-002.pdf"/>
          <fw xml:id="i-9Dx69yiNT8JXoqkqRjYNJo">
            12 Motioner i Andra kammaren, nr 445 år 1959
          </fw>
          <p xml:id="i-CHmgfUCqFAZjrLrDZ64tV">
            med bark vara disponibelt för annat ändamål än förädling inom
            massa- och sågverksindustrierna och för rundvirkesexport. Det
            är angeläget att finna ett användningsområde, som skapar ökad
            sysselsättning men kräver ringa kapi- tal. Det användningsområde,
            som bäst uppfyller dessa krav, torde vara över- skottsvirkets
            användning som bränsleflis. Under ledning av riksnämnden för ekonomisk
            försvarsberedskap har sedan 1955 försök med fliseldning pågått.
            Samtidigt har olika metoder prövats för rationalisering av flisframställ-
            ningen. De framsteg som uppnåtts är betydande. Nämnden arbetar
            nu vidare på att utnyttjande av fliseldning skall bli ekonomiskt
            fördelaktigt även under fredstid. Redan nu föreligger tekniskt
            goda möjligheter till eldning med flis. Flis- vedens tillredning
            är betydligt enklare än kastvedens. Flisen kan framställas antingen
            i transportabla flistuggar på avverkningsplatsen eller i stationära
            flistuggar dit flisveden kan föras i form av långved. Transporterna
            till förva- rings- eller förbränningsplatsen har rationaliserats.
            På förbrukningsplatsen kan flisen på maskinell väg föras till
            silos eller annat lagerutrymme och där- ifrån in i eldstaden.
            Det manuella arbetet har sålunda nedbringats till ett minimum.
            Den tekniska utvecklingen har medfört förbättrat ekonomiskt utbyte
            av fliseldningen. Under senare tid verkställda prov har exempelvis
            givit vid handen, att det går åt en tredjedel mindre ved vid fliseldning
            än vid eldning med kastved. I en av Östra Sveriges skogsägare,
            ekonomisk förening, verk- ställd utredning redovisas, att framställningskostnaderna
            för bränsleflis, fritt levererad till förbrukaren, beräknade efter
            dagens arbetspriser och betingel- ser i övrigt, varierar mellan
            11 och 21 kronor per kubikmeter löst mått. Där- vid har något
            rotnetto icke tillgodoförts skogsägaren. Genomsnittspriset torde
            ligga vid 16 kronor. Med nuvarande betingelser kan bränsleflis
            med låg fuk- tighetshalt hävda sig i konkurrensen med koks, stenkol
            och eldningsolja 1—2 i de flesta avsättningslägen. Med de tekniska
            och ekonomiska möjligheter som sålunda uppnåtts för fliseldningen
            är det i nuvarande läge med hänsyn framför allt till sysselsätt-
            nings- och beredskapsintressena angeläget för statsmakterna att
            i största möjliga utsträckning främja och stödja en betydande
            övergång från eldning med importbränslen till fliseldning. Östra
            Sveriges skogsägare tar i sin utred- ning sikte på att fliseldningen
            under en femårsperiod skall utökas, så att av det totala virkesöverskottet
            fem miljoner m3f utnyttjas för fliseldning. Stats- makterna bör
            enligt vår mening medverka till genomförande av ett sådant femårsprogram
            för ökad användning av bränsleflis, vilket skulle innebära stora
            fördelar för landet i olika avseenden. Av den nämnda virkeskvantiteten
            på fem miljoner m3f skulle ungefär hälften erhållas vid röjning
            och gallring. Ur skogsskötselsynpunkt bör fram- hållas, att dylika
            åtgärder är av stor betydelse för kvalitetsdaning och träd-
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-003.pdf"/>
          <fw xml:id="i-6pygtZqYWgtehZFVdTWLck">
            Motioner i Andra kammaren, nr 445 år 1959 13
          </fw>
          <p xml:id="i-FoMuVUEJCQjMTbjjk9tQ7Q">
            slagsreglering samt för överflyttning av tillväxten till färre
            stammar. Där- igenom erhålles i framtiden icke endast större och
            tidigare utbyte av gagn- virke utan även ett gagnvirke av högre
            kvalitet och grovlek. Vid röjningar och gallringar skulle årligen
            ytterligare cirka 100000 hektar kunna behandlas. Härigenom skulle
            de framtida skogsvärdena höjas med belopp motsvarande minst kostnaderna
            för gallringen och röjningen eller omkring 15 miljoner kronor
            årligen. I nuvarande läge måste man, såsom framhållits, fästa
            största vikt vid de ökade möjligheter till sysselsättning, som
            en övergång till fliseldning medför. Under högkonjunkturen har
            t.ex. skräpskogshuggningar och röjningsgall- ringar eftersatts.
            En avsevärd arbetsreserv finns sålunda ackumulerad i oröjda och
            ogallrade skogar. För närvarande kan skogsägare få 25 procent
            i statsbidrag av sina beräknade normala röjningskostnader, om
            röjningarna bedrives i form av beredskapsarbeten. Dessa bidrag
            fyller i nuvarande läge en angelägen uppgift. Kostnaderna blir
            dock oftast trots detta bidrag alltför betungande för skogsägarna.
            Om däremot röjningskostnaderna betalas genom flisberedning, kommer
            gallrings- och röjningsarbetena att ökas och därmed sysselsättningsmöjligheterna
            inom skogsbruket. Östra Sveriges skogsägare framhåller i sin utredning,
            att den beräknade avverkningen av fem miljoner m3f för framställning
            av bränsleflis skulle bereda sysselsättning för cirka 12 000 årsarbetare
            i skogsarbete. Om denna arbetskraft skulle tänkas gå helt arbetslös,
            fortsätter föreningen vidare, torde skattebortfallet för stat
            och kommun kunna beräknas till cirka 15 miljoner kronor. Härtill
            kommer be- sparingar i arbetslöshetsunderstöd och socialbidrag
            till betydande belopp. I motsats till vad i stort sett gäller
            om industrien är skogsbruket icke loka- liserat till vissa centra
            utan utspritt över praktiskt taget hela landet. Vid sysselsättningssvårigheter
            som för närvarande råder bör man på grundval av en flisberedning
            av här avsedd omfattning kunna sysselsätta även ur andra näringar
            än skogsbruket friställd arbetskraft i närheten av hemorten. Där-
            igenom skulle man undgå flyttning av arbetskraften och därmed
            förenade kostnader. Härtill kommer, att det ökade behov av flishuggningsmaskiner
            och eldningsaggregat, som måste bli en följd av en mera väsentlig
            övergång till fliseldning, torde medföra förbättrade sysselsättningsmöjligheter
            även inom verkstadsindustrien. Det ligger vidare i öppen dag,
            att en sådan övergång till fliseldning, som här förordas, skulle
            vara av största betydelse för vår beredskap på bränsleför- sörjningens
            område liksom för strävandena att upprätthålla en tillräckligt
            stor valutareserv. Bränsleimporten har under senare år stigit
            i snabb takt. År 1957 importe- rade Sverige bränslen till ett
            värde av cirka över 1716 miljoner kronor, varav 320 miljoner på
            stenkol, 366 miljoner på koks, 190 miljoner på crude och 840 miljoner
            kronor på pannbrännolja. Såsom bränsleutredningen framhöll,
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-004.pdf"/>
          <fw xml:id="i-BLHZTQa7s593FBZEv3cdhW">
            14 Motioner i Andra kammaren, nr 445 år 1959
          </fw>
          <p xml:id="i-GcVEDvgWmzdgaf8AAjapDG">
            måste vi räkna med att energibehoven ännu under avsevärd framtid
            kommer att växa i snabb takt. Ökningen av vår import av fossila
            bränslen beräknas till fem procent per år, motsvarande ett värde
            av cirka 100 miljoner kronor. Med det ansträngda läge som kännetecknar
            vår valutareserv måste det fram- stå som en angelägen målsättning
            att genom ökad användning av inhemskt bränsle söka minska bränsleimporten
            eller i varje fall förhindra ökning av densamma. I första hand
            bör man eftersträva en ökad användning av bränsleflis vid offentliga
            anläggningar. Vid de statliga anläggningarna — med undantag för
            de affärsdrivande verken — konsumeras årligen för uppvärmningsändamål
            omkring 315 000 normalton kol. Konsumtionen vid landstingens anläggningar
            torde kunna uppskattas till cirka 200 000 ton per år. Vid de kommunala
            an- läggningarna torde den uppgå till minst samma kvantitet. Den
            sammanlagda bränsleförbrukningen vid de offentliga anläggningarna
            uppgår således till minst 700 000 normalton kol, motsvarande omkring
            sju miljoner kubikmeter flis. Man bör kunna räkna med att under
            den aktuella femårsperioden över- gång till eldning med bränsleflis
            skall kunna ske vid en tredjedel av de offent- liga anläggningarna,
            vilket skulle innebära möjlighet att på så sätt utnyttja 2—2,5
            miljoner kubikmeter bränsleflis. En övergång i nämnd omfattning
            till eldning med bränsleflis vid de offentliga anläggningarna
            är alltså inte till- räcklig för förverkligande av femårsprogrammet.
            Även de privata konsumen- terna måste stimuleras till användning
            av bränsleflis.
          </p>
          <p xml:id="i-JqhrLyi6KRSNBTzMiLCXn5">
            De investeringskostnader, som femårsprogrammet för utbyggnad
            av flis- eldningen kan beräknas medföra, är relativt små. Östra
            Sveriges skogsägare, förening u.p.a., har i sin utredning beräknat,
            att en medelstor eldningsanlägg- ning med en årlig förbrukning
            av cirka 2000 m3f torde kosta cirka 24 000 kronor. För den avsedda
            konsumtionen av fem miljoner m3f kan den totala investeringskostnaden
            i eldstäder alltså uppskattas till cirka 60 miljoner kro- nor.
            Flisberedningen av röjningsvirket beräknas kräva 350 transportabla
            huggningsmaskiner till en sammanlagd anskaffningskostnad av 10500
            000 kronor. Övrig kvantitet virke beräknas upphuggas av 125 stationära
            tuggar till en sammanlagd anskaffningskostnad av 6 750 000 kronor.
            För säkerstäl- lande av en jämn tillförsel av bränsleflis till
            kunderna bör på vissa platser buffertlager uppläggas. De sammanlagda
            kostnaderna för härför erforderliga lagerhus torde icke komma
            att överstiga tio miljoner kronor. Det totala inves- teringsbehovet
            för utnyttjande av fem miljoner m3f som bränsleflis skulle alltså
            bli cirka 87 miljoner kronor. Det är enligt vår mening angeläget,
            att staten medverkar till denna utbygg- nad av fliseldningen genom
            att i erforderlig utsträckning lämna kreditgaran- tier för lån
            till ombyggnad av eldstäder och anskaffning av flishuggmaskiner.
            Amorteringstiden för sådana lån bör sättas till tio år och räntefoten
            till maximum fyra procent.
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-005.pdf"/>
          <fw xml:id="i-Pfhms7R5MQPm6eyLzAtnUw">
            Motioner i Andra kammaren, nr 445 år 1959 15
          </fw>
          <p xml:id="i-ThWAfqAtnYdrYom2JpnS5o">
            Det finns skäl att antaga att statliga kreditgarantier skulle
            behöva lämnas för cirka hälften av det ovan nämnda totala investeringsbeloppet
            60 miljoner kronor för ombyggnad av bränsleanläggningar för fliseldning,
            dvs. 30 miljo- ner kronor. Under en femårsperiod skulle alltså
            kreditgarantier lämnas å sex miljoner kronor årligen. Härtill
            kommer investeringar i statliga anläggningar, som torde kunna
            uppskattas till cirka 12,5 miljoner kronor under femårs- perioden,
            dvs. 2,5 miljoner kronor per år. Vidare måste kreditgarantier
            läm- nas för lån till maskininköp (tuggar) och uppförande av buffertlager
            å totalt cirka 27 miljoner kronor eller per år under en femårsperiod
            cirka 5,5 mil- joner.. En ytterligare stimulans för övergång till
            eldning med bränsleflis skulle vara om kostnaderna för investeringarna
            kunde göras avdragsgilla vid inkomsttaxeringen. I de fall, där
            det visar sig vara god ekonomi att producera bränsleflis och att
            elda med sådant bränsle, har man anledning förvänta initiativ
            från kon- sumenterna eller producenterna själva. Däremot kan man
            icke påräkna något sådant initiativ i de fall där lönsamheten
            är ringa eller där verksamheten är förlustbringande. Den enskilde
            konsumenten torde icke vara villig att betala mer för bränsleflisen
            än för det fossila bränslet. Han vill helt naturligt ha full täckning
            för de merkostnader som han åsamkats genom fliseldningen. Härutöver
            måste han beredas möjligheter att finansiera omställningen från
            eldning med fossilt bränsle till eldning med bränsleflis. Beräkningen
            av subventionen å flispriset måste byggas på två förutsätt- ningar:
            a) skogsägaren och distributören skall ha full täckning för sina
            kostnader, b) cirka 70 procent av flisen direktlevereras från
            tuggmaskin och 30 pro- cent levereras från buffertlager. Priset
            på flisen fritt konsument måste fastställas genom beräkning av
            avverkningskostnader och transportkostnader. Därvid förutsättes
            bl. a. skogs- ägaren skall ha samma pris för flisveden framme
            vid bilväg, oavsett trans- portvägens längd. Subventionsbeloppet
            bör bestämmas till påvisbar fördyring vid eldning med bränsleflis.
            En viss schablonisering av ersättningen för konsumentens ränte-
            och amorteringskostnader i anledning av ombyggnad av eldstad eller
            anskaffande av eldningsaggregat måste därvid ske. Denna schablonersättning
            föreslås till sju procent på inköpskostnaden för förbrukad flis.
            Det möter givetvis stora svårigheter att beräkna storleken av
            de samman- lagda subventionsbelopp som kan komma att utgå. Med
            utgångspunkt från de prisuppgifter som inhämtats av socialstyrelsens
            prisombud i olika delar av landet kan det genomsnittliga katalogpriset
            å eldningsolja beräknas till ca 200 kr. per m3. Emellertid lämnas
            betydande rabatter på dessa priser. Rabatterna kan antagas i genomsnitt
            uppgå till ca 15 Z. Man skulle med
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-006.pdf"/>
          <fw xml:id="i-K7Cro5BP5XKMvxbYnk44aC">
            16 Motioner i Andra kammaren, nr 445 år 1959
          </fw>
          <p xml:id="i-86Wg7hA4k3wLc18ekrd1wT">
            hänsyn tagen härtill komma fram till ett genomsnittspris av ca
            170 kronor. Detta motsvarar ett pris på bränsleflisen av omkring
            13 kronor per m3. Då kostnaderna för flisens framställning såsom
            ovan visats kan beräknas till 16 kronor per m3 skulle, därest
            flisförbrukarna över huvud taget skall reflek- tera på fliseldning
            i stället för oljeeldning, det vara erforderligt att subven- tionera
            köparna med tre kronor per m3 flis. — Uppmärksammas bör att olje-
            priset ingalunda är detsamma i landets olika delar. Med hänsyn
            härtill er- fordras exempelvis i det inre av Norrland icke någon
            konsumentsubvention på grund av att oljepriset där är så högt
            att fliseldning redan utan subvention är konkurrenskraftig. Däremot
            kan högre subvention än tre kronor fordras i t.ex. hamnstäder
            och dessas närlägen på landsbygden. — En föreslagen konsumentsubvention
            om tre kronor är alltså ett genomsnittstal. Observera! Gentemot
            kokseldning förutsättes prisstimulans ej erfordras.
          </p>
          <p xml:id="i-3Hm4C5zBWnTrK9eYYZLtSR">
            Det bör vidare understrykas att ovan angivna relationer mellan
            olje- och flispris gäller för vedflis med en vattenhalt av 30—40
            92. Flis beredd av sågavfall inkluderas icke i kalkylen och sättes
            icke i samband med subven- tioneringsförfarandet. De subventionsbelopp
            som enligt ovan angivna förut- sättningar beräknas komma i fråga
            för detta ändamål per år uppgår till 36 milj. kronor. Vid en övergång
            till fliseldning av denna omfattning tages vir- kesöverskottet
            om fem milj. m3f (motsvarande tolv miljoner m3 tuggad flis) 1
            anspråk. Om hälften av alla eldningsanläggningar skulle vara i
            dokumenterat behov av ersättning för ränte- och amorteringskostnader
            skulle beloppet per m3 flis utgöra 7 7 av 16 kronor eller för
            sex miljoner m3 flis — 6,7 miljoner kronor. Riksnämnden för ekonomisk
            försvarsberedskap, som handhar försöksverk- samheten rörande eldning
            med bränsleflis, bör lämpligen också vara organ för de statliga
            åtgärder, som vi förordar för förverkligande av fliseldnings-
            planen. Till nämndens stöd bör i varje län inrättas ett organ,
            sammansatt av representanter för skogsägare, konsumenter och arbetstagare
            under opartiskt ordförandeskap. Riksnämnden bör med stöd av länsorganen
            göra upp förslag till prissättning och övriga villkor rörande
            framställning och leveranser av bränsleflis. För att möjliggöra
            såväl att samtliga skogsägare får samma pris vid bilväg, oberoende
            av transportavståndet till konsument, som att en viss buffertlag-
            ring sker där så behövs fordras att flisleveransen handhaves och
            garanteras av ett organ, som har den organisation och den ekonomiska
            bakgrund som är nödvändig för att bland annat handha utbetalningen
            av subventionsbelopp. Ett sådant organ finnes i skogsägareföreningarna,
            som med lång erfarenhet från kristidens bränsleleveranser och
            med övriga kvalifikationer kan garan- tera leverans till de företag
            som eldar med flis. Såsom vi ovan framhållit framstår det som
            synnerligen angeläget, att åt- gärder till främjande av övergång
            till fliseldning enligt det förordade femårs-
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-007.pdf"/>
          <fw xml:id="i-EZQeESgURTj3mtmGUU7F3g">
            Motioner i Andra kammaren, nr 445 år 1959 17
          </fw>
          <p xml:id="i-URmpBKCJQh5zfmD2FCdzCX">
            programmet snarast vidtas. Redan för innevarande budgetår bör
            erforderliga medel ställas till förfogande. Statliga kreditgarantier
            för lån till ifrågava- rande ändamål bör för innevarande budgetår
            få lämnas intill ett belopp av två miljoner kronor, och för ombyggnad
            av eldstäder vid statliga anlägg- ningar bör anvisas ett investeringsanslag
            av en miljon kronor. Man kan inte räkna med att fliseldningen
            hinner utbyggas så snabbt, att subventionsmedel i större utsträckning
            kan behöva tagas i anspråk under innevarande budgetår. Det torde
            för budgetåret 1958/59 vara tillräckligt med ett sammanlagt subven-
            tionsbelopp av 200 000 kronor. Till täckande av kostnadsfördyringar
            i följd av fliseldning vid statliga anläggningar torde erfordras
            50 000 kronor.
          </p>
          <p xml:id="i-ACZrmq1JveHsGWvqppJ7zf">
            Under nästkommande budgetår bör verksamheten ha hunnit få sådan
            om- fattning, att stödåtgärder krävs i enlighet med det förordade
            femårsprogram- met. Det lånebehov, för vilket staten då skulle
            lämna kreditgarantier, kan beräknas till sex miljoner kronor för
            lån till ombyggnad av eldstäder samt till 2,5 miljoner kronor
            för lån till inköp av huggningsmaskiner och till upp- förande
            av buffertlagerhus, sammanlagt 8,5 miljoner kronor. För ombygg-
            nad av eldstäder vid statliga anläggningar krävs ett investeringsanslag
            av 2,5 miljoner kronor. Det erforderliga subventionsbeloppet kan
            beräknas till 4,5 miljoner kronor. Kostnadsfördyringarna vid statliga
            anläggningar kan upp- skattas till 200 000 kronor. Femårsprogrammets
            genomförande kommer, såsom påvisats, att i väsent- lig utsträckning
            skapa ökade sysselsättningsmöjligheter. I nuvarande läge synes
            det oss därför naturligt, att medel till subventioneringen disponeras
            från det under femte huvudtiteln upptagna anslaget till kostnader
            för arbets- löshetens bekämpande m. m. Riksdagen bör nu i princip
            uttala sig för genomförande av det förordade femårsprogrammet
            för ökad användning av bränsleflis. Ställning torde nu icke böra
            tagas till stödåtgärdernas utformning efter budgetåret 1959/60.
            Med de snabba framsteg som vunnits på flisframställningens område
            kan förhopp- ningar hysas om att bränsleflisen inom snar framtid
            uppnår full konkurrens- kraft i förhållande till importbränslena.
            Den försöksverksamhet, som bedri- ves under ledning av riksnämnden
            för ekonomisk försvarsberedskap, bör ytterligare påskyndas. Vi
            hälsar med tillfredsställelse, att Kungl. Maj:t i dagarna uppdragit
            åt domänstyrelsen att skyndsamt pröva de ekonomiska aspekterna
            i samband med ett rationellt utnyttjande av klenvirke. Det är
            enligt vår mening angeläget, att man vid dessa undersökningar
            inriktar sig på möj- liggörande av en övergång till fliseldning
            i enlighet med det av oss förordade femårsprogrammet. På grundval
            härav bör Kungl. Maj:t snarast möjligt fram- lägga förslag angående
            den fortsatta utbyggnaden av fliseldningen med sikte på att bränsleflisen
            i ekonomiskt och andra avseenden skall kunna konkur- rera med
            importbränslena. En exploatering av klenvirket i full utsträckning
            för industriändamål krä-
          </p>
          <p xml:id="i-HpHAMzZ8dFP9iXA7wB8JVE">
            Bihang till riksdagens protokoll 1959. 4 saml. Nr 439—447
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-008.pdf"/>
          <fw xml:id="i-BBcfDzdQup5X8b2P3zg2RR">
            18 Motioner i Andra kammaren, nr 445 år 1959
          </fw>
          <p xml:id="i-6Ajj6mzB4sKpZMXzDSnQx2">
            ver väsentliga kostnader. Klenvirkets nyttiggörande i form av
            flis för eld- ningsändamål torde vara den för närvarande billigaste
            av kända använd- ningsformer. Det är emellertid av utomordentlig
            vikt att nya användnings- områden för klenvirkessortimenten undersökes
            och utforskas. Man vet näm- ligen att procenten äldre och överårig
            skog för närvarande är alltför stor inom våra bestånd. Därmed
            uppstår en tid framåt ökade arealer ungskogar, ökade röjnings-
            och gallringsbehov och slutligen ökat behov av avsättnings- former
            för klenvirke från ungskogsbestånden. För närvarande sysslar skogsindustrien
            på egna laboratorier delvis med forskning inriktad på att finna
            användning för klenvirke och sågavfall. Så har exempelvis Mo och
            Domsjö Aktiebolag härvidlag gjort en uppmärksam- mad insats. Ytterligare
            forskning krävs emellertid. Det kan t. ex. vara möj- ligt att,
            efter att metoder utforskats att avlägsna barken eller i varje
            fall eli- minera verkan av densamma, använda flisat klenvirke
            i massaindustrien. Andra användningsområden, för tillverkning
            av plattor för byggnadsända- mål, för möbelindustri m. m. har
            redan beträtts. I vårt land har skogens roll som råvara för framställning
            av syntetiska fodermedel och livsmedel endast i ringa omfattning
            varit föremål för forsk- ningens intresse. Det är långt ifrån
            uteslutet att klenvirke kan få ett mycket väsentligt värde som
            råvara i framtida produktion vid sidan om dess värde som eldningsmaterial.
            Det bör vara en angelägen uppgift för staten att med- verka till
            att forskningen på detta område intensifieras. Ytterligare användningsområden
            kan vara värda att föra in i debatten. Dessa är våra ångkraftverk
            samt gasverk. I båda fallen är distributionen till de enskilda
            förbrukarna av gasen eller energien löst på ett förnämligt sätt.
            Såväl gasverk som kraftverk kräver mycket stora kvantiteter vedbränsle.
            Finansieringsfrågorna kommer att delvis ges annan utformning än
            som gäller för eldningsflisen. — Utan att göra dessa former för
            användningen av flis till föremål för ytterligare utredning vill
            vi fästa uppmärksamheten på dem. Av tekniska skäl och med anledning
            av att motionen berör en angelägen långsiktig skogsbruksfråga
            torde ärendet lämpligen behandlas under nionde huvudtiteln. De
            föreslagna, i anspråk tagna medlen för arbetslöshetens be- kämpande
            torde därmed behöva överföras från femte till nionde huvudtiteln.
            Den av föreningen Östra Sveriges skogsägare verkställda utredningen
            an- gående ökad användning av inhemskt bränsle kommer att tillställas
            veder- börande utskott. Med anledning av vad ovan anförts får
            vi hemställa, att riksdagen måtte A. i princip uttala sig för
            åtgärder under en femårsperiod till främjande av ökad användning
            av flisbränsle i enlig- het med i motionen anförda riktlinjer,
            B. medgiva att statsgaranti för lån till ombyggnad av eld-
          </p>
          <pb facs="riksdagen-motions-pdf/data/1959/mot_1959__ak__445/mot_1959__ak__445-009.pdf"/>
          <fw xml:id="i-WVEYtDjJZ7CQJ8vFv2BENy">
            Motioner i Andra kammaren, nr 445 år 1959 19
          </fw>
          <p xml:id="i-AFD1KE3cdgkXdcFQ2hC45m">
            C.
          </p>
          <p xml:id="i-HPobjzu2ELFAWtoz41qDXC">
            städer för fliseldning samt till inköp av flishuggnings- maskiner
            och uppförande av buffertlagerhus enligt i mo- tionen anförda
            grunder må beviljas 1) under budgetåret 1958/59 intill ett belopp
            av 2 000 000 kronor, samt 2) un- der budgetåret 1959/60 intill
            ett belopp av 11000 000 kronor, anvisa till ombyggnad av eldstäder
            för fliseldning vid statliga anläggningar 1) å tilläggsstat å
            kapitalbudgeten för 1958/59 ett investeringsanslag av 1000 000
            kronor samt 2) å kapitalbudgeten för 1959/60 ett investerings-
            anslag av 2500 000 kronor, medgiva att till rabattering av priset
            på bränsleflis enligt i motionen anförda grunder från det under
            femte huvud- titeln upptagna anslaget till Kostnader för arbetslöshetens
            bekämpande m. m. under nionde huvudtiteln må dispone- ras 1) för
            budgetåret 1958/59 200 000 kronor samt 2) för budgetåret 1959/60
            4500 000 kronor, samt medsgiva att till täckande av kostnadsfördyringar
            vid flis- eldning i statliga anläggningar från förenämnda anslag
            till Kostnader för arbetslöshetens bekämpande m. m. må disponeras
            1) 50 000 kronor för budgetåret 1958/59 samt 2) 200 000 kronor
            för budgetåret 1959/60, i skrivelse till Kungl. Maj:t anhålla
            1) att Kungl. Maj:t måtte vidtaga för främjande av ökad användning
            av bränsleflis under 1959 och 1960 erforderliga åtgärder en- ligt
            motionens syfte, 2) att Kungl. Maj:t på grundval av pågående undersökningar
            snarast möjligt måtte fram- lägga förslag angående den fortsatta
            utbyggnaden av flis- eldningen i enlighet med i motionen förordade
            femårs- program, samt 3) att Kungl. Maj:t skyndsamt måtte pröva
            möjligheterna att intensifiera forskningen rörande utnytt- jande
            av klenvirke och sågavfall som råvara vid industri- ell produktion
            i övrigt.
          </p>
          <p xml:id="i-TpG7SWBbw4U5ZQx1eNNzpv" type="date">
            Stockholm den 27 januari 1959
          </p>
          <div xml:id="i-D4Mxd6G2guUc3ZFgmMbLvp" type="signatureBlock">
            <p xml:id="i-Arj1Db2vYMv6ukBM73f6Mn" who="i-B23GjshyfGkPGKgYN7xpVQ" type="signature">
              Henry Brandt
            </p>
          </div>
          <p xml:id="i-VckKmNwL23fN4PcukUmFQV">
            Emil Elmwall
          </p>
        </div>
      </div>
    </body>
  </text>
</TEI>
