<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_347/mot_200405_MJ_347-0001.pdf"/>
      <pb facs="riksdagen-motions-pdf/data/200405/mot_200405_MJ_347/mot_200405_MJ_347-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ347 pnr: -kd591
          </p>
          <p>
            Motion till riksdagen 2004/05:MJ347
          </p>
          <p>
            av Holger Gustafsson m.fl. (kd, m, fp, c)
          </p>
          <p>
            Vänern och Vättern som centrum för svenskt insjöfiske
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om åtgärder i syfte att utveckla och säkerställa
            fisket i Vänern och Vättern för yrkesfiske, sportfiske och turism.
            2. Riksdagen tillkännager för regeringen som sin mening vad i
            motionen anförs om att Vänern och Vättern skall utvecklas till
            en gemensam nationell resurs för ökad nationell och internationell
            fisketurism till Sverige. 3. Riksdagen tillkännager för regeringen
            som sin mening vad i motionen anförs om behovet av en utvärdering
            av hittills gjorda fiskevårdsåtgärder, som grund för fortsatta
            insatser. 4. Riksdagen tillkännager för regeringen som sin mening
            vad i motionen anförs om att länsstyrelsen skall inta en samordnande
            roll mellan kommuner, yrkesfiskare, sportfiskeföreningar och båtägarföreningar
            för att åstadkomma en satsning, inom ramen för EU:s landsbygdsutveckling,
          </p>
          <p>
            med utbyggnad av anläggningar för fiskets utveckling.
          </p>
          <p>
            Den centrala myndighetens åtgärder
          </p>
          <p>
            Fiskeriverket är den centrala myndighet som beslutar om vilka
            föreskrifter som skall gälla för vården av fiskbestånden. Regionalt
            är det länsstyrelsen som tillsammans med kommuner och fiskets
            organisationer genomför olika fiskevårdande insatser. Exempel
            på sådana åtgärder är vård av biotoper, provfisken, anläggning
            av fiskvägar och fiskutsättningar. Fiskevård definieras på olika
            sätt. Med fiskevård kan till exempel avses åtgärder som syftar
            till att öka fiskets avkastning och kvalitet, upprätthålla optimal
            avkastning och motverka skador på fiskbestånden. Genom olika åtgärder
            kan yrkes- och fritidsfiskets behov av en hög avkastning av eftertraktade
            arter tillgodoses.
          </p>
          <pb facs="riksdagen-motions-pdf/data/200405/mot_200405_MJ_347/mot_200405_MJ_347-0002.pdf"/>
          <p>
            2004/05:MJ347
          </p>
          <p>
            Åtgärderna bör utformas med hänsyn till att naturresursen fisk
            bevaras och utvecklas.
          </p>
          <p>
            Skaraborgsområdet
          </p>
          <p>
            Västra Götalands län, mellan sjöarna Vänern och Vättern, är ett
            naturligt centrum för såväl yrkesmässigt insjöfiske som sport-
            och fritidsfiske. Skaraborgsområdet är landets största och viktigaste
            område för insjöfiske. Fisket bedrivs i framför allt Vänern och
            Vättern men också i sjöarna Ymsen, Viken och Bottensjön. Fisket
            utövas både på heltid och fritid. Fångsten vid det yrkesmässiga
            fisket uppgår till totalt cirka 800 ton och motsvarar ett värde
            i första ledet på cirka 13 miljoner kronor per år. De ekonomiskt
            mest betydelsefulla fiskarterna är: siklöja (löjrom 45 procent
            av värdet) samt gös, sik, röding, lax/öring, ål, abborre och gädda.
            Fiskindustrin i länet är småskalig. Koncentrationen av fiskande
            företagare i de olika hamnarna varierar från den största, Spikens
            fiskehamn med 15-20 licensierade yrkesfiskare, ner till små privata
            bryggor för endast 1 eller 2 yrkesfiskare. Förutsättningar för
            fiskodling i kassar och större landbaserade odlingar begränsas
            till de öppna vattnen i Vänern och Vättern. Skaraborgs varierande
            utbud av fiskevatten med mycket hög kvalitet gör området till
            ett
          </p>
          <p>
            av Sveriges attraktivaste för sportfisketurism. I Vänern och
            Vättern bedrivs ett omfattande fritids- och sportfiske. Den fångsten
            uppgår till cirka 500 ton per år. Trollingfisket i de stora sjöarna
            har till följd av stora utplanteringar av lax och öring expanderat
            och bedöms som ett av landets bästa. I länet har bildats ett 60-tal
            fiskevårdsområden omfattande 26 000 av länets totala sjöyta på
            28 000 hektar. De flesta områdena upplåter fiske till allmänheten
            genom försäljning av fiskekort.
          </p>
          <p>
            Behov av fiskevård i Vänern
          </p>
          <p>
            Under 1960-talet påbörjades odling och utsättning av lax och
            öring i Klarälven som kompensation för reproduktionsskador. Under
            senare år har totalt cirka 300 000 smolt satts ut per år. Laxfonden
            som ansvarat för utsättningarna räknar med en återfångst på 400
            kg/1 000 kg utsatta smolt. Laxfondens mål är en utsättning på
            500 000 smolt/år, vilket skulle ge en avkastning på 200 ton fisk/år.
            Det allra viktigaste målet för laxfiskevården är att bibehålla
            den genetiska resurs som lax- och öringstammarna i Vänern representerar.
            För att nå detta måste åtgärder vidtagas både i Gullspångsälven
            och andra rinnande vattendrag med möjlighet att bli rekryteringsområden
            för lax och öring. Reglering av fisket för att skydda vissa utsatta
            arter är ett annat viktigt inslag i fiskevårdsarbetet. Under senare
            år har ålutsättningar gjorts för prisregleringsmedel. Dessa medel
            avskaffades 1995. Utsättningarna är angelägna för ålfiskets bestånd.
            Gösen är mycket eftertraktad i såväl yrkesfisket som vid alla
            former av fritidsfiske. Gösens lek- och
          </p>
          <pb facs="riksdagen-motions-pdf/data/200405/mot_200405_MJ_347/mot_200405_MJ_347-0003.pdf"/>
          <p>
            uppväxtområden i Vänern är begränsade till grunda och varma vikar.
            Många av dessa vikar hotas av igenväxning vid låg vattenomsättning
            med en försämrad gösrekrytering som följd. Därför är behovet av
            ekonomiska resurser för vegetationsbekämpning angeläget. Utsättning
            av gös kan också vara lönsamt. Signalkräftor har tidigare satts
            ut på vissa platser i Vänern. Ny utsättning av signalkräfta är
            en fiskevårdsåtgärd som bör övervägas på nytt. Åtgärderna bör
            följas upp.
          </p>
          <p>
            Ökad kunskap
          </p>
          <p>
            Det ökade fritidsfisket och dess konsekvenser gör det nödvändigt
            att skapa bättre kunskap om fiske och vattenbruk. Det bör ske
            genom utbildnings- och informationsaktiviteter med anknytning
            till vatten, fiske, redskap och regleringar. Ökad internationell
            turism liksom Vänerns och Vätterns rena vatten och rika tillgång
            på fina fiskarter skulle, med en svensk satsning på internationell
            marknadsföring, ha goda förutsättningar att utvecklas till en
            betydande turism baserad på svenskt insjöfiske. För detta krävs
            en gemensam nationell och regional samverkan.
          </p>
          <p>
            EU-medel för landsbygdsutveckling
          </p>
          <p>
            Vänern och Vättern har nu en god tillgång på fisk och goda miljömässiga
            förutsättningar att ta emot en ökad fisketurism. Det som måste
            tillkomma är de anläggningsramper för i- och upptagning av båtar
            som fiskar enstaka dagar och sedan byter till annan plats för
            att där pröva fiskelyckan samt andra serviceanläggningar där fisken
            kan tas om hand under acceptabla sanitära förhållanden. Fiskeriverkets
            roll som central myndighet är viktig i detta sammanhang.
          </p>
          <p>
            Stockholm den 29 september 2004
          </p>
          <p>
            Holger Gustafsson (kd) Cecilia Widegren (m) Christer Winbäck
            (fp) Birgitta Carlsson (c)
          </p>
          <p>
            2004/05:MJ347
          </p>
        </div>
      </div>
    </body>
  </text>
</TEI>
