<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__ak__397/mot_1956__ak__397-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 397 år 1956 15
          </p>
          <p>
            Nr 397 Av herr Ekdahl, om anslag till verktygsutrustning åt vissa
            blinda, m.m.
          </p>
          <p>
            Blinda, som erhålla yrkesutbildning vid kungl. hantverksskolan
            för blinda män i Kristinehamn, få för närvarande efter fullbordad
            kurs en starthjälp av statsmedel på 800 kronor för anskaffande
            av viss verktygsutrustning m. m. Härutöver få de även två skrivmaskiner,
            nämligen en för skrivning av blindskrift och en för vanlig skrift
            till ett sammanlagt värde av omkring 600 kronor. Till kristinehamnsskolan
            ha emellertid sedan några år tillbaka förlagts särskilda kurser
            för utbildning av blinda till metallarbetare. Dessa kurser anordnas
            av kungl. överstyrelsen för yrkesutbildning efter rekvisition
            från kungl. arbetsmarknadsstyrelsen. Kursdeltagarna erhålla genom
            arbetsmark- nadsstyrelsen de för partiellt arbetsföra fastställda
            utbildningsbidragen men betraktas icke som skolans elever, trots
            det förhållandet, att undervisningen sker vid skolan, vilken även
            ombesörjer anskaffning av bostad m.m. åt dessa kursdeltagare liksom
            åt sina egna elever. Vidare förekommer allt oftare, att blinda
            efter att ha fått viss s.k. an- passningsundervisning vid blindskolan
            hänvisas till andra skolor för yrkes- utbildning, enär lämplig
            utbildning icke kan lämnas vid blindskolan på grund av dess begränsade
            möjligheter till yrkesval. Utbildningen av blinda till industriarbetare
            har givit goda resultat, i det att samtliga, som kunnat tillgodogöra
            sig utbildningen på ett tillfredsstäl- lande sätt, erhållit anställning.
            Då de blinda emellertid icke kunna använda sig av på arbetsplatsen
            före- kommande mätverktyg o. d., måste de förses med speciella
            sådana. En blind metallarbetare med utbildning till revolversvarvare,
            borrare eller liknande, måste exempelvis i allmänhet ha tillgång
            till två specialkonstruerade mikro- metrar och ett skjutmått,
            vilka tillsammans betinga en kostnad av omkring 800 kronor. Om
            arbetsgivaren nödgades bekosta dessa specialverktyg, skulle hans
            villighet att anställa en blind arbetare betydligt avtrubbas.
            Hittills ha därför De blindas förening och andra organisationer
            för blinda bestritt kostnaderna för sådana verktyg, där ej kommun
            eller landsting, som i un- dantagsfall skett, anvisat medel härför.
            Enär en utökning av utbildningen av blinda metallarbetare planeras
            under innevarande år, kunna kostnaderna för verktygsutrustning
            åt dessa metall- arbetare under budgetåret 1956/57 beräknas till
            lägst 10 000 kronor. Skrivmaskiner för såväl blindskrift som vanlig
            skrift äro för mången blind oumbärliga hjälpmedel både i förvärvsarbetet
            och under livets för-
          </p>
          <pb facs="riksdagen-motions-pdf/data/1956/mot_1956__ak__397/mot_1956__ak__397-002.pdf"/>
          <p>
            16 Motioner i Andra kammaren, nr 397 år 1956
          </p>
          <p>
            hållanden i övrigt. För att blinda, som erhålla sin yrkesutbildning
            utan att vara elever vid blindskolan i Kristinehamn, även skola
            kunna få skrivmaski- ner, torde för nästa budgetår erfordras omkring
            8 000 kronor. Det synes befogat, att blinda av statsmedel erhålla
            nödig utrustning obe- roende av om de erhålla sin yrkesutbildning
            vid blindskola, vid annan un- dervisningsanstalt eller vid av
            kungl. överstyrelsen för yrkesutbildning an- ordnade kurser. Med
            hänvisning till vad sålunda anförts föreslår undertecknad,
          </p>
          <p>
            att riksdagen för budgetåret 1956/57 måtte anvisa dels 10 000
            kronor för erfoderlig verktygsutrustning och dels 8000 kronor
            till skrivmaskiner åt sådana blinda, som efter genomförd yrkesutbildning
            icke kunna erhålla utrust- ningsbidrag från blindskola.
          </p>
          <p>
            Stockholm den 26 januari 1956
          </p>
          <p>
            Thorvald Ekdahl
          </p>
          <p>
            Victor Pettersons Bokindustri Aktiebolag, Stockholm 1956
          </p>
        </div>
      </div>
    </body>
  </text>
</TEI>
