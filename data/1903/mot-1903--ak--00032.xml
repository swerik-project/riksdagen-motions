<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1903/mot_1903__ak__32/mot_1903__ak__32-001.pdf"/>
      <div type="motHeader" xml:id="i-6jUGLsvcfL8dZikrASicjq">
        <div type="motTitle" xml:id="i-2pjpf3gRLyVyiyo4oWxKWH"/>
        <div type="motSubmissionInfo" xml:id="i-Sp2DPiCg6D8VyV7oTdgYnq"/>
      </div>
      <div type="motBody" xml:id="i-CWKW8XjrxG5i9KBvgXwnU8">
        <div xml:id="i-3nShhqyL4Fe6AkCpNznRg3">
          <p xml:id="i-FsnNi5GLbT6cAHVgPMwYfb">
            6 Motioner i Andra Kammaren, N:o 32.
          </p>
          <p xml:id="i-XkKPd9edKksCWCTgK41ooT">
            N:o 32.
          </p>
          <p xml:id="i-GJLRe7YeSf75gyUbfQJrvN">
            Af herr M.M. Höjer, om skrifvelse till Konungen i fråga om rätt
            till utträde ur statskyrkan.
          </p>
          <p xml:id="i-CRAZxQfXq8EVhpv8whVNYb">
            Vid 1899 års riksdag väckte jag, likasom förut många före mig,
            förslag om sådan ändring i dissenterlagen, att det måtte lämnas
            fritt för hvarje svensk undersåte, som fyllt 21 år, att utträda
            ur den svenska statskyrkan utan att behöfva uppgifva något trossamfund,
            hvartill han ämnar öfvergå. Förslaget väcktes första gången vid
            1877 års riksdag i den svenska statskyrkans intresse af en bland
            hennes herdar; det har sedermera, utom vid flera kyrkomöten, blifvit
            framställdt vid riksdagarne 1882, 1883, 1885, 1886, 1891, 1893,
            1894, 1896, 1898 och 1899. Fem gånger har lagutskottet tillstyrkt
            förslaget och sex gånger har det af Andra Kammaren antagits. Aren
            1898 och 1899 blåste motvind för sam- vetsfriheten både inom utskottet
            och kammaren. Det är mitt hopp, att 1903 andra och gynnsammare
            vindar råda. De skäl, som blifvit anförda för motionens öfverensstämmelse
            såväl med den religiösa frihetens oafvisliga kraf som med statens
            och stats- kyrkans egna intressen, äro för Riksdagens medlemmar
            väl kända; de hafva gång efter annan i motioner och under kamrarnes
            diskussioner upp- repats och hafva aldrig blifvit vederlagda.
            Jag vill i allmänhet hänvisa till motiveringar i förut i ämnet
            afgifna motioner, närmast till motiveringen i den motion, jag
            själf afgaf vid 1899 års riksdag. Af allt hvad jag och andra yttrat,
            vill jag här först och främst framhålla, att den svenska stats-
            kyrkan bland annat genom den lagbestämmelse, om hvars förändring
            här är fråga, utöfvar ett samvetstvång, som icke blir mindre verkligt
            därför, att kyrkans målsmän mena, att det icke finns, emedan kyrkan
            af sina medlemmar icke fordrar, att de i ord och gärning skola
            ansluta sig till hennes lära. För de indifferente — och de äro
            måhända i mångas ögon
          </p>
          <pb facs="riksdagen-motions-pdf/data/1903/mot_1903__ak__32/mot_1903__ak__32-002.pdf"/>
          <p xml:id="i-5yAt6BZxkSKqvt1nEUEyvv">
            Motioner i Andra Kammaren, N:o 32. 7
          </p>
          <p xml:id="i-Txxm4Pq4fnuLsc6E5g8f9">
            statskyrkans bästa, likasom de säkerligen äro hennes flesta barn
            — för dem finnes icke i det officiella kyrkliga väsendets dogmer
            och ceremonier något, som intresserar, ännu mindre oroar. För
            dem är allt detta, som borde vara det viktigaste, endast en form,
            en bokföringsfråga; de handla därefter och de förblifva, om de
            eljest iakttaga en yttre anständighet, ytterst respektabla människor.
            Men för de samvetsömma, d. v. s. för dessa kristna och hedningar,
            som bråka, som icke vilja synes vara hvad de icke äro och icke
            kunna förmå sig att genom en lögn komma ur lögnen, för dem äro
            lagens bestämmelser ett olidligt samvetstvång, emedan de hindra
            dem att vara i sanningen och måhända till och med deltaga i kyrkliga
            handlingar, som de med rätt eller orätt ringakta eller ogilla.
            Dessa sam- vetsömma äro tilläfventyrs icke många, men deras rätt
            är därför icke mindre helig, och det är ett brott af samhället
            att kränka den. Fienderna till den mycket obetydliga reform, hvarom
            nu är fråga, hafva äfven talat öfver måttan vackra saker om statskyrkans
            »missionerande verksamhet&gt; och om »statens plikt att sörja för
            alla sina medlemmars religiösa omvårdnad». Hvad först beträffar
            kyrkans »missionerande verk- samhet», så synes mig densamma böra
            vara föga framgångsrik, om den utöfvas bland människor och på
            människor, som blifvit kyrkans bittraste fiender, emedan de mot
            sin vilja kvarhållas inom hennes sköte. Den kan möjligen bära
            frukt äfven bland de affallna, bland dem, som hysa mot kyrkan
            ett vrångt sinne, sedan man visat sig akta samvetets frihet och
            gifvit till och med »hedningen&gt; sin rätt. Hvad angår den statens
            plikt, hvarom nyss är ordadt, så säger jag än en gång, hvad jag
            förut har sagt, att denna plikt är redan delvis eftergifven, då
            enligt gällande dis- senterlag »huru många som helst kunna flytta
            utom statskyrkans råmärken utan att staten äger någon garanti,
            att resenärerna verkligen inflytta i det trossamfund, till hvilket
            de förklarat sig ärna öfvergå.» Det är också ganska visst, att
            många af de utflyttade aldrig flytta in på annat håll, emedan
            hvad de sökt var endast en förevändning att blifva statskyrkan
            kvitt. Hvad jag nu föreslår, är blott en konsekvens af nu gällande
            be- stämmelser, i syfte att »de bästa och hederligaste såväl kristna
            som hed- ningar, hvilka ej kunna finna sig i kyrkans gemenskap»,
            måtte kunna lämna henne på öppna vägar för att sedan på eget ansvar
            vandra, dit deras samvete bjuder dem att gå. Det är i själfva
            verket, om man så vill, en liten fråga det gäller; men hennes
            lösning innebär dock ett steg mot det slutliga förverkligandet
            af den religiösa friheten. På grund af hvad jag sålunda anfört
            och med hänvisning till hvad förut till reformens förmån är i
            Riksdagen yttradt, får jag härmed vörd- samt hemställa,
          </p>
          <pb facs="riksdagen-motions-pdf/data/1903/mot_1903__ak__32/mot_1903__ak__32-003.pdf"/>
          <p xml:id="i-5ANUru4oZwy4SkthHwrUWC">
            Motioner i Andra Kammaren, N:o 32.
          </p>
          <p xml:id="i-AryGRJCEZiDcmgyPfEjD52">
            att Riksdagen ville i skrifvelse till Kungl. Maj:t anhålla, att
            Kungl. Maj:t behagade låta utarbeta och för Riksdagen framlägga
            förslag till sådan ändring af för- ordningen den 31 oktober 1873,
            angående främmande trosbekännare och deras religionsöfning, att
            det må läm- nas fritt för hvarje svensk medborgare, som fyllt
            21 år, att utträda ur den svenska statskyrkan utan att be- höfva
            uppgifva något trossamfund, hvartill han ämnar öfvergå. Om remiss
            till lagutskottet anhålles.
          </p>
          <p xml:id="i-3FcKiVUwisvvDmsoKMMspx" type="date">
            Stockholm den 27 januari 1903.
          </p>
          <p xml:id="i-DtZRKk8xv2P7N4uDqxV7Ej">
            Magnus Höjer.
          </p>
        </div>
      </div>
    </body>
  </text>
</TEI>
