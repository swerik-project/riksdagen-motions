<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-fö-00202">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_fö_202/mot_198687_fö_202-001.pdf"/>
      <div xml:id="i-KZNPbetJA5EyCLG1m6eJ48" type="motHeader">
        <div xml:id="i-VzdK2ictMM1ivgMGaNmrgY" type="motTitle"/>
        <div xml:id="i-UQnzTsX1Aw7LbXAG6pXRdW" type="motSubmissionInfo"/>
      </div>
      <div xml:id="i-BCo5x5GQnyGCbrDZ3Yq16g" type="motBody">
        <div xml:id="i-8p4VfPvhzjmdq8LUzW8Bm7">
          <p xml:id="i-6KWypJCS3gsKi1kcHoL2Dc">
            Motion till riksdagen 1986/87:Fö202
          </p>
          <p xml:id="i-p5j8XngrATWC2jg4pWERq">
            Lars Werner m. fl. (vpk)
          </p>
          <p xml:id="i-FmgfB3CadXe64oFSZSMgVf">
            Totalförsvaret och det sårbara samhället
          </p>
          <p xml:id="i-BYuqhdVuyYTeibP3DFExBq">
            Behandlingen av försvarsanslagen har av regeringen helt och hållet
            lyfts ur årets budgetproposition. Det kan möjligen anses taktiskt
            skickligt eftersom man slipper undan den besvärande debatten om
            jämförelser mellan de kraftiga ökningar av militäranslag, som
            man tillsammans med folkpartiet ämnar genomföra, och de sociala
            nedskärningar och andra försämringar som budgeten innebär. För
            vpk är detta en oacceptabel politik. Inte bara för att det är
            orättfär- digt att låta den militära sektorn svälla medan andra
            för medborgarna vikti- ga områden skärs ner. Allvarligare är att
            de nya miljarderna till det militära försvaret inte alls löser
            Sveriges säkerhetspolitiska och försvarspolitiska problem. Socialdemokraternas
            uppgörelse med folkpartiet kommer att medföra ett innehållsmässigt
            dåligt försvarsbeslut. Om man velat öka respekten för Sveriges
            militära styrka, och därmed den omtalade avskräckningseffekten,
            som varit och är ett bärande element i officiell svensk försvarspolitik,
            hade det varit nödvändigt med betydligt större satsningar någonstans
            i närheten av ÖB:s och moderata samlingspartiets förslag. Om man
            velat väcka re- spekt och visa på ett militärt och säkerhetspolitiskt
            nytänkande, borde man gått in för den omstrukturering till ett
            svenskt tfotalförsvar, som nu bara existerar som en papperskonstruktion
            i allmänna deklarationer. Man döljer att Sverige av ekonomiska
            skäl har svårt att upprätthålla en effektiv och framför allt en
            uthållig militär organisation av det slag som alla partier utom
            vpk envisas med att förespråka. Det finns i nuvarande situa- tion
            inte ekonomiskt utrymme för flygplanssystem som JAS eller liknande
            och en värnpliktsarmé beväpnad, utrustad och utbildad så att den
            kan utgö- ra den avskräckande fakto som alla säger sig eftersträva.
            Därför är militär- ledningens och moderaternas förslag ogenomförbara.
            De kan bara genom- föras om man ser Sveriges militära försvar
            som en integrerad del av NATO, som ett flankskydd till den pakten,
            avsett att hålla de dagar som behövs för USA:s uppladdning i Danmark
            och Norge. Då blir det logik i det felaktiga resonemanget och
            då kan man förstå ivern att satsa på ett projekt som JAS i samarbete
            med USA, Storbritannien, Frankrike och Västtyskland. Ett pro-
            jekt som fram till sekelskiftet skall ge Sverige 140 nya militärflygplan
            till en kostnad av i dagsläget kanske 60—70 miljarder kronor.
            Om man anser att Sverige som aliansfritt land skall ha ett neutralitetsför-
            svar, avsett enbart för vårt lands säkerhet, är det svårt att
            förstå denna enor- ma satsning på ett fåtal flygplan, som efter
            någon veckas strider kan vara
          </p>
          <pb facs="riksdagen-motions-pdf/data/198687/mot_198687_fö_202/mot_198687_fö_202-002.pdf"/>
          <p xml:id="i-LCgzK1UFJx74Yhepnivi8k">
            utslaget och som inte kan ersättas. Likadant kan det vara med
            stora förband inom armén, typ pansarbrigader och mekaniserade
            dito, som redan efter en första insats behöver ersättas med nya
            fordon och annan utrustning för att kunna organiseras på nytt.
            Var skall denna ersättning tas i ett krigsläge där någon nyproduktion
            svårligen kan tänkas äga rum? De ökade försvarsmil- jarder som
            socialdemokrater och folkpartister nu kommit överens om löser
            inte dessa problem. Om man därefter tar i betänkande hur det kommer
            att se uti det svenska samhället efter ungefär en veckas attacker
            från en stormakts krigsmakt, framstår den nya försvarsuppgörelsen
            i all sin ihålighet. Sanningen är att viktiga samhällsfunktioner
            kommer att slås ut inom ett fåtal dagar i händelse av ett storangrepp
            på vårt land. Sjukvården kommer inte att fungera. Våra storsjukhus,
            som nu omtalas som något slags ”bakre” uppsamlingsplatser för
            skadade soldater och civilbefolkning kommer att vara utslagna
            inom några få dagar, dels av regelrätta militära attacker, dels
            genom att försörjningen med energi, sjukvårdsmaterial och livsmedel
            inte kommer att fungera. Det kommer för övrigt inte att finnas
            något ”bakre” eller ”främre” i en stridssituation. Strider och
            attacker mot civilbefolkning- en kommer att pågå över hela landet
            och någon enhetlig central ledning kommer inte att vara möjlig
            vare sig av civil eller militär verksamhet. Energiförsörjningen
            kommer att slås ut. Vår eldistribution balanserar redan i fredstid
            på gränsen till kollaps under vintermånaderna. Hur skulle ett
            Sverige i krigsläge sett ut i januari 1987 på energiförsörjningens
            område? Även under varmaste sommartid är det enkelt att slå ut
            vattenkraftverk, kärnkraftverk, kraftledningar och de stora transformatorstationerna
            så att kaos uppstår. Därmed kommer också transportapparaten att
            stå stilla till stor del. Det kommer inte att finnas livsmedel
            till befolkningen. Storstäderna som är beroende av en daglig tillförsel
            på tusentals ton kommer att drabbas först. Efter några få dagar
            kommer det inte ens att finnas mjöl för dem som kan och vill baka.
            Mjölktillförsel och annan distribution av mejeriproduk- ter försvinner.
            Dels därför att de stora djurbesättningarna i jordbruksdi- strikten
            inte kan mjölkas och inte heller hållas vid liv i det antal som
            finns i fredssamhället, dels därför att livsmedelstransporterna
            som nu ständigt på- går över hela landet inte kommer att kunna
            upprätthållas. Alla de viktiga samhällsfunktioner inom både administration
            och varu- försörjning som är uppbyggda på data kommer att sättas
            ur funktion av i första hand strömavbrott under längre eller kortare
            tid. Även skador orsa- kade av militära aktioner och sabotageverksamhet
            kommer att krossa in- stallationer och döda viktig nyckelpersonal.
            Mot denna bakgrund talar de självutnämnda s. k. ”försvarsexperterna”
            inom socialdemokrati och borgerlighet om ”ett väl balanserat totalförsvar”,
            nödvändigheten av att ”slå vakt om Sveriges självständighet” och
            att ”i det längsta hindra en angripare att få fast fot på svensk
            mark”. Och det menar man sig nu ha åstadkommit genom att öka militärutgifterna
            med några miljarder ytterligare för nästa femårsperiod. Till yttermera
            visso minskar man samtidigt anslagen till de civila totalförsvarsgrenarna
            med en miljard kronor. Oavsett detta kommer inte samhället att
            fungera i en krigssituation med den organisation det har idag
            och när samhället inte fungerar kommer
          </p>
          <p xml:id="i-2p8iSRKrJaGNjuzvQsoz7M">
            Mot. 1986/87 Fö202
          </p>
          <pb facs="riksdagen-motions-pdf/data/198687/mot_198687_fö_202/mot_198687_fö_202-003.pdf"/>
          <p xml:id="i-LS4hTpWUPkfb3frWWmrtP6">
            inte heller den allra dyraste militära organisation att fungera.
            Att påstå något annat är antingen cynism eller dumhet. Vad behöver
            göras? Enligt vpk:s mening behöver det byggas upp en decentraliserad
            struktur som möjliggör att bestämda regioner och landsde- lar,
            gärna enligt militär- och civilområdesindelningen, kan fungera
            själv- ständigt i ett kris- och krigsläge. Det gäller militära
            förband såväl som civila funktioner. Försörjning med sjukvård,
            energi, livsmedel av basnatur och andra viktiga element måste
            säkras inom regionen. Allt detta innebär att begreppet försvarsutgifter
            måste få en mycket bredare definiering än att enbart handla om
            militära insatser. Samhällets sårbarhet måste och kom- mer med
            ett sådant program att minska. Den militära organisationen måste
            från början byggas upp och organise- ras på de mindre förband
            som den ändå efter mycket kort tid kommer att vara uppsplittrad
            på med bibehållande av den nuvarande strukturen. Deras försörjning
            och integrering med samhället i övrigt skall vara förankrad i
            regionen och oberoende av tillförsel från andra delar av landet.
            Endast så, och det kräver ett radikalt omtänkande, kommer Sverige
            med sina nuvaran- de resurser att ha råd med ett totalförsvar
            som väcker någon respekt och har någon avskräckande verkan på
            en presumtiv angripare.
          </p>
          <p xml:id="i-PpX86F2oqoAkMJeP3WSmU1">
            Hemställan
          </p>
          <p xml:id="i-QxoQ6BsL166xQeVnamCnA2">
            Med hänvisning till det anförda föreslås att riksdagen hos regeringen
            begär förslag till en total försvarsor- ganisation som tar i beaktande
            sårbarheten i det svenska samhället och inte enbart förlitar sig
            på militära medel.
          </p>
          <p xml:id="i-TeRXMwdn2aYyoWYZRMxtkU" type="date">
            Stockholm den 22 januari 1987
          </p>
          <div xml:id="i-9cLGRWux6JeEmStxFqpE5d" type="signatureBlock">
            <list xml:id="i-2B6iHcb3DCCe1DBKuBD8uH">
              <item xml:id="i-2UZUVaALNZWVmWZUx2eiPP" who="i-5wPAQ1MDLRTsW1XngYcD46" type="signature">
                Lars Werner (vpk)
              </item>
              <item xml:id="i-Fttb4CTdkf2FediBmZgkoc" who="i-QRDnfz9zaiXo7A1SpAi1dM" type="signature">
                Bertil Måbrink (vpk)
              </item>
              <item xml:id="i-9jLB8e1GLCdvEvPJk57Mg9" who="i-CMGiiZNVocLdbkuKqXgWTG" type="signature">
                Nils Berndtson (vpk)
              </item>
              <item xml:id="i-NZqGzo4dPZkPPJxVSsM8TW" who="i-EQSJnvt3y9r5wULtNbkTNu" type="signature">
                Jörn Svensson (vpk)
              </item>
              <item xml:id="i-WpzfDMnsS8KJeRo6yhWmBe" who="i-VtWQs1mfimPMyjw5HVXR4i" type="signature">
                Inga Lantz (vpk)
              </item>
              <item xml:id="i-T9EX5d8DQx8vVYhXhjVjKY" who="i-RbKNMUyo9hNCG3nSXBGQAq" type="signature">
                Oswald Söderqvist (vpk)
              </item>
            </list>
          </div>
          <p xml:id="i-53oRsUAjuG1Z16FCyMA5Mq">
            Mot. 1986/87 Fö202
          </p>
        </div>
      </div>
    </body>
  </text>
</TEI>
