<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__51/mot_1966__ak__51-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 51 år 1966 9
          </p>
          <p>
            Nr 51
          </p>
          <p>
            Av herr Lundberg m. fl., om inrättandet av en laboratur i pedia-
            trik vid akademiska sjukhuset i Uppsala. (Lika lydande med motion
            nr 55 i Första kammaren) När det gäller de pediatriska universitetsklinikernas
            funktion är utveck- lingen mot subspecialisering inom olika områden
            ett utmärkande drag. Denna utveckling kan sägas vara naturlig
            och logisk. Uppgifterna i fråga om diagnostik, terapi och profylax
            i barna- och ungdomsåren kan till variation, omfattning och svårighetsgrad
            jämföras med vuxenåldrarna. Samtidigt kräves i varje situation
            en ingående kännedom om individens reaktionssätt vid den aktuella
            åldern, vilket när det gäller exempelvis en nyfödd och en 15-åring
            kan te sig fundamentalt olika. Antalet sjuka är i vissa sammanhang
            icke så stort som inom vuxenmedicinen. Genom sjuk- vårdens regionalisering
            skapas emellertid numerärt det tillräckliga under- laget för en
            subspecialisering även inom pediatriken. Denna är nödvändig med
            hänsyn till tidens krav och för att berättigade anspråk från region-
            länen skall kunna tillfredsställas. Den betyder ökat behov av
            sjukhusplat- ser, men framför allt föreligger behov av läkarbefattningar,
            särskilt slut- tjänster, och differentiering av service-laboratorier
            av olika slag. I ett tidigare skede sysslade barnsjukvården huvudsakligen
            med att diagnostisera och behandla sjukdomar som man ansåg vara
            till största delen exogent betingade, såsom näringsrubbningar
            och akuta infektioner. Sedan dessa sjukdomar behandlats och patienten
            till synes blivit besvärs- fri släpptes den sjuke. I modern barnsjukvård
            icke endast diagnostiseras och behandlas den sjukdom för vilken
            patienten inremitterats till barnkli- nik, utan det lägges också
            mycket stor vikt vid att försöka klarlägga orsa- ken till varför
            den aktuella patienten erhållit den eller den sjukdomen. På detta
            sätt förebygges recidiv eller uppkomst senare i livet, vanligen
            i vuxen ålder, av kroniska sjukdomstillstånd. Som exempel kan
            nämnas de njur- fysiologiska och urologiska utredningar som görs
            vid akuta urinvägsin- fektioner i barnaåldern samt immunologiska
            utredningar som är nödvän- diga vid recidiverande infektionstillstånd.
            På detta sätt är det möjligt att tidigt diagnostisera underliggande
            anatomiska eller funktionella abnormi- teter och därigenom insätta
            tidig adekvat behandling. Givetvis fordrar dy- lika utredningar
            både specialkunnande och speciella tekniska resurser. Den redan
            påbörjade subspecialiseringen inom pediatriken har bidragit till
            att ge ökade resurser för såväl diagnostik som terapi. även på
            nyfödda kan man numera vid behov genomföra de mest ingående undersökningar.
          </p>
          <pb facs="riksdagen-motions-pdf/data/1966/mot_1966__ak__51/mot_1966__ak__51-002.pdf"/>
          <p>
            10 Motioner i Andra kammaren, nr 51 år 1966
          </p>
          <p>
            De pediatriska universitetsklinikerna fungerar redan nu i många
            fall som utpräglade regionkliniker, där antalet patienter från
            andra län icke sällan är det högsta som några universitetskliniker
            över huvud kan uppvisa. Det bör här betonas att detta remissklientel
            är krävande inte bara beträffande behov av expertis utan även
            beträffande arbetsinsats på ett sätt som ligger långt över det
            pediatriska genomsnittsklientelet. Under senare år har behovet
            av kvalificerad barnneurologisk expertis vid regionklinikerna
            gjort sig allt starkare gällande. Skälen är flera. Allmänt gäller
            bl.a. ökade krav på exakt diagnostik och terapi; ökad för- ståelse
            för vikten av tidig diagnos och behandling av foster- och förloss-
            ningsskador, ärftligt betingade rubbningar i hjärnans funktioner
            etc.; starkt tryck på förbättrade förebyggande åtgärder och behandling
            vid handikapptillstånd av olika slag, varvid hjärnskadorna spelar
            en fram- trädande roll. Barnneurologen bör i första hand ha utbildning
            i pediatrik, neurologi och barnneurologi. Han skall intimt samarbeta
            med regionsjukhusets olika utredningsavdelningar och med vuxenneurologer,
            och hans insatser för det utvalda barnneurologklientelet är aktuella
            dels i ett inledande skede, dels vid återkommande kontroller av
            de särskilt svåra och krävande fallen. Man kan utan överdrift
            göra gällande att barnneurologen vid universi- tetssjukhusen kommer
            att bli nyckelpersonen när det gäller den medi- cinska utredningen
            och behandlingsinställningen av det mest krävande handikappklientelet
            i barna- och ungdomsåren, nämligen den från central- lasaretten
            remitterade stora gruppen av hjärnskador av olika slag. Det är
            därför nödvändigt att det omedelbart skapas resurser för systematisk
            utbildning av barnneurologer på åtminstone något håll i landet.
            Det bör understrykas att de neurologiska sjukdomstillstånden i
            bar- naåren spelar en mycket viktig roll. De vanligaste och praktiskt
            mest be- tydelsefulla utgör krampsjukdomarna, den cerebrala paresen
            (Cp eller spastiker), vattenskalle samt olika former av sinnesslöhet.
            Man kan räkna med att i vårt land minst 20 000 barn i åldern 0—15
            år är allvarligt inva- lidiserade genom nu nämnda och besläktade
            sjukdomstillstånd. Till dessa allvarligt invalidiserade kan sedan
            fogas den stora, mera svåravgränsade grupp, där lätta hjärnskador
            efter förlossningsskada, hjärninflammation, skada genom våld etc.
            ger anledning till mindre påtagliga rubbningar i form av exempelvis
            vissa former av läs- och skrivsvårigheter och beteen- derubbningar,
            som likväl för den drabbade kan betyda avsevärt handi- kapp. Många
            av de neurologiska sjukdomstillstånden representerar lidanden
            som följer individen genom hela livet — något som i våra dagar
            betyder en mycket längre följd av år än i gången tid. Såväl ekonomiskt
            som huma- nitärt utgör dessa sjukdomar en stor belastning för
            den enskilde, för
          </p>
          <pb facs="riksdagen-motions-pdf/data/1966/mot_1966__ak__51/mot_1966__ak__51-003.pdf"/>
          <p>
            Motioner i Andra kammaren, nr 51 år 1966 11
          </p>
          <p>
            familjen och samhället. Det är uppenbart att stora ansträngningar
            är motiverade för att söka förebygga de rubbningar som bildar
            underlaget eller åtminstone så långt möjligt lindra verkningarna
            av desamma. På åt- skilliga håll i utlandet finns numera mycket
            aktiva forskargrupper inom pediatrisk neurologi. Det är synnerligen
            angeläget att dylika kommer till stånd även i vårt land. Endast
            på så sätt kan den pediatriska neurologien på sjukvårdssidan och
            i den förebyggande hälsovården nå en utveckling som motsvarar
            berättigade krav. Allt fler välutbildade pediatriska neuro- loger
            kommer att behövas inom de närmaste åren, men bristen på dessa
            är utomordentligt stor, och den tid det tager att få fram nya
            specialister i ämnet är mycket lång. I den 3-årsplan som medicinska
            forskningsrådet utarbetade hösten 1963 anförs det även bl.a.:
            »Under senare år har växt fram en subdisciplin inom pediatriken,
            som speciellt sysslar med neurologi. Även i vårt land finnes nu
            en grupp barnneurologer, som förenar en grundläggande och ofta
            omfattande utbildning i pediatrik med neurologisk skolning. Viktiga
            forskningsresultat har redan presterats inom skilda fält. Det
            är synner- ligen angeläget att barnneurologisk forskning i det
            följande får starkt stöd.» Medicinska forskningsrådet förordnade
            även från den 1 juli 1964 do- centen vid Uppsala universitet Bengt
            Hagberg, vilken sedan 1958 tjänstgör som biträdande överläkare
            vid dess pediatriska klinik, till innehavare av en forskartjänst
            i lgr Bil. Det är nu angeläget att denna tjänst permanentas och
            att den utöver ren forskning förenas med undervisning och sjukvård.
            Det är därför absolut nödvändigt att det inrättas en fast laboratur
            i pediatrik med subspecialite- ten barnneurologi och att denna
            tjänst sjukvårdsmässigt förenas med över- läkartjänst samt viss
            öppen mottagning. I en PM till medicinska forskningsrådet i april
            1964 påtalas att grund- läggande problem inom pediatrisk neurologi
            alltjämt väntar på sin lös- ning. Bl.a. framhålles forskning rörande
            epilepsi, cerebral pares m.fl. sjukdomstillstånd. Det bör även
            framhållas att redan existerande institu- tioner i Uppsala med
            omnejd erbjuder ett synnerligen rikhaltigt och värde- fullt studiematerial
            för klinisk neurologisk forskning. Det gäller Folke Bernadotte-hemmet
            för barn med cerebral pares, institutionen för mentalt retarderade
            vid Rickomberga, Margaretahemmet för barn och ungdomar med svårbehandlad
            epilepsi samt Salbergasjukhusets nya avdelning för mentalt retarderade
            och höggradigt svårskötta barn. Det sedan 1963 existerande laboratoriet
            för perinatalforskning (dvs. forskning rörande skador som kan
            drabba barnet vid förlossningen och under den första levnadstiden)
            vid akademiska sjukhuset ger goda möj- ligheter till forskning
            bl. a. rörande medfödda metaboliska sjukdomstill- stånd. År 1965
            startade i Uppsala ett brett upplagt forskningsprojekt rörande
          </p>
          <pb facs="riksdagen-motions-pdf/data/1966/mot_1966__ak__51/mot_1966__ak__51-004.pdf"/>
          <p>
            12 Motioner i Andra kammaren, nr 51 är 1966
          </p>
          <p>
            sysselsättning av mentalt retarderade i skyddade verkstäder.
            Framgången av detta kommer i hög grad att vara beroende av att
            rekryteringen blir den riktiga och att man successivt kan alltmera
            aktivera de mentalt retarde- rade till sysselsättning alltifrån
            tidig ålder. även här har den pediatriska neurologen en mycket
            viktig uppgift på forskningsplanet. Laboratorn förutsättes medverka
            i undervisning på olika stadier för läkare eller blivande läkare,
            sjuksköterskor, psykologer etc.; han bör i viss utsträckning deltaga
            såväl i sluten som öppen vård, utredningsarbete etc. På längre
            sikt bör man självklart utgå från att vid de sex pediatriska centra
            där professurer nu finns det är angeläget att till samtliga knyta
            laboraturer förenade med överläkartjänst i pediatrik, lämpligen
            med viss specialiserad uppgift så som här förutsatts. I avvaktan
            på en sådan utbyggnad är det av synnerligen stor vikt att erfarenhet
            kan vinnas och en utbyggnad planläg- gas som är grundad på praktisk
            verksamhet. En förstärkning personalmäs- sigt av pediatrikens
            fasta lärarorganisation är även starkt befogad. Då det tar många
            år av specialiserad utbildning och självständig verk- samhet för
            att förvärva tillräcklig erfarenhet inom det komplicerade fält
            som barnneurologien omfattar, är det angeläget att denna utbyggnad
            kommer i gång utan tidsutdräkt. Endast på så sätt kan vi till
            fullo och effektivt utnyttja de institutioner som finns och ge
            de sjuka barnen och deras familjer den hjälp som de har rätt att
            kräva. Dagens situation är den, att den enda laboratur i barnneurologi
            som finns i vårt land är knuten till medicinska forskningsrådet
            som en tids- begränsad arvodeslaboratur. Då docent Bengt Hagberg,
            vilken upprätthåller denna befattning, har en omfattande vetenskaplig
            produktion med ett 80-tal publicerade skrifter, av vilka ca hälften
            ligger inom området pediatrisk neurologi, och utöver denna vetenskapliga
            forskningsverksamhet har en synnerligen stor praktisk erfarenhet,
            är det ur både forsknings- och praktisk sjukvårdssynpunkt betydelsefullt
            att laboratorstjänsten blir permanent och knytes till uppsalaområdet,
            som erbjuder ett centrum av institutioner vilka såväl för forskning
            som för praktisk sjukvårdsverksamhet är synnerligen lämpliga och
            väl utbyggda. Docent Hagberg har mycket vackra vitsord för sin
            vetenskapliga produktion och har tidigare uppförts på förslagsrum
            till professur i pediatrik. Vid uppsalakliniken finns f.n. 3 doktorander
            som av docent Hagberg stimulerats' ta upp barnneurologiska problem.
            Det är därför angeläget, icke endast för regionverksamheten som
            knutits till Uppsala utan också för utvecklingen av den pediatriska
            neurologien i Sverige, att docent Hagberg erhåller en ställning
            som klart markerar vikten av vetenskaplig forskning på detta område.
            Samtidigt kan man utgå från att docent Hagberg i fortsättningen
            liksom hittills kommer att visa ett synnerligen stort intresse
            för den verksamhet där kliniskt arbete å ena sidan och till denna
            knuten samt genom densamma initierad forskning å den andra står
            i intim samverkan. Genom tillkomsten av en fast labora-
          </p>
          <pb facs="riksdagen-motions-pdf/data/1966/mot_1966__ak__51/mot_1966__ak__51-005.pdf"/>
          <p>
            Motioner i Andra kammaren, nr 51 år 1966 13
          </p>
          <p>
            tur skulle också undervisningsbehovet tillgodoses. Detta gäller
            för utbild- ningen på med.kand.-stadiet men i ännu högre grad
            för utbildning av spe- cialister dels i pediatrisk neurologi,
            dels — och i större omfattning — för randutbildning inom ett flertal
            andra specialiteter. I äskande från medicinska fakulteten i Uppsala
            för 1966/67 har även i första angelägenhetsgrad bland laboraturer
            upptagits en laboratur i pediatrik, särskilt pediatrisk neurologi,
            med docent Bengt Hagberg som förste innehavare. Ett godkännande
            av detta äskande skulle innebära att laboraturen blir knuten till
            ämnet pediatrik, där man särskilt skall beakta barnneurologien.
            Skulle emellertid docent Hagberg önska frånträda denna laboratur
            och kompetent barnneurolog icke finns att tillgå, kvarstår ändock
            tjänsten och kan besättas av kompetent sökande i närliggande område
            inom pediatrik. Då inrättande av en fast laboratur i pediatrik,
            särskilt pediatrisk neuro- logi, endast innebär att den tidsbundna
            arvodeslaboraturen i samma ämne som docent Hagberg nu innehar
            vid medicinska forskningsrådet görs perma- nent och överflyttas
            till Uppsala universitet, medför denna överflyttning inga nya
            utgifter för statskassan. Förändringen ligger främst i att man
            därigenom kan förstärka och säkerställa en för pediatriken viktig
            speci- litet och till densamma fast knyta en för denna uppgift
            synnerligen lämp- lig och betydelsefull forskare. Med hänvisning
            till det anförda hemställes, att riksdagen måtte besluta, att
            vid Uppsala universitet, akademiska sjukhuset, inrätta en laboratur
            i pediatrik, särskilt pediatrisk neurologi, förenad med en överläkar-
            tjänst, med docent Bengt Hagberg som förste innehavare.
          </p>
          <p>
            Stockholm i januari 1966
          </p>
          <p>
            John Lundberg Arne Blomkvist Nancy Eriksson S. G. W. Wahlund
            Karin Wetterström Bengt Börjesson i Falköping Iris Ekroth Gördis
            Hörnlund Lennart Mattsson Ragnar Ekström Eric Carlsson Brita Elmén
            Thyra Löfqvist Gunbjörg Thunvall Blenda Ljungberg Einar Rimmerfors
            Ingrid Gärde Widemar Sven Vigelsbo Ruth Anderson Folke Trana Essen
            Lindahl
          </p>
          <p>
            i Lerum
          </p>
        </div>
      </div>
    </body>
  </text>
</TEI>
