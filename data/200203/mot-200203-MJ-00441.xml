<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0441/mot_200203_MJ_0441-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2002/03 mnr: MJ441 pnr: s3012
          </p>
          <p>
            Motion till riksdagen 2002/03:MJ441
          </p>
          <p>
            av Fredrik Olovsson och Michael Hagberg (s)
          </p>
          <p>
            Uppvärdering av hästpolitiken
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad som
            i motionen anförs om en uppvärdering av hästpolitiken.
          </p>
          <p>
            Motivering
          </p>
          <p>
            Genom att uppvärdera hästpolitiken har regeringen och riksdagen
            möjlighet att göra en insats för dem som på olika sätt engagerar
            sig kring hästen. För att nå dit krävs dock flera åtgärder inom
            hästpolitikens område — ett politikområde som fram till i dag
            levt en alltför undanskymd tillvaro. I november 2000 lämnade Hästpolitiska
            utredningen sitt slutbetänkande En svensk hästpolitik, SOU 2000:109,
            till regeringen och jordbruksminister Margareta Winberg. Det grundläggande
            i utredningens förslag är att det är tid för en sammanhållen svensk
            hästpolitik. Alltför länge har frågan om hästens roll i samhället
            levt lite i skymundan och hållits vid sidan av den traditionella
            jordbrukspolitiken. Det är nu dags att hästpolitiken får det utrymme
            den förtjänar och de ekonomiska medel som krävs för att nå dit.
          </p>
          <p>
            Historiskt viktig
          </p>
          <p>
            Hästen har i alla tider haft en stor betydelse för svenskt näringsliv
            och alltid haft en speciell plats i svenskarnas hjärtan. Samtidigt
            som hästen varit en del i produktionsapparaten har den också,
            mer än andra djur, betecknats som lite av en familjemedlem. Men
            efter andra världskrigets slut, och i takt med jord- och skogsbrukets
            mekanisering, skedde en stor utslagning av hästbeståndet i Sverige.
            På bara ett årtionde minskade antalet hästar från ca 600 000 till
            under 100 000. Kvar var egentligen bara sporthästarna. I och med
            detta gick också en hel
          </p>
          <p>
            27
          </p>
          <pb facs="riksdagen-motions-pdf/data/200203/mot_200203_MJ_0441/mot_200203_MJ_0441-0002.pdf"/>
          <p>
            2002/03:MJ441
          </p>
          <p>
            18
          </p>
          <p>
            generations kunskap och känsla för hästen förlorad. Dessbättre
            har det de senaste 20 åren skett en klar förbättring och i dag
            är antalet hästar uppe över 200 000. Våra s.k. inhemska raser,
            gotlandsrusset, den svenska ardennern, den nordsvenska brukshästen
            och de kallblodiga och varmblodiga travarna, behöver dock stöd
            för att kunna överleva och utvecklas. Vi ser därför positivt på
            Hästpolitiska utredningens förslag om stöd till dessa.
          </p>
          <p>
            Hästen allt viktigare
          </p>
          <p>
            Vi ser också hur allt fler jord- och skogsbrukare åter tar hästens
            tjänster till hjälp i sitt arbete. Hästnäringen har därmed återigen
            blivit en betydande del av det svenska jordbrukets inkomstmöjligheter.
            Vi anser därför, i likhet med de slutsatser som Hästpolitiska
            utredningen kommit fram till, att hästhållningen till fullo bör
            in i den svenska jordbrukspolitiken som en primär produktionssektor.
            Från vissa håll, bland annat lantbrukarnas eget förbund LRF, har
            man dock protesterat mot detta. Men med tanke på hästens ökande
            betydelse för ett mycket stort antal människor, både som näring
            och som fritidssysselsättning, har vi svårt att förstå dessa protester.
            Att stödja Hästpolitiska utredningens förslag på detta område
            ser vi som en nödvändighet för att hästens roll i vårt samhälle
            skall kunna utvecklas ytterligare.
          </p>
          <p>
            Utbildning och forskning behövs
          </p>
          <p>
            Utöver detta krävs en mer seriös ansats när det gäller utbildning
            och forskning inom hästens område. Många av de studenter som går
            på de högskolekurser som finns inom sektorn, bland annat hippologutbildningen,
            kommer att bli egna företagare eller personal med arbetsledande
            funktion. Därför är det naturligtvis viktigt att dessa utbildningar
            i framtiden innehåller mer av frågor som rör anställningsförhållanden,
            lagar och avtal samt arbetsmiljö. Men det handlar också om att
            utbilda för att tillvarata hästens möjligheter inom olika områden,
            att se till hästens fulla potential. Enligt en skrivelse från
            Svenska Ridsportsförbundet (SvRF) saknar 72 20 av ridinstruktörerna
            vid landets ridskolor utbildning. Än värre är det bland stallpersonal
            vid travbanor och i ridhusföretag. Liksom Hästpolitiska utredningen
            anser vi att det är alarmerande för hela hästsektorn att tillgängliga
            yrkesutbildningar i de flesta fall inte täcker arbetsmarknadens
            behov. Vi ställer oss frågan inom vilka andra branscher som ett
            dylikt förhållande skulle accepteras. Vi ser idag hur hästens
            roll i samhället både förändras och stärks samt hur oerhört många
            människor engagerar sig kring detta fina djur. Det är därför inte
            mer än rimligt att hästen får den roll i svensk jordbrukspolitik
            som den förtjänar. I Hästpolitiska utredningen finns ett bra underlag
            för att göra en
          </p>
          <pb facs="riksdagen-motions-pdf/data/200203/mot_200203_MJ_0441/mot_200203_MJ_0441-0003.pdf"/>
          <p>
            insats för hästen och alla ”hästmänniskor”. Vi väntar därför
            med både tillförsikt och förväntan på förslag på åtgärder inom
            detta område.
          </p>
          <p>
            Stockholm den 10 oktober 2002 Fredrik Olovsson (s) Michael Hagberg
            (s)
          </p>
          <p>
            2002/03:MJ441
          </p>
          <p>
            19
          </p>
        </div>
      </div>
    </body>
  </text>
</TEI>
