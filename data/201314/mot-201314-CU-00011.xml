<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00011">
  <teiHeader>
    <fileDesc>
      <titleStmt>
        <title>med anledning av prop. 2013/14:127 Nya åtgärder som kan genomföras utan krav på bygglov</title>
        <author corresp="i-VRHymVx7EsX48sg7b5qmpS i-Vx7eV6CLwK4q8nMYx4Sry4">av Jan Lindholm och Agneta Börjesson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:127 Nya åtgärder som kan genomföras utan krav på bygglov</title>
          <idno type="rdwebb">H102C11</idno>
          <rs type="number">C11</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C11/text</ref>
          <ref type="dokument_url_html">http://data.riksdagen.se/dokument/H102C11</ref>
          <ref type="dokumentstatus_url_xml">http://data.riksdagen.se/dokumentstatus/H102C11</ref>
          <ref type="doc">http://data.riksdagen.se/fil/B5EFEA8B-CF87-443B-A413-7334DADF19FF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4GUnWiJxsrGozo5YNKtpyy" type="basedOn"/>
        <correspContext corresp="i-4GUnWiJxsrGozo5YNKtpyy">
          <ref>Proposition 2013/14:127</ref>
        </correspContext>
        <correspAction xml:id="i-W1weiXWS4idCXZwpTCWEsw" type="signed"/>
        <correspContext corresp="i-W1weiXWS4idCXZwpTCWEsw">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-S6F6JsTYLQKUDicXLCLZVN" type="referral">
          <date when="2014-04-25"/>
        </correspAction>
        <correspAction xml:id="i-2dUjNNVGdvVn1JzGisCqZ1" type="referral">
          <date when="2014-04-25"/>
        </correspAction>
        <correspAction xml:id="i-QKRH9gboXu3CxiMGR9KWQm" type="dismissal">
          <date when="2014-04-16"/>
        </correspAction>
        <correspAction xml:id="i-4BT2FZ67Xpv6nKbnBVo4nv" type="dismissal">
          <date when="2014-04-16"/>
        </correspAction>
        <correspAction xml:id="i-HvfawNASRyWRjRSEDt654Z" type="submission">
          <date when="2014-04-09"/>
        </correspAction>
        <correspAction xml:id="i-7nKGNyt64175X9hMtsWmYh" type="transfer">
          <date when="2014-04-09"/>
        </correspAction>
        <correspAction xml:id="i-2XoYeSnAS4sMZDmi1t7FDP" type="assigned"/>
        <correspContext corresp="i-2XoYeSnAS4sMZDmi1t7FDP">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RvMrRRK1ckf5UcmJRTDFVW" type="motHeader"/>
      <div xml:id="i-PXkpMhexNifCbeqqBRDPc7" type="motBody">
        <div xml:id="i-5crU62DP8XSHHfyhrJ5Wne" type="motProposal" subtype="förslag">
          <head xml:id="i-UxdWURzjNTRG2EUn3qJzCi">
            Förslag till riksdagsbeslut
          </head>
          <list xml:id="i-8Xt63cCNrnRaGrqHdiKY1s" style="ol">
            <item xml:id="i-KxqLn7E7s4LZMP68CJPcf7">
              Riksdagen tillkännager för regeringen som sin mening vad som
              anförs i motionen om behov av en konsekvensutredning av förslaget
              om komplementbyggnad för åretruntbruk som föreslås få uppföras
              utan bygglov.
            </item>
            <item xml:id="i-CLSSCbPCEEznar5DT7kMPZ">
              Riksdagen tillkännager för regeringen som sin mening vad som
              anförs i motionen om att den anmälningsplikt av åtgärder som regeringen
              föreslår får utföras utan bygglov och som föreslås bli reglerad
              i förordning i stället ska regleras genom lag.
            </item>
            <item xml:id="i-WNuH9h4oYhXinxHZaX5rUC">
              Riksdagen avslår regeringens förslag om att enbostadshus ska
              kunna omvandlas till tvåbostadshus utan bygglov.
            </item>
            <item xml:id="i-9YtmKGC3xPTErFgNHQTDXv">
              Riksdagen tillkännager för regeringen som sin mening vad som
              anförs i motionen om behov av en utvärdering av lagstiftningens
              konsekvenser.
            </item>
          </list>
        </div>
        <div xml:id="i-NZVwTPMGYJxbT48av5Jsvt" type="motContent">
          <head xml:id="i-EPc73wWx2Vja1XQNyNu3Af" type="h1">
            Inledning
          </head>
          <p xml:id="i-AEX1UxB9kZ2SdKP7VxDxRj">
            Genom att ta itu med problematiken med den stora bostadsbristen
            och då i främsta rummet bristen på små hyresrätter för studenter
            och andra yngre personer som är i behov av sin första egna bostad
            har regeringen lämnat ett stort antal mer eller mindre genomarbetade
            förslag på åtgärder för behandling av riksdagen.
          </p>
          <p xml:id="i-WHKW4DbF88acAkE3YMvPxx">
            Proposition 2013/14:127 Nya åtgärder som kan genomföras utan
            krav på bygglov är ett exempel på en proposition där regeringen
            på ett flertal punkter bemöter kritiken med att de brister som
            påpekas är obetydliga i förhållande till de stora fördelar förslagen
            har när det gäller att lösa problemet med bristen på bostäder.
            Det är den höga angelägenhetsgraden och den höga prioriteringen
            som är orsaken till att regeringen väljer att ignorera all kritik.
          </p>
          <p xml:id="i-5TiczepFjmEbEDBBsiJxDr">
            Vi i Miljöpartiet har vid samtal med företrädare för regeringen
            i samband med tidigare förslag till åtgärder för att hantera bostadsbristen
            varit tydliga med att vi i princip är positiva till alla åtgärder
            som kan bidra till att underlätta att fler bostäder blir till.
            Vi står fast vid denna vår grundinställning. Staten har ett övergripande
            ansvar för att det produceras tillräckligt med bostäder för att
            medborgarna ska få rimlig tillgång till boende. Såväl trångboddhet
            som bostadsbrist har i dag nått en sådan omfattning att folkhälsan
            riskeras. Många barn har svårt att hitta en lugn vrå för läxläsning
            och att bjuda hem kamrater till en överfylld bostad är inte heller
            enkelt. Bostadsbristen inskränker barnens möjligheter till utveckling.
          </p>
          <p xml:id="i-TScNs5bkQF1if5dvwhWazy">
            I grunden ser vi därför positivt på att regeringen tar initiativ
            till att utveckla friggeboden och att man utrett förslag kring
            förenklingar för den som vill utveckla hens en- eller tvåfamiljshus.
            Vi delar regeringens uppfattning att de förslag som läggs kan
            få positiva effekter på byggandet även om vi inte ser förslagen
            som lösningar på det aviserade problemet med brist på student­bostäder.
            Propositionen har emellertid så stora brister att vi inte anser
            att dess förslag nu fullt ut kan genomföras.
          </p>
          <p xml:id="i-Y63dUDXvDM6aqDVmrVpQfM">
            Det största problemet med propositionen är enligt vår mening
            att regeringen inte bemöter den kritik som Lagrådet formulerar
            när det gäller brister i beredningen. Påpekanden som att remisstiden
            varit för kort, att Boverkets rapport har sådana brister att den
            inte kan ligga till grund för lagstiftning, att lagförslaget har
            allvarliga tekniska brister samt att förslaget innebär en kränkning
            av egendomsskyddet enligt Europakonventionen är bara några exempel
            på brister som vi inte kan se att regeringen vare sig bemött eller
            åtgärdat. Det enda som skett är att regeringen påpekar att de
            förmodade vinsterna överväger, att ärendet har hög prioritet och
            att det är ett angeläget förslag. Vi delar bedömningen att behovet
            av effektiva åtgärder för att öka antalet bostäder i landet är
            stort och väljer därför att i det här läget inte föreslå avslag
            på propositionen. Vi anser emellertid att beredningen av propositionen
            är under all kritik och att den är ett tydligt tecken på regeringens
            oförmåga att styra landet.
          </p>
          <p xml:id="i-FpCohhKQLxJaARn8pLPpnM">
            Lagrådets bedömning att förslagen inte innebär någon nämnvärd
            förenkling av byggprocessen utan enbart innebär en större möjlighet
            att avvika från beslutad detaljplan visar på en annan möjlig tolkning
            av orsaken till hastverket.
          </p>
          <p xml:id="i-C1fimikvvwJLqRvFqfdyHi">
            Miljöpartiet beklagar att regeringen genom en undermåligt genomförd
            utredningsprocess och en ofullständig beredning lägger förslag
            som inte uppfyller rimliga krav för att kunna ligga till grund
            för riksdagens lagstiftningsarbete. Regeringen har även tidigare
            lagt förslag till riksdagen som varit undermåligt beredda och
            som lett till bristfällig lagstiftning men detta förslag har med
            bred marginal klivit över en linje som gör det omöjligt för riksdagen
            att fatta beslut. Det måste vara rimligt utrett och redovisat
            vilka konsekvenserna blir av ett så ingripande lagförslag som
            detta innan det genomförs.
          </p>
          <head xml:id="i-C2fGqLoNHMJDESmyRLAdD2" type="h1">
            Behov av konsekvensutredningar
          </head>
          <p xml:id="i-UuJwrPeP2wHi5dmJSj2S6t">
            Plan- och bygglagen är en lagstiftning vars uppgift är att förebygga
            att konflikter uppstår mellan fastighetsägare och att när konflikter
            ändå uppstår ge strukturer för hur dessa kan hanteras. När avgörande
            förändringar av lagstiftningen genomförs menar Miljöpartiet i
            likhet med de flesta att det är viktigt att konsekvenserna av
            förändringarna är grundligt utredda. Utan vägledning tar det lång
            tid att utveckla en fungerande och förutsägbar rättspraxis. Det
            anförda gäller särskilt i fall som detta, när den föreslagna förändringen
            är mycket ingripande, exempelvis genom att förslaget troligen
            strider mot respekten för den enskildes egendom enligt Europakonventionen.
          </p>
          <p xml:id="i-FKSuYp6skE9ihLs6eWEHjb">
            Många har efterfrågat fördjupade konsekvensbeskrivningar av förslagen.
            Den till stora delar avvikande uppskattning som regeringen gör
            av sina förslag i förhållande till flertalet remissinstansers
            bedömning av konsekvenser och komplexitet ger en föraning om alla
            de tolknings- och tillämpningsproblem som väntar.
          </p>
          <p xml:id="i-ViB2eKDbiSQAserBsmKX6v">
            Möjligheterna för kommunen att agera om hen bedömer att en förtätning
            kan leda till behov av utbyggnad av kommunal infrastruktur som
            va, el eller cykelbanor är inte tillfredsställande belyst. Kommunens
            möjlighet att agera när en förtätning riskerar skapa så omfattande
            framkomlighetsproblem på villaområdets gator att räddningsinsatser
            kan bli fördröjda är inte heller det belyst på ett sätt som ger
            förutsägbarhet om möjliga verktyg och åtgärdsmöjligheter. Flera
            av remissinstanserna pekar på olika typer av liknande oklarheter
            som gör det svårt för den enskilde att tolka ut vad som i praktiken
            är möjligt eller inte.
          </p>
          <p xml:id="i-E3EfX3RtmqfrCJCWUU252W">
            Många delar av propositionens förslag behöver därför konsekvensbeskrivas
            på ett utförligare sätt. Vi anser därför att riksdagen bör tillkännage
            för regeringen som sin mening vad som här anförts om behovet av
            en samlad utvärdering av lagstiftningens effekter och att sedan
            återkomma till riksdagen om detta.
          </p>
          <p xml:id="i-X28ePg83cxZETN3UhLyKW">
            En fråga vi anser vara av särskild vikt är att belysa konsekvenserna
            av förslaget att få bygga en komplementbyggnad om 25 m² utan bygglov.
            Vi uppfattar att detta är den del av propositionen som kanske
            kommer att förorsaka de flesta kommunala problemen och många tvister
            mellan grannar om förslaget genomförs i befintlig utformning.
          </p>
          <p xml:id="i-7Nnx9aLXDWzuK8ukwherQP">
            Miljöpartiet föreslår därför att en konsekvensutredning måste
            genomföras innan riksdagen kan besluta om förslaget om att en
            komplementbyggnad för åretruntbruk får uppföras utan bygglov inom
            de ramar regeringen föreslår. Riksdagen bör ge regeringen till
            känna detta krav som en förutsättning för att gå vidare med förslaget.
          </p>
          <head xml:id="i-DbELk9NCFhRFnZPf5uj6AS" type="h1">
            Fungerande regelverk
          </head>
          <p xml:id="i-63JMyn7xGTiUupUXoH1LUa">
            Frågan om vad som bör stå i lagtext och vad som inte behöver
            stå i lagtext utan som kan överlåtas åt regeringen att besluta
            om genom förordningar är en fråga som lyfts av flera remissinstanser.
            Ett sådant exempel är anmälningsplikten vid byggande av en komplementbyggnad
            om högst 25 m² som regeringen förslår ska regleras i förordning.
          </p>
          <p xml:id="i-BaeoRz4GvZ4QyU7EUdobYe">
            Miljöpartiet delar Lagrådets bedömning att en sådan konstruktion
            inte ger en rättssäker ställning för den som eventuellt ifrågasätter
            byggrätten. En lagstadgad anmälningsskyldighet enligt PBL innebär
            en tydligare och mer rättssäker ställning än motsvarande skyldighet
            genom förordning.
          </p>
          <p xml:id="i-BXQNtXJFCiPXUjT99YzSma">
            Detta är bara ett exempel på de risker som finns med ofullständigt
            beredda lagförslag. När utrymmet är vidöppet för olika tolkningar
            är även risken för svårlösta konflikter stor. Sådant blir ofta
            kostsamt för domstolsväsendet. Det påpekas även från flera remissinstanser
            att arbetsbelastningen på kommunerna på grund av detta kan öka
            i stället för att minska så som var avsikten. Vinsterna med förslaget
            blir därför tveksamma.
          </p>
          <p xml:id="i-WqyugY4GVfUQuHzdSHcFL3">
            Miljöpartiet föreslår därför riksdagen tillkännage för regeringen
            som sin mening att den anmälningsplikt om åtgärder som regeringen
            förslår får ut­föras utan bygglov och som enligt förslaget regleras
            i förordning i stället ska regleras genom lag.
          </p>
          <head xml:id="i-NeaCunAUme7VcP9S9dgfhh" type="h1">
            Enbostadshus blir tvåbostadshus
          </head>
          <p xml:id="i-GRS4CRDfV9dwxa2FtGH9Bj">
            Det går inte, som ovan påpekats, att i regeringens förslag utläsa
            hur hen tänkt sig att den situation som uppstår om många fastighetsägare
            i ett område väljer att använda de möjligheter förslaget innebär.
            Om samtliga villaägare i ett villaområde från 1960-talet, när
            tomtstorlekarna fortfarande var väl tilltagna i de flesta kommuner,
            väljer att omvandla sin villa till ett tvåfamiljshus genom tillbyggnad
            om 15 m² och två nya takkupor och därtill bygger en borggård enligt
            de föreslagna reglerna så kan antalet familjer i området tredubblas.
            Med dagens trend om yteffektivt boende så kan även antalet individer
            i området tredubblas. På många sätt kan en sådan förtätning av
            äldre villaområden vara mycket positivt.
          </p>
          <p xml:id="i-PrZXyUQVfeLwogkjbYgrfa">
            Det man frågar sig vid genomläsning av propositionen är dock
            vilka medel en kommun får för att agera så att man har möjlighet
            att bromsa en sådan utveckling om man ser problem. Dessa problem
            kan, som påpekats ovan, bl.a. handla om att kommunal infrastruktur
            av olika slag inte klarar det ökade trycket i denna del av samhället.
            En planerad utbyggnad i takt med att infrastrukturen kan stärkas
            vore att föredra.
          </p>
          <p xml:id="i-2jfFN2dqeWRFiXuC9YJTav">
            Ökade bostadsytor om sammantaget 40 m² per tomt plus tre gånger
            större parkeringsytor som kan antas ha sämre infiltrationsegenskaper
            än de gräsmattor de troligen ersätter kan leda till överbelastning
            av dagvattenledningar. Va-systemen i äldre villaområden är ofta
            redan underdimensionerade, liksom elnäten. Kollektivtrafik saknas
            också ofta i dessa områden. Ursprungsbebyggelsen kom till på den
            tiden när hen inte duschade varje morgon och effektbehoven för
            elektriska produkter var betydligt lägre. När förtätning släpps
            fram genom detaljplanebeslut har kommunen möjlighet att beräkna
            vad som ryms inom befintlig infrastruktur och man kan aktivt besluta
            när det är rimligt att investera i utökad kapacitet för att därmed
            kunna öppna upp för förtätning. Den möjligheten försvinner så
            som vi tolkar regeringens förslag och innebär att de boende i
            ett område genom en mängd enskilda beslut kan skapa en ohållbar
            situation för dessa försörjningsstrukturer. Vi menar att det inte
            är rimligt att så i grunden förändra, eller om man så vill, utarma
            det kommunala planmonopolet utan att konsekvenserna har analyserats.
          </p>
          <p xml:id="i-MWcVQFiZYPTvc19JrEZajY">
            Anmärkningsvärt är även att Boverket anför att de inte själva
            haft möjlighet att bedöma konsekvenserna av det mycket sent i
            processen tillkommande kravet från regeringen om att utöver den
            snabbutredning Boverket genomförde beträffande en utveckling av
            friggeboden även öppna upp för borggårdar om 25 m². Det för Boverket
            helt nya förslaget framkastades av finansminister Anders Borg
            i en intervju i tidningen Expressen så sent som den 23 november
            mindre än tre veckor före det att Boverket presenterade sitt förslag.
            Remisstiden blev mindre än en månad under en period där det enbart
            inträffar en arbetsvecka som inte naggas i kanten av helgdagar.
            Förslaget om borggårdar kan därför betraktas som i det närmaste
            helt outrett och skandalöst snävt remissbehandlat. Många remissinstanser
            har därför avstått från att yttra sig.
          </p>
          <p xml:id="i-D1YWvZ89fY1nGE4nTsTq9J">
            Miljöpartiet vill inte medverka till lagstiftning som genomförs
            på så lösa grunder och vi har därför i yrkande 2 ovan avstyrkt
            förslaget om komplementbyggnad utan en bredare konsekvensanalys.
          </p>
          <p xml:id="i-XynywpoPxxhYc177VqG1DX">
            Eftersom regeringen troligen till varje pris vill använda sig
            av de nya husen i valrörelsen så kommer de att blunda för alla
            sakargument i den frågan. Vi försöker därför genom att i denna
            punkt fokusera på förtätningens problem ändå rädda det som räddas
            kan av planering för utbyggnad av bostadsområden.
          </p>
          <p xml:id="i-Kz5iC7Fe9HG2PFGK3vQb4z">
            Vårt förslag på denna punkt innebär därför, om det antas, inte
            ett nej till vare sig tillbyggnad eller komplementbyggnad, men
            genom att riksdagen med denna punkt enbart avstyrker förslaget
            om att enfamiljshus ska kunna omvandlas till tvåfamiljshus hoppas
            vi att de problem vi beskrivit ovan i någon mån kan bli mindre
            problematiska för kommunerna.
          </p>
          <p xml:id="i-7LK1XtBuTfFckfqax5ewqT">
            Riksdagen bör mot bakgrund av det ovan anförda besluta att avslå
            regeringens förslag att enbostadshus ska kunna omvandlas till
            tvåbostadshus utan prövning genom bygglov.
          </p>
        </div>
        <div xml:id="i-2a9gc9y2Dp9YUEUQPnAVoX" type="signatureBlock">
          <list xml:id="i-CKERfzM9os2ADsaSQKXPcp">
            <item xml:id="i-76Mw9jESG45VZDX7tXFsiZ" type="signature">
              Jan Lindholm (MP)
            </item>
            <item xml:id="i-Y8xeG7iFtoaBXPD2S2vvyE" type="signature">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
