<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00335">
  <teiHeader>
    <fileDesc>
      <titleStmt>
        <title>Konfessionella skolor</title>
        <author corresp="i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konfessionella skolor</title>
          <idno type="rdwebb">GW02Ub335</idno>
          <rs type="number">Ub335</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub335/text</ref>
          <ref type="dokument_url_html">http://data.riksdagen.se/dokument/GW02Ub335</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub335</ref>
          <ref type="doc">http://data.riksdagen.se/fil/B411A6A2-1A51-44B9-A049-7F21A53169DA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P8n24LR2ttQKGSrcM4ji4r" type="signed"/>
        <correspContext corresp="i-P8n24LR2ttQKGSrcM4ji4r">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-Q8Rq9To6gVj3pF43wPobBH" type="numbering">
          <date when="2008-10-06"/>
        </correspAction>
        <correspAction xml:id="i-2CZF4JKEd11JckRYqEpbCL" type="submission">
          <date when="2008-10-03"/>
        </correspAction>
        <correspAction xml:id="i-VyCgYE65n9yfpfGQX1wf81" type="transfer">
          <date when="2008-10-02"/>
        </correspAction>
        <correspAction xml:id="i-JXg22ZhGotAhLxJzZg7N6a" type="assigned"/>
        <correspContext corresp="i-JXg22ZhGotAhLxJzZg7N6a">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-8nA6V4gCTTVRWsuakFjpdh">
            Förslag till riksdagsbeslut
          </head>
          <list style="ol">
            <item xml:id="i-WPaj2k6U6wn1vUcznBDKu1">
              Riksdagen tillkännager för regeringen som sin mening vad som
              anförs i motionen om friskolor.
            </item>
            <item xml:id="i-jxy4ZWhsyW1F9zrqzn17z">
              Riksdagen tillkännager för regeringen som sin mening vad som
              anförs i motionen om att eventuella ekonomiska vinster ska återinvesteras
              i skolverksamhet.
            </item>
            <item xml:id="i-FW3yp1DhRgNTDPwJcv8AqD">
              Riksdagen tillkännager för regeringen som sin mening vad som
              anförs i motionen om kommunernas planeringsförutsättningar.
            </item>
          </list>
        </div>
        <div type="motContent">
          <head xml:id="i-W511UKXR24FeFnxPqoDpb9" type="h1">
            Motivering
          </head>
          <p xml:id="i-HJmNzZtTSd6qSKQT5ACsZ1">
            I svenska skolans historia hittar vi klosterskolor. Vi hittar
            också privat undervisning hos adeln och på större gods för de
            egna barnen, eller endast pojkar. Den sköttes av guvernanter.
            I slutet av 1600-talet fanns redan en lagstadgad folkundervisning
            i Sverige. Det var kyrkans uppgift att undervisa församlingen
            i kristendomskunskap vilket skedde genom husförhör och konfirmationsundervisning.
            År 1723 ålades föräldrarna att lära barnen läsa bok och 1842 antogs
            folkskolestadgan om att barn skulle få en allmän folkskola. Stadgan
            angav att varje socken och varje stadsförsamling skulle ha minst
            en skola med behörig lärare. Barnen gick sex år i skolan och för
            de flesta var det omöjligt att låta barnen fortsätta till högre
            utbildning. År 1870 fick kvinnor rätt att avlägga studentexamen
            och att studera vid medicinsk fakultet. Riksdagen beslöt 1950
            om enhetsskola och 1962 infördes grundskolan. Alla barn skulle
            få samma möjlighet oberoende av bostadsort och ekonomisk och social
            status.
          </p>
          <p xml:id="i-8X4dLXaHmf7LJ6JkMmwARM">
            Konflikter och skiljaktigheter om vad som är att betrakta som
            de viktigaste värdena inom skolans område har förekommit under
            skolhistorien, om än i varierade styrka. Det är därför möjligt
            att finna en mängd historiska paralleller till den dagsaktuella
            debatten om att val i skolan blir val att välja bort socioekonomiska
            grupper från den egna skolan. Valfrihet blir ett negativt val.
            Vi har debatten om konfessionella skolor och om religiöst influerade
            inslag i skolans undervisning och miljö. Jag tror att vi i dag
            har en del att lära av historien. Mycket av debatten är sig lik,
            men en skillnad är att fokus förflyttats från kristna frikyrkor
            till islam och slutna kristna grupper.
          </p>
          <p xml:id="i-TZRzwEEXSGLMkAsi64Ez4g">
            De frikyrkligas strävan efter att slippa en statskyrkligt konfessionell
            påverkan i skolan är av tidigt datum. Baptisterna t.ex. motsatte
            sig redan i början av seklet den syn på dopet och nattvarden som
            lärdes ut i den svenska folkskolan. Vidare motsatte sig de frireligiösa
            det omfattande katekespluggandet. Barn till främmande trosbekännare
            hade från 1873 rätt till befrielse från religionsundervisningen,
            men barn som kom från frireligiösa eller ateistiska hem omfattades
            inte av denna befrielserätt. Till 1903 års riksdag inkom några
            motioner som, ur olika synvinklar, kritiserade katekesundervisningen
            och det faktum att föräldrarna som omfattade en annan kristen
            lärouppfattning än den som lärdes ut i skolorna inte hade rätt
            att för sina barn erhålla befrielse från katekesundervisningen.
          </p>
          <p xml:id="i-Th5FVEW9xxapkZvdKw5heT">
            År 1919 beslutade riksdagen om en reformerad undervisningsplan
            som innebar förändringar för kristendomsundervisningen. Vissa
            delar av den gamla katekesundervisningen försvann, och undervisningen
            fick inte längre vara lika konfessionellt betonad. Ledstjärnor
            för religionsundervisningen blev nu saklighet och objektivitet.
            Fortfarande var det dock uteslutande kristendom som lärdes ut.
            De frikyrkliga, som varit drivande för förändring i religionsundervisningen,
            var inte helt och hållet positiva till 1919 års nya undervisningsplan.
            Man var visserligen tacksam för att katekesundervisningen försvunnit,
            men oroade sig i stället för att en ny ytlighet skulle göra sig
            gällande i skolorna efter det att den statskyrkliga dominansen
            tonats ned. Representanter för de frikyrkliga befarade att den
            nya rationalistiska tendensen skulle innebära att skolan i stället
            blev propagandaanstalt för förnekelsen.
          </p>
          <p xml:id="i-5RZ4sWfZNBWzdpzVqnQiRv">
            Under 19401946 arbetade en skolutredning under Gösta Bagge. Utredningen
            förespråkade en återgång till en konfessionellt inriktad kristendomsundervisning
            i den svenska skolan.
          </p>
          <p xml:id="i-5eyAUMwtmyyfb7Bif6VFis">
            År 1946 tillsattes ytterligare en parlamentarisk utredning för
            att arbeta med frågan om det svenska skolväsendets reformering.
            På grundval av den utredningen kunde riksdagen 1950 besluta om
            att en obligatorisk enhetsskola successivt skulle ersätta den
            gamla folk- och realskolan. År 1962, efter ett antal års försöksverksamhet,
            beslutade riksdagen om den obligatoriska skolan som vi har i dag
            och som gavs namnet grundskola. Ämnet religionskunskap fick genom
            detta beslut samma officiella ställning och inriktning som övriga
            orienteringsämnen. Därmed var den princip fastställd som fortfarande
            gäller att skolan ska vara konfessionellt neutral.
          </p>
          <p xml:id="i-9e1sYEWh6jcPesrhUnpm99">
            Trots att idén om en konfessionslös skola fick genomslag redan
            1919, fanns det under lång tid kvar vissa inslag av konfessionell
            art. Ett exempel är morgonbönen som kanske fortfarande lever kvar.
            Åsikterna gick isär i debatten under 19401960-talen huruvida morgonbönen
            var att betrakta som en otillbörlig handling i en konfessionslös
            skola, eller en fin tradition som man borde värna om. Parallellen
            kan göras med den nu aktuella debatten om skolavslutning i kyrkor,
            med inslag av psalmsång eller bön. Från min egen skoltid i slutet
            av 1960-talet minns jag skolkamrater som för sina föräldrar inte
            fick delta i sexualundervisning eller dansa i gymnastiken. Med
            diskussioner och respekt för varandra kunde man lösa dessa frågor.
          </p>
          <p xml:id="i-Dec72mhUXVyvBg667LyHLV">
            Även vad gäller debatten för och emot enhetsskolan respektive
            fristående skolor kan paralleller göras mellan olika tidsperioder.
            Idén med enhetsskola var att motverka ett splittrat utbildningssystem
            för att i stället sträva mot likvärdig och enhetlig utbildning
            tillgänglig för alla. Statligt stöd till enskilda eller privata
            skolor har därför, fram till friskolereformen på 1990-talet, utdelats
            med stor restriktivitet. Att en skola har konfessionell inriktning
            har inte utgjort något särskilt skäl för att få statsbidrag. De
            nya reglerna för fristående skolor som infördes 1992 innebar dock
            en explosionsartad utveckling av fristående skolor. Fristående
            skolor med konfessionell inriktning tillhörde de skolor som ökade
            mest.
          </p>
          <p xml:id="i-2izbufiBrDvAzCCWokBjSE">
            Det är viktigt att alla skolor oavsett huvudman ska vara öppna
            för alla elever och ha samma rättigheter och skyldigheter. Det
            viktigaste är inte skolans driftsformer och huvudmannaskap utan
            elevens rätt till en skola med bra kvalitet. Elever och föräldrar
            ska ha rätt till en allsidig och saklig information som ger en
            rättvis jämförelse mellan skolor. Alla skolor ska verka under
            samma skollag, hålla samma höga kvalitet och följa samma nationella
            läroplan, kursplan och betygssystem. Därför behövs en förnyelse
            av friskolesystemet. Ett nytt system måste uppfylla tre bärande
            element; friskolorna måste kunna starta och verka på samma villkor
            som kommunala skolor, föräldrar och elever måste ha rätt att välja
            mellan olika alternativ och politiken, nationellt och/eller kommunalt
            måste kunna påverka så att resurser inte slösas bort på överetablering
            de ska gå till bättre undervisning. Avarterna i dagens system
            måste bort. Tydligare regler behövs omgående för att begränsa
            kommunernas möjlighet att sälja ut kommunala skolor, som reglerar
            friskolors skyldighet att återinvestera vinst i skolverksamheten,
            och som slår fast att all undervisning ska vila på vetenskaplig
            grund och vara icke-konfessionell.
          </p>
          <p xml:id="i-5DfbAY3YasukC5D3MVscvc">
            Plymouthbrödernas friskola i Halland som har uppmärksammats i
            debatten är ett tydligt exempel på hur religiösa samfund kan använda
            friskolor till att isolera ungdomar från omvärlden. Enligt Plymouthbröderna
            är kvinnan underställd mannen och flickor förnekas högre utbildning.
          </p>
          <p xml:id="i-CoJiSTQkXnUrzJvWRAtbJ3">
            Isolering av olika grad kan även drabba flickor från olika religiösa
            inriktningar. Särskilt oroväckande är till exempel när invandrarflickor
            placeras i vissa religiösa friskolor. I grunden handlar det om
            att undanhålla barnen information om andra livsåskådningar och
            att uppfostra eleverna utan en värdegrund i en jämställd och demokratisk
            skola och samhälle. Exempel på såväl undervisning i som avsaknad
            av ämnet samliv och sexualkunskap, med frågor om abort, homosexuella,
            sexualiteten och äktenskapet samt preventivmedel är talande.
          </p>
          <p xml:id="i-4kuCEH3fu3hEHNWsX3UxV2">
            Alla barn måste ha rätt till en bra skola med hög kvalitet, hög
            lärartäthet och goda läromedel. En del barn behöver extra stöd
            i undervisningen för att ges samma möjligheter och samma förutsättningar
            som andra, och det kräver mer resurser. Det handlar om varje individs
            utveckling men också om samhällets utveckling. Men det kräver
            också att vi hushållar med de skattemedel som avsätts för grundskola
            och gymnasieskola. Stora ekonomiska vinster dras ur skolan till
            ägarna i stället för att återinvesteras inom skolans verksamhet.
            Planeringsförutsättningarna för kommunen försvåras. Det är inte
            ovanligt att lärartätheten är lägre jämfört med den kommunala
            skolor och enligt rapporter är även behörigheten hos lärarkåren
            i den fristående skolan betydligt lägre än hos den kommunala skolan.
          </p>
          <p xml:id="i-QU9FZ3AJBAQ7K2RZS9tfiZ">
            Många hävdar valfrihetsargumentet som grund för lättnader att
            få etablera en fristående skola men samtidigt värnar man inte
            om att elever och föräldrar ska kunna välja den offentliga skolan.
            Enligt det regelverk som gäller för fristående skolor är man inte
            heller tvungen att ta emot elever som kräver alltför mycket stöd
            i undervisningen eller har svårigheter på grund av sociala problem.
            Skolor kan välja bort dessa elever som kräver extra stöd i undervisningen
            eller har svårigheter på grund av sociala problem. Vi ser nu resultatet
            av den skolpolitik som fördes av skolminister Beatrice Ask, och
            vi ser nu förslag om hur den moderatledda regeringen vill fortsätta
            använda skolan för att dela upp elever ytterligare och därmed
            minska sammanhållningen i vårt samhälle.
          </p>
          <p xml:id="i-V8d3KsPnW1rdrqy4CzRCRM">
            Den svenska skolan var en sammanhållen skola som skulle ge likvärdig
            utbildning till alla barn och ungdomar. Barn börjar skolan med
            skilda sociala och kulturella förutsättningar. Det går inte att
            överskatta betydelsen av att barn och ungdomar med olika erfarenheter,
            kulturer, bakgrund och social tillhörighet tillbringar tid tillsammans
            med varandra under skoltid. I ett öppet demokratiskt samhälle
            är empati, inlevelse i andras situation, förmåga att se med andras
            ögon osv. avgörande värden. Sådana värden utvecklas bäst om de
            kan grundläggas tidigt i en ömsesidig kommunikation mellan skolkamrater.
            Beslut inom skolpolitikens område bör granskas utifrån feministisk
            analys liksom de uppföljningar som görs.
          </p>
        </div>
        <div type="motSignatures">
          <list>
            <item xml:id="i-TrMgaCBo7NEAzwuggz2dXX" who="i-8Nio1rUw3hSjL6pvCGw22Y">
              Carina Hägg (s)
            </item>
          </list>
        </div>
      </div>
    </body>
  </text>
</TEI>
