<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-01640">
  <teiHeader>
    <fileDesc>
      <titleStmt>
        <title>Plats för cykling, hållbarhet och hälsa</title>
        <author corresp="i-RSqbTnBBX6dtdvF5RUM8Lr">av Ola Johansson m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:1640 av Ola Johansson m.fl. (C)</title>
          <idno type="rdwebb">H9021640</idno>
          <rs type="number">1640</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9021640/text</ref>
          <ref type="dokument_url_html">http://data.riksdagen.se/dokument/H9021640</ref>
          <ref type="dokumentstatus_url_xml">http://data.riksdagen.se/dokumentstatus/H9021640</ref>
          <ref type="docx">http://data.riksdagen.se/fil/553B9113-1C7B-47F0-8091-6FE20E5697B7</ref>
          <ref type="pdf">http://data.riksdagen.se/fil/3FBD9AC3-3E80-41C0-A00A-9475257BBFF2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RSqbTnBBX6dtdvF5RUM8Lr</idno>
            <name>Ola Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-CdKPr5PV7B8cJEHJFtQGGn</idno>
            <name>Peter Helander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QS9fBfr558auh46nDeDoUF" type="signed"/>
        <correspContext corresp="i-QS9fBfr558auh46nDeDoUF">
          <note type="signatory" corresp="i-RSqbTnBBX6dtdvF5RUM8Lr"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-CdKPr5PV7B8cJEHJFtQGGn"/>
        </correspContext>
        <correspAction xml:id="i-PXiuAabVSJ5K9goW9KhCVw" type="submitted">
          <date when="2021-09-30"/>
          <time when="16:37:40"/>
        </correspAction>
        <correspAction xml:id="i-GXSdjE5787emTTqghxF6GF" type="reviewed">
          <date when="2021-09-30"/>
          <time when="17:53:52"/>
        </correspAction>
        <correspAction xml:id="i-HNqMQyYShcwxR6CXx2FHaf" type="referred">
          <date when="2021-10-14"/>
        </correspAction>
        <correspAction xml:id="i-MCR31wavQvJEvfpdPgok39" type="assigned">
          <date when="2022-10-05"/>
          <time when="11:27:08"/>
        </correspAction>
        <correspContext corresp="i-MCR31wavQvJEvfpdPgok39">
          <ref type="assignedTo">Trafikutskottet</ref>
        </correspContext>
        <correspAction xml:id="i-XWBHxMhABtUdF5gX3dy9nf" type="behandlas_i"/>
        <correspContext corresp="i-XWBHxMhABtUdF5gX3dy9nf">
          <ref type="uppgift">2021/22:TU7</ref>
          <ref type="ref_dok_id">H901TU7</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU7</ref>
          <ref type="ref_dok_titel">Väg- och fordonsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Et5ZqmXe4r1xfoyQcg2L2y" type="behandlas_i"/>
        <correspContext corresp="i-Et5ZqmXe4r1xfoyQcg2L2y">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VugUmhkqeFWa4R5tLYZw99" type="behandlas_i"/>
        <correspContext corresp="i-VugUmhkqeFWa4R5tLYZw99">
          <ref type="uppgift">2021/22:TU11</ref>
          <ref type="ref_dok_id">H901TU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU11</ref>
          <ref type="ref_dok_titel">Cykelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LhtaStoTMorKqY32ytNdJq" type="motHeader">
        <div xml:id="i-2VMRHmYC68r3SGivNtCdi8" type="motTitle">
          Motion till riksdagen 2021/22:1640 av Ola Johansson m.fl. (C)
          Plats för cykling, hållbarhet och hälsa
        </div>
      </div>
      <div xml:id="i-PBxrBUkR9z62Gf1UHqv6AR" type="motBody">
        <div xml:id="i-MGNce3FBLXvgkVW7xGcoFv" type="motProposal" subtype="förslag">
          <head xml:id="i-Mc5TSPtcHG4DvZA5H8eHE1">
            Förslag till riksdagsbeslut
          </head>
          <list xml:id="i-W2UDqeUHaAQZVLDaUpAvSL" style="ol">
            <item xml:id="i-7d5nCfMuLF9zXsuF3Cr4We">
              Riksdagen ställer sig bakom det som anförs i motionen om att
              Trafikverket i sitt regleringsbrev bör få ett uttalat krav att
              göra cykel till ett eget trafikslag och tillkännager detta för
              regeringen.
            </item>
            <item xml:id="i-8er7E3xGg2Uy1MWnDTumX8">
              Riksdagen ställer sig bakom det som anförs i motionen om att
              sätta ett dubbleringsmål till 2030 avseende antal resor som sker
              med cykel och tillkännager detta för regeringen.
            </item>
            <item xml:id="i-4oYxK16BG8UDM3GyL9WDbN">
              Riksdagen ställer sig bakom det som anförs i motionen om riktlinjer
              till kommunerna från Boverket för att Sveriges städer ska utformas
              med en högre prioritet för cykeltrafiken och tillkännager detta
              för regeringen.
            </item>
            <item xml:id="i-BymS3kAY5zghq7SwYSnx6y">
              Riksdagen ställer sig bakom det som anförs i motionen om att
              en nationell handbok för utformning av cykelparkering bör tas
              fram och tillkännager detta för regeringen.
            </item>
            <item xml:id="i-U56uZKKm2QFHMA39ogGYWF">
              Riksdagen ställer sig bakom det som anförs i motionen om hänsyn
              till samtliga trafikslag vid vägbyggnationer och tillkännager
              detta för regeringen.
            </item>
            <item xml:id="i-ULavg2tB3h331iQ4nEeQ81">
              Riksdagen ställer sig bakom det som anförs i motionen om en nationell
              cykelplan som utgår från att det byggs cykelbanor längs med det
              nationella vägnätet och tillkännager detta för regeringen.
            </item>
            <item xml:id="i-NMpo1t1wVibXyvxrKK6Stk">
              Riksdagen ställer sig bakom det som anförs i motionen om åtgärder
              som gör det möjligt att förlägga cykelvägar på andra platser än
              längs det ordinarie vägnätet och tillkännager detta för regeringen.
            </item>
            <item xml:id="i-LjiTyjrM2rWSMqeNhcLcTT">
              Riksdagen ställer sig bakom det som anförs i motionen om att
              planen också bör hantera de saknade länkar som uppstått i och
              med anläggandet av de s.k. två-plus-ett-vägarna med vajer och
              tillkännager detta för regeringen.
            </item>
            <item xml:id="i-Pn2Zo3CSrhXYhANank3Ze8">
              Riksdagen ställer sig bakom det som anförs i motionen om att
              ställa krav på minimerande av döda vinkeln på tunga fordon och
              tillkännager detta för regeringen.
            </item>
            <item xml:id="i-6HBfk88FyPQQ3NdHcWwWLn">
              Riksdagen ställer sig bakom det som anförs i motionen om att
              standardisera färgsättning av cykelbanor och tillkännager detta
              för regeringen.
            </item>
            <item xml:id="i-27NoVQh7X7QTT8fbC1rxqZ">
              Riksdagen ställer sig bakom det som anförs i motionen om att
              se över reglerna för väjningsplikt mellan cyklister och biltrafik
              och tillkännager detta för regeringen.
            </item>
            <item xml:id="i-DAykEeJ4AWnSLN8F1ceUyy">
              Riksdagen ställer sig bakom det som anförs i motionen om att
              införa vägtypen cykelgata där högsta tillåtna hastighet är 30
              kilometer i timmen samt en sänkt bashastighet till 30 kilometer
              i timmen och än lägre hastigheter i anslutning till skolor och
              tillkännager detta för regeringen.
            </item>
            <item xml:id="i-4cnfRfNkv9SD4B6wvxTQf4">
              Riksdagen ställer sig bakom det som anförs i motionen om väl
              belysta cykelbanor och andra trygghetsskapande åtgärder som underlättar
              cykling året runt och tillkännager detta för regeringen.
            </item>
            <item xml:id="i-PjYqaqJCQTewzQXusiEJ6h">
              Riksdagen ställer sig bakom det som anförs i motionen om en nationell
              satsning på barns resor och behov av fysisk aktivitet samt en
              nationell satsning på att lära vuxna cykla och tillkännager detta
              för regeringen.
            </item>
            <item xml:id="i-VLEXNUuyXs3u8jm2TrFM6i">
              Riksdagen ställer sig bakom det som anförs i motionen om att
              se över reseavdragen kopplade till cykelpendling och tillkännager
              detta för regeringen.
            </item>
            <item xml:id="i-GLucDCELA1D4q98wsP4fRn">
              Riksdagen ställer sig bakom det som anförs i motionen om att
              möjligheten att ta med cykel ska vara ett krav vid upphandling
              av trafik och fordon och tillkännager detta för regeringen.
            </item>
            <item xml:id="i-8ZVV1ZEqgx2WJ9T5ghbxyo">
              Riksdagen ställer sig bakom det som anförs i motionen om att
              underlätta kombinationsresor och tillkännager detta för regeringen.
            </item>
            <item xml:id="i-FuRmPrpWRgCTwNxWzjRPiu">
              Riksdagen ställer sig bakom det som anförs i motionen om att
              uppdra åt en myndighet att ta fram en vägledning till kommunerna
              för tillsyn över uthyrningsverksamhet av elsparkcyklar och tillkännager
              detta för regeringen.
            </item>
          </list>
        </div>
        <div xml:id="i-Tz3XYzobMYUMg7BZQ5USVD" type="motContent">
          <head xml:id="i-DienfNsNqMgxW7CMy95y4s" type="h1">
            Stärk cyklismens roll i transportsystemet
          </head>
          <p xml:id="i-WjLrdoXe3SkVYSE4VXfQX8">
            Om cyklismen ska kunna nå samma framgång i svenska städer som
            i flertalet utländska, måste den börja prioriteras. Samma resurser
            per användare bör läggas som på biltrafiken eller kollektivtrafiken
            och den behöver prioriteras högre, inte minst för att få smidigare
            flöden och kortade pendlingstider. Genom ökad cyklism vinner vi
            inte bara klimat­fördelar, vi vinner också en ökad folkhälsa och
            ökad yta i städerna att nyttja till andra ändamål eftersom stillastående
            bilar inte behöver samma utrymme som stillastående cyklar. Det
            finns med andra ord allt att vinna på att öka cyklismen.
          </p>
          <p xml:id="i-Fiy9kMXHaizhf4djW6vjwK">
            Cykeln är fri från utsläpp och använder alltid förnybar energi.
            I realiteten är cykeln det enda riktiga miljöfordonet. För många
            är cykeln också en viktig del av fritiden, både för motion och
            som ett sätt att se mer av världen. Sverige har alla förutsättningar
            att bli ett cykelvänligt samhälle. I Sverige står cykling för
            10 procent av det totala resandet, medan endast 1 procent av den
            nationella infrastrukturbudgeten avsatts för cykel­åtgärder. Varje
            satsad krona ger 20 tillbaka i form av samhällsekonomiska vinster.
          </p>
          <p xml:id="i-Fg9xF392vTi7gHFZ5ypvaz">
            På senare tid har cykeln glädjande nog återtagit sin roll som
            det huvudsakliga transportmedlet för dagpendlare. Avsaknaden av
            en ändamålsenlig infrastruktur leder tyvärr till konflikter mellan
            trafikanter, och olyckstillbuden är många. Cykling är inte ett
            nytt trafikslag utan har återtagit sin roll som transportmedel.
            Cykelbuden har återkom­mit och cyklar utformade för tunga och
            skrymmande leveranser säljs och har börjat synas inte minst i
            stadsmiljöer.
          </p>
          <p xml:id="i-G3Vwi1zgTVGJDDPnJ8trA3">
            För att nå de klimatmål som Miljömålsberedningen enats om och
            som riksdagen förhoppningsvis får på sitt bord snarast, är det
            viktigt att minska utsläppen från resande. Ett viktigt sätt att
            göra detta är att ändra färdsätten som människor nyttjar. Allra
            bäst ur ett miljö- och hälsoperspektiv är om vi går eller cyklar.
            Men för att göra det möjligt finns det ett flertal åtgärder som
            behöver genomföras för att underlätta för cyklismen och skapa
            tydligare och enklare regler.
          </p>
          <p xml:id="i-XthZB18kuAkb51Ey4FhgGZ">
            Många vägar i Sverige har behov av underhållsåtgärder och förbättringar.
            Det handlar bland annat om att förverkliga nollvisionen om inga
            döda och allvarligt skadade i trafiken. I det arbetet är det vanligt
            att göra om vägar till mötesfria vägar med två-plus-ett-sträckning
            med räfflor i vägbanan. Detta är en viktig åtgärd för att minska
            antalet bilolyckor.
          </p>
          <p xml:id="i-PNHdjZKf1qKHaM8YD4ts2m">
            Tyvärr för detta ibland också med sig, på sträckor där man inte
            breddar vägbanan på ett bra sätt, att cyklister, elcyklister och
            mopedister trängs undan och inte vågar köra längs med vägen längre,
            eftersom utrymmet för bilar teoretiskt sett minskar där vajer­räcken
            och räfflor gör att bilister ogärna väjer över på motsatt körbana
            för att köra om. Räfflorna på sidan av vägbanan gör det också
            många gånger svårt för andra transport­slag att använda vägen.
          </p>
          <p xml:id="i-FMttmzvcptfTk5aESh8YqJ">
            Här krävs ett helhetstänk och en annan syn från planerande myndigheter.
            Både cyklister, elcyklister och mopedister berörs i allra högsta
            grad av dessa förändringar till det sämre. Det är två transportslag
            som vi ju gärna ser mer av, eftersom de är förhål­landevis miljövänliga
            relativt bilen. Elcyklarna har också fått ett verkligt genomslag
            och är nu ett reellt alternativ till bilpendling för många. Det
            är därför viktigt att skapa utrymme för alla typer av transportslag
            och ha fler än bara bilister i åtanke när vägar underhålls och
            förbättras.
          </p>
          <p xml:id="i-X4ys4XGLhUfz6SHxLyrmJW">
            Det är därför av största vikt att regeringen ger i uppdrag till
            de myndigheter och beslutande församlingar som ansvarar för vägar
            och deras byggnation att se till samtliga trafikslag.
          </p>
          <head xml:id="i-CQfuALwkmsJFvrT9TsoQyA" type="h1">
            Mål för cykelanvändningen
          </head>
          <p xml:id="i-EPiQ1yhJYw4NPjKCEA4AKU">
            Sverige saknar till exempel ett nationellt cykelmål medan länder
            som Finland, Frankrike, Nederländerna, Tyskland, Tjeckien med
            flera har det. Vi vill därför att Sverige ska sätta ett dubbleringsmål
            till år 2030, antingen avseende antal resor som sker med cykel
            eller för antal cyklister som dagligen använder cykeln.
          </p>
          <p xml:id="i-X5cEm7YAMyHTv3tpjH2WnH">
            Cykling bör upptas som ett trafikslag vid sidan av vägtrafiken,
            inte som idag ett trafiksätt inom detsamma. Det skulle kunna medföra
            att cyklingen ges ett utrymme i den nationella pott för infrastrukturinvesteringar
            som beslutas samt att det ges ett tydligare uppdrag till Trafikverket
            att sätta upp ett nationellt mål för en ökad cykelanvändning,
            att ta fram ett nationellt regelverk för utformningen av ny infrastruktur
            och att utarbeta vägledning för hur stat, län och kommuner kan
            samverka för att uppnå detta mål.
          </p>
          <head xml:id="i-TK2NskJM3FM2rwxbU5E4pc" type="h1">
            Planera för cykel
          </head>
          <p xml:id="i-Dzqd49TYK1rXcLk64YruXL">
            Det saknas infrastruktur för att ta tillvara den potential som
            ﬁnns i att ﬂer väljer cykeln som transportmedel. Att bygga hållbara
            livsmiljöer behöver i högre utsträckning möjliggöra för enskilda
            att välja klimatvänliga transportsätt. En stor andel av bilresorna
            ersätts redan nu med cykel. Om infrastrukturen i högre utsträckning
            vore anpassad för cykelpendling skulle fler välja att cykla. Om
            man på ett bättre sätt kan kombinera cykelpendling med kollektivtrafik
            skulle, enligt en Sifoundersökning, 42 procent fler välja cykeln
            som färdmedel till jobbet. Varje person som väljer cykeln är en
            person mindre på bussen, på tåget eller i bilkön, vilket minskar
            trafikträngseln i städer och påverkar luftkvaliteten positivt.
          </p>
          <p xml:id="i-9QqBndtDTjD9CMNMAEtVLD">
            Ungefär hälften av resorna är under 5 kilometer, och en del är
            till och med under kilometern. Det innebär att potentialen att
            öka cyklingen är mycket stor, men också att det inte bara är avståndet
            som avgör. En kilometer kan kännas lång om den inte är anpassad
            för cyklister. Korta avstånd uppnås genom att samhällen är täta
            och kompakta, så att många kan bo och arbeta på en liten yta.
            Långa avstånd skulle upplevas som mindre problematiska när cykelvägar
            separeras från biltrafik och är väl underhållna och farbara, även
            vintertid. Regionerna borde få ett större ansvar för att få sammanhängande
            cykelvägar så att cykelpendling över kommun- och regiongränser
            blir smidigt. Ett ökat regionalt ansvar skulle också kunna innebära
            möjligheter till kostnadsminskningar vid nybyggnation av cykelvägar.
          </p>
          <p xml:id="i-5CbiSQzepU4Cv3schnF1EQ">
            Bostädernas placering i förhållande till skolor, arbetsplatser,
            handel, restauranger etc. bör bli föremål för riktlinjer till
            kommunerna från Boverket.
          </p>
          <p xml:id="i-5aPYasEi18TAcBzUUGqCg4">
            Cyklar är olika och det är stor skillnad på om en cykel skall
            parkeras för ett snabbt besök i en affär eller vara parkerad en
            hel dag vid en station. Kommuner ska arbeta efter tydliga normer
            och riktlinjer för cykelparkering så att Sveriges cyklister får
            cykelparker­ingar som håller måttet! En nationell handbok för
            utformning av cykelparkering bör tas fram.
          </p>
          <head xml:id="i-8zScmFSgNhvC9EkV97nAbU" type="h1">
            Cykling inom tätort
          </head>
          <p xml:id="i-HuyXoptVXwi6fSqMkcCx5b">
            Cykelinfrastrukturen består oftast av spridda sträckor som inte
            hänger samman. De behöver byggas om till kontinuerliga cykelbanor
            med hög säkerhet och komfort. Väl-skötta och framkomliga cykelbanor
            är avgörande för både trygghet och säkerhet. En mycket stor del
            av cykelolyckorna beror på brister i drift och underhåll eller
            bristfällig utformning.
          </p>
          <p xml:id="i-QzC5MYjkkbSLozpfemdbDw">
            Många olyckor i stadsmiljö sker mellan cyklister och tunga fordon.
            Här finns ett stort behov av att säkerhetsanpassa den tunga trafiken
            och minska döda vinkeln. Självklart är en viktig del i arbetet
            för tryggare cyklism att öka antalet separerade körbanor, men
            i städer kommer det alltid att finnas tillfällen då trafikslagen
            blandas. De tunga fordonens förare har ofta svårt att se cyklister,
            dels för att de sitter högt upp, dels för att det finns en död
            vinkel. Det finns dock studier som visar att tunga fordons döda
            vinkel varierar, beroende på modell, mellan 0 och 1,9 m. Tekniken
            finns alltså för att radera ut den döda vinkeln. Att ställa sådana
            krav skulle inte bara öka trafiksäkerheten utan också förbättra
            arbetsmiljön för de som kör tunga fordon.
          </p>
          <p xml:id="i-3GjPtDr9WCPstWFdFPEzGu">
            Bra cykelbanor är också tillräckligt breda för att möjliggöra
            omkörning samt väl belysta så att hinder och korsningar syns väl.
            Säkra cykelbanor innebär också att de är väl underhållna, utan
            sprickor, hål, kanter eller utstickande vegetation.
          </p>
          <p xml:id="i-Lf2tuokDc521JUPxSpnLLD">
            Idag har cyklister företräde vid cykelöverfarter, men andra varianter
            finns där cykeltrafiken har företräde genom att väjningslinjer
            och skyltar placerats före cykelpassager. Skyltarna är i regel
            endast riktade till bilister, vilket gör det svårt för cyklister
            att veta vad som gäller. Cykeltrafiken bör hanteras på samma sätt
            som gångtrafiken vid samtliga obevakade passager, det vill säga
            att cyklister har företräde. På så sätt blir det en tydlighet
            gentemot biltrafiken. Detsamma gäller enkelriktningar, där det
            bör göras tillåtet att i vissa fall cykla mot enkelriktningen
            som det är i många andra länder.
          </p>
          <p xml:id="i-H5XL1RCye1UToQaJGE7JaW">
            Många kommuner som arbetar aktivt med trafiksäkerhet väljer att
            markera hela eller delar av cykelbanan med färg, exempelvis vid
            trafikkorsningar. Detta för att uppmärk­samma bilar och andra
            trafikanter på att det är en cykelbana. Ambitionen är god och
            på många håll eftertraktad. Det finns dock ingen standardisering
            kring färgval, och färger som röd, blå eller grön används. Genom
            en nationell standardisering av färgval ökar tydligheten och trafiksäkerheten.
          </p>
          <p xml:id="i-7Zd2jx6jhBbEiFAUe7LvKx">
            Inför vägtypen cykelgata där högsta tillåtna hastighet är 30
            kilometer i timmen, där motorfordon ska anpassa sin hastighet
            till den för samtliga fordon högsta tillåtna hastigheten. Generellt
            bör bashastigheten sänkas till 30 kilometer i timmen i anslutning
            till skolor och miljöer där barn vistas.
          </p>
          <p xml:id="i-YK2iWc9fQwti9oVX64pQkG">
            Reglerna kring vem som har väjningsplikt, eller om vem som ska
            ges tillfälle att passera är många gånger snåriga. En hel del
            tror att cyklister alltid har väjningsplikt mot bilister, men
            så är icke fallet, även om det gäller i många fall. Här finns
            mycket att göra, inte minst när det gäller skillnaden mellan cykelpassager
            och cykelöverfarter, som knappast kan ha blivit tydligt för gemene
            man. Ett exempel på där lagstiftningen skulle kunna förenklas
            är att bilister på väg både in i och ut ur en rondell ska ha väjningsplikt
            mot korsande cykelbana (som ju ofta finns i en yttre cirkel runt
            rondellen) – en förändring och förenkling som ligger i linje med
            både trafiksäkerhetsintresset och samhällets mål om att öka cyklismen.
          </p>
          <head xml:id="i-MrTnkWotYb5EqY5vLi3cxK" type="h1">
            Cykel-, bil- och kollektivtrafik
          </head>
          <p xml:id="i-9vsKaxw9Nu88QFHj5LtLt1">
            Transportsystemet bör möjliggöra kombinationsresor med cykel.
            Infartsparkeringar bör göra det möjligt att parkera bilen och
            fortsätta resan med cykeln. Kollektivtrafik bör medge cykeltransport,
            vilket gör det möjligt att cykla delar av resan. Säker och väder-skyddad
            förvaring och parkering förutsätter planering, vilket är viktigt
            för möjligheterna för människor att välja cykeln framför andra
            färdmedel. Framför allt måste det i betydligt större utsträckning
            än idag reserveras platser på tåg och bussar för cyklar.
          </p>
          <p xml:id="i-T6bXXGRE3f7MbLkdvbbWCu">
            Möjligheten att ta med cykel ska vara ett krav vid upphandling
            av trafik och fordon, både i de nationella och i de lokala kollektivtrafiknäten.
            SJ och andra myndigheter som upphandlar kollektivtrafik bör ha
            cykel på tåg som ett krav.
          </p>
          <p xml:id="i-2ymhrXRwq5yXAibtB9uKdx">
            När ett nationellt biljettsystem för kollektivtrafik skall utredas
            bör det övervägas hur detta kan förenas med förmånligare priser
            för att ta med cykel på tåg och bussar.
          </p>
          <p xml:id="i-RMdVu5w2f1t5myDScmb295">
            Alla resor har en start- och målpunkt. För längre resor innebär
            det oftast att cykeln inte kan göra hela jobbet utan att flera
            olika trafikslag behöver användas. Det ställer krav på högkvalitativa
            cykelparkeringar, ett heltäckande lånecykelsystem eller möjlig­het
            att ta med cykeln på tåget, bussen och tunnelbanan.
          </p>
          <head xml:id="i-4q5MUdjsy6b4uLLA1J4gJw" type="h1">
            Cykling alla årstider
          </head>
          <p xml:id="i-Y6WY5QKzDypJVPnyzsYKQj">
            Efter att länge ha varit ett färdsätt som främst har använts
            under sommarhalvåret ökar nu cyklingen under vinterhalvåret. Sopsaltning
            och dubbdäck är en del av denna förändring, men fortfarande är
            det många som ställer cykeln. Det ger direkt påverkan på hälsan,
            men skapar också trängsel i kollektivtrafiken och på bilvägar.
            Satsningar på en mer ändamålsenlig och säker infrastruktur behöver
            också göras för att cykling skall vara ett attraktivt transportsätt
            året runt.
          </p>
          <p xml:id="i-14tsqzQSgfX9FrckdGE1V6">
            Drift och underhåll av cykelvägar måste ge en hög komfort för
            cyklisten, både sommar och vinter. Små ojämnheter i körbanan kan
            ge stort obehag för en cyklist. En säker och trygg cykling under
            alla årstider möjliggörs genom grus- och lövupptagning, halkbekämpning
            samt snöröjning, liksom genom att klippa träd och buskar, ta bort
            glassplitter, grenar och andra föremål som kan orsaka olyckor.
          </p>
          <head xml:id="i-DMQgrNaX5j3NTd5TjnfTrL" type="h1">
            Trafikverkets anläggande av cykelvägar
          </head>
          <p xml:id="i-Y33rmkD83kVTFHRyYYe9yY">
            Trafikverket får enligt lag inte bygga friliggande cykelvägar
            där det inte finns ett funktionellt samband till en statlig allmän
            väg, ”bilväg”. Till exempel kan inte nationell plan eller länsplan
            finansiera bygge eller drift av gång- och cykelväg som går genom
            en skog eller längs en järnväg där det inte finns en väg. Det
            kan, beroende på omständlig­heterna, exempelvis leda till att
            vägarna inte alls byggs, till att de får omvägar på grund av minskade
            möjligheter att få markåtkomst när en markägare säger nej eller
            till att man säger att kommunerna med hjälp av detaljplan får
            finansiera dessa regionala eller nationella cykelvägar. Väglagen
            är idag omodern. Gång- och cykelvägar räknas idag som ”tillbehör”
            till väg. Den borde likställa cykelväg med bilväg, så att man
            inte tvingas bygga en bilväg för att kunna bygga en cykelväg.
            En modernare väglag behöver därför utredas varvid möjligheten
            till expropriering av mark undantas när en cykelväg byggs friliggande
            från annan infrastruktur.
          </p>
          <p xml:id="i-EruCfGWfxg4ZAFyFvJtyqC">
            Vi behöver få en systematisk och strategisk utbyggnad av cykelvägar
            som gör att det hänger ihop mellan kommuner och regioner. Det
            är något som är självklart idag för bilvägar, men långt ifrån
            självklart för cykelvägar. Fördelen med att anlägga cykelväg intill
            en landsväg eller järnväg är att det är marksnålt. Marksnåla lösningar
            skall eftersträvas i all infrastrukturutbyggnad.
          </p>
          <p xml:id="i-CQNe8TrfTbHHjXEDQ6HdQH">
            Från många kommuner har det upplevts som kostsamt och omständligt
            att ha med Trafikverket att göra vid medfinansiering av cykelvägar.
            Många gånger kräver Trafikverket medfinansiering med 50 % av kostnaden
            vid byggande av just vägar för cykel. Det innebär att den kommunala
            budgeten ofta ska täcka både den kommunala utbyggnaden och den
            statliga utbyggnaden av cykelvägar, vilket skapar stora fördelar
            för befolkningstäta och rika kommuner. Däremot blir det ett problem
            för mindre kommuner som måste avsätta både personella och ekonomiska
            resurser till projekt som tenderar att bli omotiverat dyra.
          </p>
          <p xml:id="i-BKqXxUNuLqSrXdiFWZed93">
            Det statliga finansieringsansvaret för utbyggnad av vägar för
            cykel måste öka genom att en större andel av den statliga infrastruktursatsningen
            är öronmärkt till cykelvägar. Det är skälet till att Trafikverket
            i sitt regleringsbrev bör få ett uttalat krav att göra cykel till
            ett eget trafikslag.
          </p>
          <p xml:id="i-TMPhjsLZGmjRaUuNqg1f5y">
            En nationell cykelplan ska finnas som utgår från att det alltid
            byggs en cykelbana längs med det nationella vägnätet och inte
            som idag att det finns möjlighet till cykling i vägrenen. Planen
            bör också hantera de saknade länkar som uppstått i och med anläg­gandet
            av de så kallade två-plus-ett-vägarna med vajer. Dessa omöjliggör
            säker cykeltrafik längs många sträckningar där alternativa cykelvägar
            saknas.
          </p>
          <head xml:id="i-9b6EAFESrijbpQ8LatWA4k" type="h1">
            Cykelpendling som friskvårdsförmån
          </head>
          <p xml:id="i-LjhFaamyhQXJqwvjcVMH3V">
            Kollektivtrafikresenärer, liksom bilpendlare, har rätt till reseavdrag
            som till stor del kompenserar för en merkostnad. Klimatavtrycket
            hos en bilpendlare är stort och vägtrafikens belastning på samhället
            kan mätas mer än i mängden nettoutsläpp CO2 och partiklar. Minskad
            belastning på vägnätet och minskande trängsel är en effekt, hälsa
            och välbefinnande en annan. Den som väljer ett miljösmart och
            klimatneutralt färdmedel och cyklar kan erhålla ett avdrag på
            250 kr per år. Avdragen för resor till arbetet behöver ges en
            översyn i syfte att pröva om det finns modeller som bättre kompenserar
            cyklister och deras insats för miljön. Ekonomiska styrmedel är
            en del av utvecklingen av hållbara samhällen och därför bör skattesystemet
            bidra till valet av klimatvänliga resmönster och transporter såsom
            cykling.
          </p>
          <head xml:id="i-CX5tkDXUg7pdYxZpbazhmg" type="h1">
            Cyklingens roll för hälsa och turism
          </head>
          <p xml:id="i-5ogTbTZuzt3s7vBwKGH8Cr">
            De cykelleder som anlagts primärt för cykelturism är betydelsefulla
            för turistnäringen som helhet. Speciellt hostel, caféer, matupplevelser
            och besöksnäring har fått ett uppsving. Det är dock en balansgång
            mellan att leden ska nå så många av dessa besökspunkter som möjligt
            och samtidigt vara snabb, effektiv och säker. Det är vår uppfattning
            att cykelleder bör dras så rakt som möjligt, hålla en jämn och
            enhetlig standard och vara väl skyltade och separerade från biltrafik.
            Arbetet i regioner och kommuner bör intensifieras med att färdigställa
            lederna och bygga samman de saknade länkarna.
          </p>
          <p xml:id="i-VmS7Shi9x5SezbQbfViw8L">
            Folkhälsomyndigheten rekommenderar att alla vuxna ägnar 150 minuter
            i veckan åt fysisk aktivitet med måttlig intensitet. Cykeln kombinerar
            på ett utmärkt sätt detta med upplevelser och nytta. Var tredje
            svensk cyklar någon gång per vecka, men någon ökning har inte
            skett de senaste åren, trots satsningar på subventionerade cyklar.
            Till­gängligheten till vägar som lämpar sig för cykling samt förvaring
            och parkering har större effekt om avsikten är att få folk att
            med hjälp av cykeln röra sig mer.
          </p>
          <p xml:id="i-SLm7Qxc9LYx9GyvnW2HDoC">
            Vardagscykling för motion varierar över landet. Det är 33 procent
            som uppger att de cyklar regelbundet i motionssyfte någon gång
            i veckan, men andelen är betydligt lägre utanför städerna. Man
            måste fråga sig vad som kan göras för att göra cykling mer attraktivt
            på landsbygden, och åtgärder måste till för att vända den negativa
            trenden.
          </p>
          <head xml:id="i-LQaXkP2cn5fL91x6ntcTyh" type="h1">
            Elsparkcyklar och eldrivna skotrar
          </head>
          <p xml:id="i-PeKuzrna4Fcn6YjizEvoWz">
            Den snabba utvecklingen av eldrivna sparkcyklar och större, effektstarkare
            varianter av dessa har ifrågasatts. Vi bejakar utvecklingen av
            ett sådant färdmedel som kan ersätta bil- eller taxiresor kortare
            sträckor, men ifrågasätter nyttan med att avstå från en promenad
            eller från att utnyttja kollektivtrafiken där den finns.
          </p>
          <p xml:id="i-NL54NTZQxXf83Fvy8nYatZ">
            Vi oroas över uthyrningsfirmornas bristande ansvar för ordningen
            i gatumiljön, fordonens påstått korta livslängd och batteriernas
            miljöpåverkan. Vi oroas även över det sätt på vilket de framförs,
            i strid med trafikregler och med brist på hänsyn till andra trafikanter.
            Vi månar om synskadades och andra funktionsnedsatta personers
            framkom­lighet och menar att kommuner måste ställa krav på uthyrarna
            och utarbeta ordnings­regler som underlättar samverkan. Regeringen
            bör ge ett uppdrag till någon myndighet att kartlägga problem
            och ge kommunerna vägledning för hur tillstånd och tillsyn ska
            ske. En sådan tillsyn kräver finansiering och därmed en möjlighet
            för kommuner att ta ut en tillstånds- och tillsynsavgift av uthyrarna.
          </p>
          <head xml:id="i-AWozzUvCKFQHKXKGffWxV4" type="h1">
            Barn och cykling – cykelskola för vuxna
          </head>
          <p xml:id="i-WiCvs491bexvAeE5o2od5G">
            Statistiken visar att barns cykelresor har sjunkit dramatiskt
            sedan 1980-talet, och många nyanlända flyktingar som kommer till
            Sverige har inte lärt sig cykla i sina hemländer. Det finns därför
            ett stort behov av utbildning vad gäller att lära sig cykla, med
            cykel­teknik, situationsövningar och cykellek, men också utbildning
            kring lagar och regler. Svenska skolor behöver stöd för att få
            in cykling på schemat, men också med att få bukt med den situation
            som uppstått i och med att allt fler föräldrar väljer att skjutsa
            sina barn. Barns resor och deras fysiska aktivitet, liksom vuxnas
            kunskaper och vana att cykla säkert, bör vara föremål för en nationell
            satsning.
          </p>
        </div>
        <div xml:id="i-MBJesjvYpmkxwLgFhroe8S" type="motSignatures">
          <list xml:id="i-MpQj1iXQtnFvFX2eTmT6uW">
            <item xml:id="i-T8opM2ZKku2X1QaoS69Up9">
              Ola Johansson (C)
            </item>
            <item xml:id="i-PAY7NTdpGGyRPzpsH3XbA8">
              Rickard Nordin (C)
            </item>
            <item xml:id="i-VBTHEbZhauA6xdKreETLxu">
              Peter Helander (C)
            </item>
          </list>
        </div>
      </div>
    </body>
  </text>
</TEI>
