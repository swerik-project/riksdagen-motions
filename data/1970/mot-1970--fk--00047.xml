<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__47/mot_1970__fk__47-001.pdf"/>
      <fw xml:id="i-QUqgUQJJSBdaeLqrSx2uYq">
        Motion i Första kammaren, nr 47 år 1970 7
      </fw>
      <div type="motHeader" xml:id="i-7CbwmRTrD8X8MGPUjLM5WS">
        <div type="motTitle" xml:id="i-AM1eSNxcirgtEgV16eY269"/>
        <div type="motSubmissionInfo" xml:id="i-4desefBVmgNRrT5WUWCj2v"/>
      </div>
      <div type="motBody" xml:id="i-2AVySTCgPab9jMTDraDvE8">
        <div xml:id="i-5Crb7LrJuo5VjT3ED92V5m">
          <p xml:id="i-Nc5rS8GahC625ZMiD1phtJ">
            Nr 47 Av herr Helén m. fl., om statligt stöd åt Norrland. (Lika
            lydande med motion nr 57 i Andra kammaren)
          </p>
          <p xml:id="i-PhAXKHfUrxEKNzzHL8avnP">
            Befolkningsutvecklingen i landet är starkt varierande. Den främsta
            orsaken till befolkningsförändringarna synes vara den skiftande
            utvecklingen inom olika delar av näringslivet. De mest industrialiserade
            och urbaniserade områdena har känneteck- nats av en stark folkökning
            medan de områden där areella näringar, främst jord- och skogsbruk,
            är eller varit dominerande präglas av vikande befolkningssiffror.
            Orsaken till den befolkningsmässiga stagnationen inom jord- och
            skogsbruksområdena är främst de omfattande rationaliseringsåtgärder
            som vidtagits för att ge dessa näringar en ekonomisk utveckling
            motsvarande övriga delar av näringslivet. I de flesta fall torde
            de vidtagna rationaliseringsåtgärderna ha varit nödvändiga. I
            många delar av landet har det minskande behovet av arbetskraft
            inom jord- och skogsbruket kunnat kompenseras av ökande efterfrågan
            på personal inom industri- och servicenäringar. I de landsdelar
            där en tillräcklig expansion av industri och service inte kommit
            till stånd har resultatet blivit en växande arbetslöshet och därav
            följande avflyttning och folkminskning. Till de områden som särskilt
            drabbats av denna utveckling hör frärast Norrland samt de inre
            delarna av Dalarna, Värmland, Dalsland samt Gotland. I november
            1969 hade storstadslänen — Stockholms, Malmöhus, Göteborgs och
            Bohus län — 22 465 lediga platser och 6 060 anmälda arbetslösa.
            Det innebär 380 lediga platser per 100 arbetslösa. Vid samma tid
            hade skogslänen — Norrlandslänen samt Värmlands och Kopparbergs
            län — 8 277 lediga platser och 15 168 arbetslösa motsvarande endast
            55 lediga platser per 100 arbetslösa. I Norrbottens län fanns
            i november 622 lediga platser och 4 083 arbetslösa d.v.s. 15 lediga
            platser per 100 arbetslösa. Befolkningsförändringarna följer samma
            mönster. Medan invånarantalet i stor- stadslänen under 1969 ökade
            med 39 300 minskade det i skogslänen med 8 100, varav Norrlandslänen
            svarade för den dominerande delen eller 6 900. Enbart i Norrbottens
            län minskade befolkningen under 1969 med 2 900 personer. Den fortgående
            avfolkningen skapar stora problem. Den befolkning som bor kvar
            i avfolkningsbygderna får en allt sämre tillgång till butiker,
            kommunikationer, sam- hällsservice etc. Avfolkningen tenderar
            därigenom att stimulera till ytterligare av- folkning. Vikande
            befolkningsunderlag innebär att grunden för en rad servicenä-
            ringar försvinner. Detta betyder ökad arbetslöshet och därigenom
            ytterligare fram- tvingad avflyttning. Också för många i produktiv
            ålder innebär en flyttning till andra landsdelar en svår påfrestning
            genom att de rycks ur sin sociala miljö.
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-002.pdf"/>
          <fw xml:id="i-4rgB1YrRXpmYEa3eGD5Saj">
            8 Motion i Första kammaren, nr 47 år 1970
          </fw>
          <p xml:id="i-R9x3XnDgEYJDePT3jeJDEn">
            Avfolkning betyder att områdena delvis blir otillgängliga också
            för rekreations- och fritidssyften. Alltför stora avstånd till
            kommunikationer och service innebär att om- rådet blir otillgängligt
            för en stor del av turisterna och för dem som söker vila och avkoppling.
            De problem i samband med avfolkning, som hittills pekats på, är
            väsentligen av bestående karaktär. Därtill kommer att en snabb
            omstrukturering är ägnad att öka de svårigheter som oundgängligen
            följer av förändringar i ekonomiskt och befolk- ningsmässigt avseende.
            Vi har redan framhållit situationen för de äldre i avfolk- ningsområden.
            Dessa är ofta känslomässigt starkt bundna till hemtrakten och
            torde i regel ha särskilt svårt att anpassa sig i en ny miljö.
            De torde också ha svårare att ersätta de sociala kontakter som
            nödvändigtvis bryts vid en flyttning till en annan del av landet.
            Också i de expansiva orter dit befolkningen från avfolkningsbygderna
            flyttar uppstår problem vid en alltför snabb inflyttning. En snabb
            utbyggnad är ofta svår att förena med ambitionen att skapa en
            god samhällsmiljö och innebär också en ekonomisk påfrestning för
            de berörda kommunerna. I vissa områden har också bostadsproduktionen
            svårt att hålla jämna steg med inflyttningstakten. Detta skapar
            sociala problem för såväl de inflyttande som dem som redan bor
            i området. De åtgärder som bör insättas för att undvika en stark
            avfolkning mildrar också de mer övergångsmässiga avflyttningsproblemen.
            Men dessa motiverar att man utöver mer långsiktiga åtgärder insätter
            stödåtgärder vars verkan kan sägas vara
          </p>
          <p xml:id="i-XNXVpMs6ghkKCvC4y18SBE">
            jä 8 övergående.
          </p>
          <p xml:id="i-9x7sWLZCzABSBXRL1GgQGf">
            Prioriterings- och serviceorter
          </p>
          <p xml:id="i-QpYiUY7cHm9TL3coESH3mF">
            Svårigheterna med att få till stånd en önskvärd etablering av
            företag i Norrlands inland sammanhänger i väsentlig grad med den
            osäkerhet som präglar området. I motion till 1969 års riksdag
            (nr 385) framhöll folkpartiet:
          </p>
          <p xml:id="i-4Hya6fUrhfsL9jpYEqewce">
            Men en betydande del av skulden till att lokaliseringspolitiken
            inte lyckats i in- landet torde emellertid böra tillskrivas det
            förhållandet att man är osäker om inlands- tätorternas framtid.
            Det förefaller troligt, att utflyttningen från dessa glesbygder
            kommer att fortsätta, kanske i snabbare takt, och därmed försvagas
            också tätorterna inom området och deras möjligheter att erbjuda
            en godtagbar service utan alltför stora uppoffringar av den kvarboende
            befolkningen blir mindre. En sådan osäkerhet om framtiden är en
            dålig jordmån för initiativ av ortens egna invånare och den bidrar
            också till att avskräcka företag på annat håll från att förlägga
            filialtillverkningar till dessa tätorter. Är detta antagande riktigt,
            framstår det som särskilt angeläget att vidtaga åtgärder för att
            övervinna denna osäkerhet om framtiden. Det kan ske endast på
            ett sätt: statsmakterna måste uttryckligen garantera dessa tätorters
            framtid genom att avgiva ett klart löfte om att ett antal stödjepunkter
            i inlandet skall erhålla det stöd de be- höver för att fylla sin
            uppgift och ge en god service, även om avfolkningen fortsätter
            och de berörda kommunernas ekonomi därigenom ytterligare försvagas.
          </p>
          <p xml:id="i-SF9fBJyRK1LfnmGMc2hbf6">
            Den gemensamma arbetsgruppen för samarbete i industrilokaliseringsfrågor
            mellan regeringen och Sveriges industriförbund har nyligen lämnat
            en mer preciserad redovis- ning av lokaliseringsförutsättningarna
            för 29 orter. 15 av dessa orter ligger inom det
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-003.pdf"/>
          <fw xml:id="i-QZHGMdkswcuwu1sYqDEDTR">
            Motion i Första kammaren, nr 47 år 1970 9
          </fw>
          <p xml:id="i-H51WJsttnRzRoBbVzzHzf8">
            område, Norrlands inland och Norrbottens kustland, som 1968 års
            lokaliseringsutred- ning i sitt betänkande ”Lokaliserings- och
            regionalpolitik” (SOU 1969:49) föreslår bli föremål för särskilda
            lokaliseringspolitiska stödinsatser. Dessa 15 orter kallas av
            utred- ningen ”Pprioriteringsorter”, och det speciella lokaliseringsstödet
            föreslås av utred- ningen i princip begränsas till dessa orter.
            Regeringens hittillsvarande prioritering i fråga om de utvecklingsbara
            orterna i Norrland kan främst sägas innebära en negativ utfästelse.
            Man har bedömt vilka orter som är lämpliga för industrietablering
            men inte givit dessa orter några garan- tier för framtiden. Därigenom
            har man i stor utsträckning skapat ett intryck av att övriga orter
            inte kan påräkna någon positiv ekonomisk utveckling men inte gjort
            några utfästelser om utvecklingen inom de utvalda orterna. 1968
            års lokaliseringsutredning framhåller:
          </p>
          <p xml:id="i-RUDN1uwP69ep3mp4pijCok">
            För att bästa möjliga effekter av prioriteringen skall kunna
            nås, anser utredningen det nödvändigt med klara uttalanden från
            statsmakternas sida, att man avser att även på längre sikt stödja
            prioriteringsorterna i en sådan omfattning att en tillfreds- ställande
            samhällsservice kan garanteras.
          </p>
          <p xml:id="i-SGUSz3fDs6Z7FiuWLYfCcs">
            Det antal orter som föreslås bli prioriteringsorter är starkt
            begränsat och täcker på intet sätt de områden som hotas av avfolkning.
            Även om antalet prioriteringsorter — som utredningen själv framhåller
            — kan utvidgas måste det med nödvändighet bli fråga om ett begränsat
            antal orter om det skall bli möjligt att genom stödinsatser åstadkomma
            på längre sikt ekonomiskt utvecklingsbara orter som kan tjäna
            som centralorter i expansiva regioner. Prioriteringsorterna kommer
            inte att kunna räcka för att ge tätortsservice åt alla delar av
            Norrland. Därför bör en mer begränsad statlig utfästelse utsträckas
            till ytterligare ett antal orter utöver de s.k. prioriteringsorterna.
            Om större delen av Norrlands inland skall kunna ha tillgång till
            ett minimum av samhällsservice, krävs att statens utfästelser
            utsträcks också till orter som ligger i regioner i vilka det framstår
            som osannolikt att den negativa befolkningsutvecklingen skall
            kunna brytas. Därigenom kan vid sidan av prioriteringsorterna
            ett nät av serviceorter upprättas, som kan tjäna som stödje- punkter
            och garantera de kvarboende rimlig service under lång tid och
            även ge besked till dem som överväger att i sådana orter starta
            verksamhet. I så fall bör anges en minimitid under vilken samhällsservicen
            kommer att upprätthållas. Själv- fallet är det omöjligt att i
            så många orter garantera att samhällsservicen under alla omständigheter
            skall upprätthållas i full omfattning i evärdeliga tider. Statens
            ut- fästelser bör i första hand omfatta den tid som nu i någon
            rimlig mening kan över- blickas. Garantin bör gälla en godtagbar
            standard beträffande kommunikationer, skolor, butiker, samlingslokaler
            m. m.
          </p>
          <p xml:id="i-DT45VRDFRPnFtKk3h7gxXo">
            Företagsvänligt klimat Som framhållits bl. a. av LO-ordföranden
            Arne Geijer och 1968 års lokaliserings-
          </p>
          <p xml:id="i-5vGAyu1AZsB14xqNieEp6K">
            utredning är det önskvärt att stödet till det norrländska näringslivet
            i större utsträck- ning bör inriktas på generella åtgärder. Målet
            bör vara att skapa ett företagsvänligt
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-004.pdf"/>
          <fw xml:id="i-KQ1JxDR8vvQt8zFniXd2mW">
            10 Motion i Första kammaren, nr 47 år 1970
          </fw>
          <p xml:id="i-QL1e4F5JCr2f3RpfTd6BLR">
            klimat i området, som dels kan stimulera till företagsetablering,
            dels ge företagen expansionsmöjligheter också på längre sikt.
            Ett företagsvänligt klimat skapar goda förutsättningar för att
            det norrländska näringslivet får en utvecklingsfrämjande ut- formning.
            Generella åtgärder minskar riskerna för rubbade konkurrensförhållanden
            och felsatsningar. Inom ramen för ett näringsvänligt klimat kan
            de företag som själva visar sig livskraftiga utvecklas.
          </p>
          <p xml:id="i-ER9h2obU9gJb1MnHmjrEf">
            a. Kommunikationer.
          </p>
          <p xml:id="i-VLy74H4tSnpEw4XNca2qrg">
            Kommunikationerna är en viktig sektor där generella åtgärder
            är lämpliga. En revision av järnvägens frakttaxor framstår som
            önskvärd för att mildra Norrlands geografiska nackdelar. På samma
            gång som frakttaxorna utgör ett hinder för den norrländska industri
            som är inriktad på försäljning utanför Norrland utgör de i vissa
            fall ett skydd för den norrländska industri som främst är inriktad
            på den norr- ländska marknaden. I samband med den föreslagna revisionen
            av frakttaxorna bör olika taxesänkningsalternativ studeras med
            syfte att finna den för Norrland gynn- sammaste taxekonstruktionen.
            Ett av de alternativ som bör prövas är en differen- tierad taxa
            vid transport till respektive från Norrland. En sådan skulle medge
            större möjligheter för det norrländska näringslivet att konkurrera
            utanför Norrland sam- tidigt som konkurrensläget för den norrländska
            hemmamarknadsindustrin inte för- sämras. En bibehållen hög frakttaxa
            i riktning mot Norrland skulle dock medföra att den del av den
            norrländska industrin som är beroende av varor från områden utanför
            Norrland i mindre grad skulle få del av de mer fördelaktiga frakttaxorna.
            Den stigande beskattningen på frakter drabbar det norrländska
            näringslivet särskilt hårt och är ytterligare ett skäl för sänkta
            frakttaxor. Även persontaxorna spelar en viktig roll för Norrland.
            Kostnaderna i tid och pengar för transport av människor medför
            för Norrland en allvarlig konkurrens- nackdel. Det framstår som
            angeläget att reducera denna nackdel genom att både skapa högklassiska
            och snabba persontransportmedel och större rabarttering av långa
            resor. De långa avstånden gör att inrikesflyget för Norrlands
            del har större betydelse än för någon annan landsdel. Enligt nu
            gällande principer får kommunerna bära en stor del av det ekonomiska
            ansvaret för anläggandet av flygplatser. Motivet för detta är
            främst att det för kommunen innebär en stor fördel att få en flygplats.
            Men för många hårt ansträngda Norrlandskommuner innebär det en
            orimlig ansträngning om de själva skall svara för en flygplats
            som sannolikt är avsedd att betjäna en stor region. Statsbidrag
            till flygplatser främst i Norrlands inland framstår som lika natur-
            ligt som bidrag till buss- och järnvägstrafiken i samma områden.
            Av motsvarande skäl kan det diskuteras om huvudregeln, att varje
            transportmedel skall bära sina egna kost- nader, skall gälla även
            för Norrlandsflyget. Detta krav gäller inte för alla järnvägs-
            linjer i Norrland, inte heller alla busslinjer. När det gäller
            sjöfarten har man upp- givit kravet på att transporterna till
            Norrland skall bära hela kostnaden för isbryt- ningen. Mot den
            bakgrunden framstår det som naturligt att Norrlandsflyget inte
            belastas med alla de kostnader som företagsekonomiskt är tänkbara.
            En befrielse från flygplatsavgiften på 15 kronor borde övervägas.
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-005.pdf"/>
          <fw xml:id="i-2Num2g4wnnRJkwEG3pXcZs">
            Motion i Första kammaren, nr 47 år 1970 11
          </fw>
          <p xml:id="i-M35BmEE8kjFiYKhQQUk1Ap">
            Även telekommunikationerna spelar en mycket stor roll för möjligheterna
            att trots långa avstånd upprätthålla ett modernt näringsliv. Kostnaderna
            för telefonsamtal mellan Norrland och övriga delar av landet är
            betydande. Det kan diskuteras, om nuvarande avgiftsprinciper är
            helt rimliga. Större teleregioner bör övervägas.
          </p>
          <p xml:id="i-9TMKhPhgW7XRB3v4HKHs2r">
            b. Skatter m. m.
          </p>
          <p xml:id="i-Jdxn6EXUoD6JKfyJofYfp3">
            Den särskilda arbetsgivaravgiften motverkar att arbetstillfällen
            skapas och för- sämrar förutsättningarna för nuvarande arbetstillfällen.
            I områden med stor arbets- löshet framstår arbetsgivaravgiften
            som en olämplig form av beskattning. Vi hem- ställer därför, att
            1968 års lokaliseringsutredning skyndsamt behandlar frågan om
            ett regionalt slopande av arbetsgivaravgiften. Andra former av
            skattelindringar som bör prövas för att skapa ett näringsvänligt
            klimat i stödområdet är snabbare avskrivning av industribyggnader.
            Investeringar i stödområdet framstår genomsnittligt som förenade
            med större risker. Det är då rim- ligt att dessa kompenseras genom
            förbättrade avskrivningsmöjligheter. Befrielse från eller lindring
            av energiskatten är ytterligare en åtgärd, som skulle vara ägnad
            att mildra Norrlands konkurrensnackdelar liksom en revision av
            taxan för elkraft.
          </p>
          <p xml:id="i-LybmwLodHixS5vcMJeLQR8">
            c. Utbildning
          </p>
          <p xml:id="i-696WK9qCxPPQmj7mG1Tkpi">
            En förbättrad utbildning i Norrland bör ingå i ansträngningarna
            att skapa ett mer näringsvänligt klimat. Den högre utbildningen
            är koncentrerad till södra och mel- lersta Sverige i högre utsträckning
            än vad som motiveras av befolkningens geogra- fiska fördelning.
            I samband med den högre utbildningens starkt växande omfattning
            bör möjligheter finnas att förbättra utbildningsförhållandena
            i Norrland. Högre utbildad arbetskraft önskar ofta arbete på eller
            i närheten av utbildnings- orten. En utbyggnad av den högre utbildningen
            i Norrland skulle därför i hög grad vara ägnad att skapa underlag
            för det allsidiga arbetskraftsutbud som är en förut- sättning
            för utveckling av samhällsservice och näringsliv i Norrland. De
            expansionsplaner som finns för i huvudsak Umeå universitet är
            otillräckliga för Norrlands behov av högre utbildning. En snabb
            utbyggnad av högre teknisk utbild- ning i Norrland är starkt önskvärd.
            Förutsättningarna för universitetsfilialer i Norr- land bör närmare
            undersökas liksom möjligheterna att ge den tekniska forskningen
            större resurser genom ett tekniskt forskningsinstitut. En samlad
            plan för utbyggnad av den högre utbildningen i Norrland bör utarbetas.
          </p>
          <p xml:id="i-XH1fB2oPcKYpvkFmDg6MR7">
            Direkta stödåtgärder
          </p>
          <p xml:id="i-8qLPgbpM18SoVmM23YUHEw">
            Även om strävan bör vara att i största möjliga utsträckning få
            till stånd generellt verkande metoder för att stimulera utvecklingen
            av näringslivet i Norrland, kom- mer vid sidan av dessa även i
            fortsättningen direkta stödåtgärder att vara nödvän- diga. Skäl
            talar för att dessa direkta lokaliseringsåtgärder i högre grad
            bör stimulera användning av arbetskraft, eftersom det yttersta
            syftet med lokaliseringsstödet är att skapa sysselsättning. Detta
            gäller främst inlandet. Kravet på rimlig lönsamhet får
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-006.pdf"/>
          <fw xml:id="i-YVR1HDFfiqzx3Lb91PcZrg">
            12 Motion i Första kammaren, nr 47 år 1970
          </fw>
          <p xml:id="i-L8oERoczXbXw6tyvmhfY6H">
            självfallet inte uppges, men det är uppenbart att av två alternativa
            projekt med motsvarande produktivitet är det som skapar sysselsättning
            för fler att föredra. Till- gång på god arbetskraft är inlandets
            kanske främsta fördel. Det är rimligt att sam- hället då inriktar
            stödet så att det attraherar arbetskraftsintensiva industrier
            framför kapitalintensiva. Exempel på åtgärder som är direkt inriktade
            på användning av arbetskraft är förutom slopande av arbetsgivaravgiften
            stöd till utbildning av arbetskraft vid ny- etablering av företag.
            Detta är mycket betydelsefullt i områden där man tidigare inte
            har erfarenhet av industri av ifrågavarande karaktär. Genom ett
            sådant stöd kan man bidra till att de nackdelar övervinns som
            sammanhänger med att arbets- kraft i det norrländska inlandet
            ofta kräver utbildning innan den kan insättas i indu- striell
            verksamhet. Lokaliseringsstöd bör även kunna utgå till serviceanläggningar
            och serviceföretag i de fall service av berört slag saknas i området
            eller i fråga om utbyggnad av befint- lig anläggning i de fall
            andra anläggningar inte riskerar att genom stödåtgärden få ett
            försämrat konkurrensläge. Stöd bör i vidgad omfattning kunna utgå
            även till turistanläggningar. Såväl svensk som utländsk turism
            förväntas öka i Norrland som en följd av kortare arbetstid, förbättrade
            resemöjligheter och ökad befolkningstäthet på många håll. Turistanläggningar
            har på många håll i Norrland goda utvecklingsmöjligheter. Den
            sysselsättningseffekt som skapas av turistanläggningar torde vara
            betydande. Till de arbetstillfällen som skapas vid anläggningarna
            och därav följande indirekta syssel- sättningseffekter kommer
            de arbetsmöjligheter av olika slag som den ökade turist- tillströmningen
            medför.
          </p>
          <p xml:id="i-XXDhRH9uJsgbhhPPCnA33Y">
            Företagarföreningarna
          </p>
          <p xml:id="i-VjydtTqiNMMTq5XnkzFfoi">
            Företagarföreningarna bedriver en betydelsefull verksamhet i
            Norrlandslänen. De bör erhålla ökade resurser så att de kan utöka
            den service de ger företagen. Mark- nadsföring av företagens produkter
            är en uppgift där företagarföreningarna ger sär- skilt de mindre
            företagen ett värdefullt stöd. Företagarföreningarnas rådgivnings-
            och konsultverksamhet för främst mindre och medelstora företag
            är betydelsefull för näringslivets utveckling i Norrland. Denna
            verksamhet har i vissa fall på grund av bristande resurser fått
            inriktas på främst företag som drabbats av svårigheter. Det är
            väsentligt att stödet till företagarföreningarna vidgas så att
            de inte tvingas in- skränka rådgivningsverksamheten för de företag
            som har en gynnsam utveckling. Företagarföreningarna har för budgetåret
            1970/71 anmält behov av bidrag till sina administrationskostnader
            med ca 8,4 milj. kr. Kommerskollegium tillstyrker bidrag med detta
            belopp. Kollegiet anser att anslaget är nödvändigt för att före-
            tagarföreningarna skall kunna få en basorganisation med tillräcklig
            kapacitet bl. a. för att kunna utföra de arbetsuppgifter som staten
            ålagt dem. Departementschefen har för ändamålet föreslagit endast
            7,4 milj. kr. Anslaget för företagarföreningarnas administration
            bör därför uppräknas med 1 milj. kr. till 8,4 milj. kr.
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-007.pdf"/>
          <fw xml:id="i-YWUBKRLcsCpgsLtBg4pVAH">
            Motion i Första kammaren, nr 47 år 1970 13 Jordbruk
          </fw>
          <p xml:id="i-AbV3oQYYpwzvLR4VZz2THe">
            Jordbruket utgör fortfarande en av de största näringarna i Norrland.
            En stor del av befolkningen har sin huvudsakliga inkomst från
            jord- och skogsbruk. Det finns anledning att utgå från att jordbruket
            också i fortsättningen kommer att ha stor betydelse för befolkningens
            försörjning. Jordbrukets betydelse förstärks av att bru- karna
            i stor utsträckning är äldre och därför har särskilt svårt att
            övergå till annan sysselsättning i området eller flytta till andra
            delar av landet. Genom 1967 års riksdagsbeslut avskaffades arealbidraget
            liksom leveranstillägget på mjölk och ersattes med särskilt övergångsbidrag.
            Denna omläggning har för mjölk- produktionen och därmed för jordbruksnäringen
            i Norrland betytt en försämring. Genom den utglesning som skett
            bland producenterna har bland annat transport- kostnaderna starkt
            fördyrats, vilket förorsakat ytterligare försämrad lönsamhet.
            Ett återställande av det extra mjölkpristilläggets realvärde synes
            vara väl motiverat. Inflationen har urholkat mjölkpristilläggets
            värde med ca 25 Jo, varför en uppräk- ning motsvarande denna procentsats
            bör ske. För att få statliga rationaliseringslån krävs att jordbruket
            uppfyller bestämmelserna för KR-jordbruk. Detta har, särskilt
            för Norrlands del, lett till att önskvärda investe- ringar i vissa
            fall har förhindrats. Lånebestämmelserna framstår som alltför
            stela och en uppmjukning som motiverad. De geografiska förhållandena
            i Norrland gör det på de flesta håll naturligt att kombinera jord-
            och skogsbruk eller att ha jord- bruket som komplettering till
            annan sysselsättning. Lånestöd bör kunna utgå även till deltidsjordbruk
            och sådana jordbruk som delvis bärs upp av skogen.
          </p>
          <p xml:id="i-VnZdsWSqo2WsaHziom6KDK">
            Statlig verksamhet
          </p>
          <p xml:id="i-5VrEpaBMXKdtAJL3h1FruA">
            Statliga företag kan vara ett värdefullt bidrag till det norrländska
            näringslivet. I vissa fall talar sociala skäl för att verksamhet
            i statlig regi startas eller upprätt- hålles trots att den företagsekonomiskt
            inte bär sig. I regel bör dock ställas samma krav på statliga
            företag som på enskilda. De måste vara självbärande och på längre
            sikt utvecklingsbara. Förlustbringande statliga företag utgör
            ett bräckligt underlag för Norrlands framtida utveckling. När
            statliga företag startas i Norrland bör det ske plan- mässigt
            som ett led i ett näringspolitiskt program för landsdelen. Delar
            av den statliga förvaltningen torde utan olägenhet kunna flyttas
            till Norr- land. Kontaktintensiva förvaltningsenheter bör kvarligga
            i Stockholm, men många enheter har inte sådana behov. Den pågående
            utredningen förutsätts framlägga för- slag i detta avseende.
          </p>
          <p xml:id="i-GnCGeQts4FgdaFTTp6YSoL">
            En utvecklingsplan för Norrland
          </p>
          <p xml:id="i-FqnznqHcLb2B3r9iMvGCKW">
            Ovan har pekats på en rad åtgärder som bör vidtas på kortare
            eller längre sikt. Det är viktigt att insatserna samordnas. Detta
            bör ske genom en samlad utvecklings- plan för Norrland. I folkpartiets
            motion till 1969 års riksdag, I1:385, framhölls:
          </p>
          <p xml:id="i-4ef37ugf1dkoS57CTc2AfY">
            En utvecklingsplan för Norrland med mål för utvecklingen inom
            olika delregioner är enligt vår uppfattning något som snarast
            möjligt måste föreläggas riksdagen. Det är givet, att man därvid
            kan tvingas konstatera, att den negativa utvecklingen delvis
          </p>
          <pb facs="riksdagen-motions-pdf/data/1970/mot_1970__fk__47/mot_1970__fk__47-008.pdf"/>
          <fw xml:id="i-2FJDdSfNswqdJfLgPdFN6R">
            14 Motion i Första kammaren, nr 47 år 1970
          </fw>
          <p xml:id="i-DzZ2KS32TSJtMAUpt8MSoi">
            måste gå vidare, så att vissa områden har att räkna med en successiv
            avfolkning. Detta kan i och för sig vara psykologiskt besvärligt
            att offentliggöra i en plan med statsmaktens auktoritet, men enligt
            vår mening är det ändå övervägande positivt att människorna får
            ett klart besked om vad de bör räkna med för framtiden. Och de
            negativa klarläggandena uppväges ju också av att andra regioner
            i Norrland får klart besked om att statsmakterna kommer att satsa
            på att garantera dem en positiv ut- veckling. Detta förutsätter
            givetvis att utvecklingsregionerna inte ligger så glest att det
            skapas stora sammanhängande avvecklingsområden utan rimlig geografisk
            an- knytning till någon utvecklingsregion, vilkas enda alternativ
            då skulle bli total av- folkning. En utvecklingsplan för Norrland
            bör utgöra underlaget för ett näringspolitiskt program som skall
            tjäna som ledning för statens mera långsiktiga norrlandspolitik.
            Länsprognoserna innehåller värdefullt material för en sådan utvecklingsplan,
            men de befriar inte staten från skyldigheten att lägga fram en
            klar målsättning beträffande sina egna åtgärder. Den mera långsiktiga
            statliga Norrlandspolitiken bör inte bedrivas utan en klar målsättning
            på grundval av en samlad regional planering. Men önskemålet om
            en samlad utvecklingsplan får inte betyda att nu föreslagna konkreta
            åtgärder fördröjs. I särskilda motioner göres utöver nedanstående
            vissa hemställanden i anledning av vad som anförts i denna motion.
            Med hänvisning till ovanstående hemställes, I. att riksdagen måtte
            uttala 1. att staten i enlighet med vad i motionen anföres bör
            garantera att utöver de s. k. prioriteringsorterna samhällsservicen
            kommer att upprätthållas i ett antal serviceorter i Norrlands
            inland, 2. att stödåtgärderna i större utstäckning bör inriktas
            på gene- rella åtgärder ägnade att skapa ett företagsvänligt klimat,
            varvid bör övervägas bl. a. revisioner av frakt- och persontaxorna
            samt teleavgifterna, 3. att en snabb utbyggnad av den högre tekniska
            utbildningen i Norrland är starkt önskvärd samt att förutsättningarna
            för univer- sitetsfilialer i Norrland bör undersökas, 4, att de
            direkta stödinsatserna i högre grad bör inriktas mot arbetskraftsintensiv
            och särskilt sysselsättningsskapande verksamhet, 5. att lokaliseringsstöd
            i vidgad omfattning bör kunna utgå till turistanläggningar samt
            även till serviceanläggningar, i enlighet med vad som anförts
            i motionen; II. att riksdagen måtte besluta, att anslaget Bidrag
            till företagar- föreningar m. fl.: Administrationskostnader räknas
            upp med 1 milj. kr. till 8,5 milj. kr.
          </p>
          <p xml:id="i-4QmzEmGir8mjDYL5ddXtEQ" type="date">
            Stockholm den 14 januari 1970 Gunnar Helén (fp) Olle Dahlén (fp)
            Axel Andersson (fp) Ruth Hamrin-Thorell (fp) Stig Stefanson (fp)
            Eric Peterson (fp)
          </p>
        </div>
      </div>
    </body>
  </text>
</TEI>
