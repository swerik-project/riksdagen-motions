<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-TU-00264">
  <teiHeader>
    <fileDesc>
      <titleStmt>
        <title>Trafiksnål samhällsplanering</title>
        <author corresp="i-5CH7vHLGXLfDB5Tn7xx95V">av Siv Holma m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Trafiksnål samhällsplanering</title>
          <idno type="rdwebb">H102T264</idno>
          <rs type="number">T264</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H102T264/text</ref>
          <ref type="dokument_url_html">http://data.riksdagen.se/dokument/H102T264</ref>
          <ref type="dokumentstatus_url_xml">http://data.riksdagen.se/dokumentstatus/H102T264</ref>
          <ref type="doc">http://data.riksdagen.se/fil/A2F3184E-4854-4137-93D1-5B3D7CE1754D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3LpezZzZUwbtJaAbRGSRd7" type="signed"/>
        <correspContext corresp="i-3LpezZzZUwbtJaAbRGSRd7">
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-FAhoYDeAxVXRZmnF5LnHgv"/>
        </correspContext>
        <correspAction xml:id="i-F4KTtCzdb3yiqkJFNxfmhA" type="numbering">
          <date when="2013-10-03"/>
        </correspAction>
        <correspAction xml:id="i-reeRZSV3mDavUeAHJjd6c" type="submission">
          <date when="2013-10-02"/>
        </correspAction>
        <correspAction xml:id="i-9wj4fmcPKqdmeZo12ZMHwZ" type="transfer">
          <date when="2013-10-02"/>
        </correspAction>
        <correspAction xml:id="i-5gPxofG1a7QQd3eZF8azc2" type="assigned"/>
        <correspContext corresp="i-5gPxofG1a7QQd3eZF8azc2">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div xml:id="i-4ScYoWbU4rfH5LbA4beBZr" type="TOC">
          <head xml:id="i-EiybJGpqtTz5KbcsE7KZRf">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 4
            </item>
            <item>
              4 Förbättrad regional samordning 4
            </item>
            <item>
              5 Krav på kommunala transportplaner 5
            </item>
            <item>
              6 Minska etablering av externhandel för dagligvaror 5
            </item>
            <item>
              7 Använd it-sektorn för minskad miljö- och klimatpåverkan 6
            </item>
            <item>
              7.1 Anta strategi för it-sektorn i syfte att minska klimatpåverkan
              7
            </item>
            <item>
              7.2 Öka stödet och samordningen för bredband och fiberutbyggnad
              7
            </item>
            <item>
              7.3 Garantera mobiltäckning och fast telefoni 8
            </item>
            <item>
              7.4 Stöd öppna nätverk 8
            </item>
            <item>
              7.5 Investera i fri programvara för nyckelfunktioner 8
            </item>
            <item>
              7.6 Använd fri programvara och öppna standarder 9
            </item>
            <item>
              7.7 Minska den digitala klyftan 10
            </item>
            <item>
              8 Utred avståndsbaserat reseavdrag 10
            </item>
          </list>
        </div>
        <div type="motProposal" subtype="förslag">
          <head xml:id="i-6dEQo8SkCYs3FmiVAnMw68">
            2 Förslag till riksdagsbeslut
          </head>
          <list style="ol">
            <item xml:id="i-XVaAaKhGc3CAEAJKxe4Ci3">
              Riksdagen tillkännager för regeringen som sin mening vad som
              anförs i motionen om att återkomma med lagförslag som stärker
              den regionala samordningen så att miljöbelastande transporter
              kan minska. 1
            </item>
            <item xml:id="i-39oB6jnu2XvWzBPxms72jJ">
              Riksdagen tillkännager för regeringen som sin mening vad som
              anförs i motionen om att kommuner ska ålägga samhällsbyggare att
              i transportplaner redovisa att deras byggprojekt leder till trafiksnåla
              transportlösningar. 1
            </item>
            <item xml:id="i-YAbZT5ViRWLGfnjwrY86DQ">
              Riksdagen tillkännager för regeringen som sin mening vad som
              anförs i motionen om att införa bestämmelser i plan- och bygglagen
              som begränsar detaljhandelsanläggningar i externa lägen. 1
            </item>
            <item xml:id="i-QPvizvegpfCDnfeoYykTQH">
              Riksdagen tillkännager för regeringen som sin mening vad som
              anförs i motionen om att i avvaktan på lagändringar i plan- och
              bygglagen omgående införa ett moratorium för externa köpcentrum.
              1
            </item>
            <item xml:id="i-PF1SjU6L9ZyqF6iBSrA3Gc">
              Riksdagen tillkännager för regeringen som sin mening vad som
              anförs i motionen om att upprätta en strategi för it-sektorn i
              syfte att minska behovet av transporter och därmed minska klimatpåverkan.
            </item>
            <item xml:id="i-SZyu9zhyDdgiyeYknBWtxw">
              Riksdagen tillkännager för regeringen som sin mening vad som
              anförs i motionen om att Sverige på EU-nivå bör verka för att
              en strategi för it-sektorn som ska syfta till att minska transporter
              och därmed minska klimatpåverkan upprättas.
            </item>
            <item xml:id="i-JMKe6jtfZimoHaotMCEeqX">
              Riksdagen tillkännager för regeringen som sin mening vad som
              anförs i motionen om statligt huvudansvar för effektiv samordning
              mellan aktörer som arbetar med bredbands- och fiberutbyggnad.
            </item>
            <item xml:id="i-8BSUi2vrvdPysSFyFYssup">
              Riksdagen tillkännager för regeringen som sin mening vad som
              anförs i motionen om att den samhälleliga kontrollen över och
              det samhälleliga ägandet av it-infrastrukturen ska stärkas för
              att öka tillgängligheten och minska miljöpåverkan.
            </item>
            <item xml:id="i-6pxEFAZYPq5YxzvDez8m3z">
              Riksdagen tillkännager för regeringen som sin mening vad som
              anförs i motionen om att en avgift bör införas för samtliga operatörer
              inom mobiltelefoni som en procentsats av omsättningen för att
              garantera mobiltäckning i de delar av landet där det inte är kommersiellt
              lönsamt.
            </item>
            <item xml:id="i-24JPWc3U3HvLnRiyT8ukLh">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till en tydlig
              strategi för att öka tillgången till öppna nätverk.
            </item>
            <item xml:id="i-MQSPG8SggSjP6puJXeHK7Q">
              Riksdagen tillkännager för regeringen som sin mening vad som
              anförs i motionen om att tillsätta en utredning om behoven av,
              och lämpliga former för, ekonomiska stöd till fri programvara
              med samhällsekonomisk betydelse. 2
            </item>
            <item xml:id="i-Fq3nckWiojZQr5PFmVVnUz">
              Riksdagen tillkännager för regeringen som sin mening vad som
              anförs i motionen om att de statliga myndigheterna ska övergå
              till fri programvara och öppna standarder efter samma principer
              som Nederländerna. 2
            </item>
            <item xml:id="i-K6YZHSpsBcoDdqG9H6Pds2">
              Riksdagen tillkännager för regeringen som sin mening vad som
              anförs i motionen om att staten, studieförbund, folkhögskolor
              och bibliotek bör samverka för att utveckla internetanvändningen
              i vardagen. 3
            </item>
            <item xml:id="i-KfLspC2qhqsPuaoo2LoDb9">
              Riksdagen tillkännager för regeringen som sin mening vad som
              anförs i motionen om att ett avståndsbaserat och färdmedelsneutralt
              reseavdrag som inte missgynnar landsbygden bör utredas. 4
            </item>
          </list>
          <p xml:id="i-dJhTBt1PXqzaxrgVsNDDD">
            1 Yrkandena 1–4 hänvisade till CU.
          </p>
          <p xml:id="i-Y8oU7KxSCnwm6AMBZ4y9fA">
            2 Yrkandena 11 och 12 hänvisade till FiU.
          </p>
          <p xml:id="i-7baytTbB96VrsxqRc4sT7k">
            3 Yrkande 13 hänvisat till KrU.
          </p>
          <p xml:id="i-BeQFjNMB3FCyoxVnQiBTwk">
            4 Yrkande 14 hänvisat till SkU.
          </p>
        </div>
        <div type="motContent">
          <head xml:id="i-JJKXxEQgQXHE7hPMFX7sUF" type="h1">
            3 Bakgrund
          </head>
          <p xml:id="i-NQAdLLgjHKiZRr9xZGq5r5">
            Inom samhällsplaneringen finns stora möjligheter att minska transportsektorns
            miljö- och energipåverkan. Trafikplaneringen måste ta sin början
            i att skapa ett hållbart samhälle som är tillgängligt för alla,
            men som samtidigt reducerar så mycket som möjligt av onödiga resor
            och transporter. En sådan utveckling är bra för både miljön och
            energiförbrukningen och för dem som inte har tillgång till bil.
          </p>
          <p xml:id="i-CSECdzE8MnaSubQhzcRaGU">
            Trafiksnål samhällsplanering innebär att bebyggelse förtätas,
            redan exploaterad mark tas i anspråk och infartsparkeringar byggs
            ut för att få ett mer transporteffektivt och därmed energisnålare
            samhälle. En sådan planering skapar större förutsättningar för
            att fler ska kunna gå eller cykla mellan olika punkter.
          </p>
          <p xml:id="i-FHhhzUTAuaWnZYA5khmNDE">
            På korta transportsträckor som motsvarar merparten av förflyttningarna
            i större städer har gång och cykel den största potentialen, vilket
            kräver fler trafiksäkra cykelbanor och regionala cykelleder samt
            satsningar på möjligheter till lånecyklar. I glesare bygder kan
            anropsstyrd kollektivtrafik minska bilresorna på kortare sträckor.
          </p>
          <p xml:id="i-B9zA5VkJnnEa5SwZJqtyof">
            It-sektorn kan på många sätt användas för att minska miljöpåverkan,
            samtidigt som tillgängligheten ökar. Med exempelvis videokonferenser,
            telefonkonferenser och distansarbeten minskas behovet av fysiska
            transporter och därmed minskas miljöbelastningen.
          </p>
          <p xml:id="i-SVDhL2S7Ef9LfGkZu2c94X">
            I Trafikverkets Kapacitetsutredning (2012) konstateras att en
            utveckling mot ett mer transportsnålt samhälle är nödvändig för
            att nå klimatmålen och göra transportsektorn mindre beroende av
            fossila bränslen. I huvudrapportens klimatscenario konstateras
            på sidan 99:
          </p>
          <p xml:id="i-9c68fDLyMTzRxE9K7n2ET2">
            Ett transportsnålt samhälle innebär ett samhälle och transportsystem
            där den egna bilen har en minskad roll som transportmedel och
            tillgängligheten i större grad löses genom effektiv kollektivtrafik
            samt förbättrade möjligheter att gå och cykla. Där det är möjligt
            flyttas också inrikes och kortare utrikes resor över från flyg
            till järnväg. Dessutom behöver godstransporterna på väg sluta
            växa till genom förbättrad logistik och överflyttning till järnväg
            och sjöfart.
          </p>
          <p xml:id="i-Qwto6Lmh5nA2JAxskoAght">
            I rapporten bedöms att det nationella klimatmålet är möjligt
            att nå men att det krävs en kombination av transportsnålt samhälle
            och tekniska åtgärder redan till 2030. Man konstaterar att det
            bland annat innebär att biltrafiken måste minska med 20 procent
            till 2030.
          </p>
          <p xml:id="i-MCg4AReQYGREKVBeHFdogX">
            I motionen föreslår Vänsterpartiet ett antal åtgärder för trafiksnål
            samhällsplanering och minskad miljö- och klimatpåverkan. Våra
            förslag på åtgärder för ökad kollektivtrafik finns i motion 2013/14:T338
            Kollektivtrafik.
          </p>
          <head xml:id="i-SyseacJr5CrsnjgXuUuxwA" type="h1">
            4 Förbättrad regional samordning
          </head>
          <p xml:id="i-YVoHx49VaBzZgcWRCF6nEU">
            Den regionala planeringen har en stor potential när det gäller
            att påverka energianvändning och resmönster för transporter. En
            bebyggelseutveckling som medvetet styr mot ett minskat transportarbete
            är därför en viktig ingrediens för att styra samhället mot låg
            miljöpåverkan i samband med kommunikationer. För att detta ska
            vara möjligt krävs en ökad regional samordning och även en ökad
            tyngd för beslut fattade på regional nivå. Regeringen bör därför
            återkomma med lagförslag som stärker den regionala samordningen
            så att miljöbelastande transporter kan minska. Detta bör riksdagen
            som sin mening ge regeringen till känna.
          </p>
          <head xml:id="i-6hAEA7aAC2P2nYVQeMXo3Q" type="h1">
            5 Krav på kommunala transportplaner
          </head>
          <p xml:id="i-TAWdvhr9vjKwVbHxxguM3M">
            Det finns mycket som talar för att transportplaner skulle kunna
            leda till ett mer intensifierat arbete med att minska transporternas
            miljöbelastning. Trafiksnåla lösningar gynnar också grupper som
            inte har eller har liten tillgång till bil.
          </p>
          <p xml:id="i-LphxbdzU6TLK8c6vNnx3Kw">
            Idag finns det inte några krav på att den som bygger nya bostads-
            eller företagsområden ska redovisa vilka transportbehov som uppkommer
            efter att byggnationen är slutförd.
          </p>
          <p xml:id="i-BCgbBois9omiFDF1XhUEJZ">
            I utredningen Bilen, biffen och bostaden (SOU 2005:51) nämns
            ett antal exempel som skulle kunna ingå i en transportplan:
          </p>
          <p xml:id="i-MksVnwjxBvPX3hGtmYjy1x">
            En transportplan bör innehålla åtgärder som placering och utformning
            av hållplatser, informationssystem för kollektivtrafiken, placering
            av byggnader så att avståndet till kollektivtrafik minimeras,
            infrastruktur för videokonferenser, säkra p-platser för cyklar,
            särskilda p-platser för bilpoolsbilar, tankställen för miljöfordon
            och ekonomiska incitament för miljöanpassat resande, införande
            av bilpool, parkerings- och resepolicy.
          </p>
          <p xml:id="i-NvUqVcTC8mpTf2pvXYTzb5">
            Kommuner ska ålägga samhällsbyggare att i transportplaner redovisa
            att deras byggprojekt leder till trafiksnåla transportlösningar.
            Detta bör riksdagen som sin mening ge regeringen till känna.
          </p>
          <head xml:id="i-FEeqjAWS4hDFuFBoT2QCkm" type="h1">
            6 Minska etablering av externhandel för dagligvaror
          </head>
          <p xml:id="i-PeGeLs68P1gWJVr8Gtt6eC">
            Etableringen av externa köpcentrum är en miljöfråga, en jämlikhetsfråga
            och en jämställdhetsfråga. Det är de billösa i samhället som drabbas
            medan bilägarna, som till 70 procent är män, ökar sin tillgänglighet.
            I gruppen billösa finns ett stort antal kvinnor men även låginkomsttagare,
            personer med funktionsnedsättning och äldre. I de fall där pensionärer
            berörs, drabbas kvinnliga pensionärer mer. I de fall där låginkomsttagare
            berörs är kvinnorna i flertal. Införande av externhandelscentrum
            kring våra städer leder till en ojämställd infrastruktur. Kvinnor
            drabbas i större utsträckning när den bostadsnära servicen försämras
            eller, som på många platser, försvinner helt.
          </p>
          <p xml:id="i-S7jx97qBdVoYLtmc7X5YXx">
            Kommuner saknar ofta samordning och övergripande konsekvensutredningar
            för handelns utveckling. Alla kommuner är dock skyldiga att verka
            för de nationella miljömålen om god luft och god byggd miljö.
            Kommun och länsstyrelse ska också se till att inblandade kommuner
            samråder inför beslut som får konsekvenser för grannkommunerna.
          </p>
          <p xml:id="i-MEN5YZvapA6NJUsqagJDGn">
            Ur ett miljöperspektiv är det inte hållbart att etablera verksamheter
            som helt bygger på bilen som transportmedel. Vi behöver istället
            skapa verksamheter som minskar de fossila utsläppen, vilket främst
            kan ske genom mindre bilåkande samtidigt som de kollektiva lösningarnas
            andel av transporterna ökar. Externa affärscentra medför alltså
            att fler stimuleras att använda bilen och att resorna blir allt
            längre. Det i sin tur medför ökad miljöbelastning med buller,
            resursförbrukning, barriäreffekter från nya vägar med asfalt,
            ökad energiförbrukning och utsläpp av hälso- och klimatstörande
            ämnen. Allt fler billösa får svårt att klara sina dagliga inköp,
            vilket inte minst berövar dem social kontakt.
          </p>
          <p xml:id="i-73qdiALqCKpRLugJzTGfZY">
            Glesbygdsverket har gjort en sammanställning som visar att utbyggnad
            av externhandel är en viktig orsak till att allt fler affärer
            stänger både i städer och på landsbygden. Verket krävde därför
            ett tillfälligt stopp för utbyggnaden. De befintliga stadskärnorna
            ska utvecklas till hållbara och trafiksnåla platser och därför
            bör plan- och bygglagen införa begränsande bestämmelser rörande
            detaljhandelsanläggningar i externa lägen. Detta bör riksdagen
            som sin mening ge regeringen till känna.
          </p>
          <p xml:id="i-3d4H1aHP1XgBKFJuKpMuz5">
            I avvaktan på lagändringar angående detaljhandelsanläggningar
            i externa lägen bör ett moratorium för externa köpcentra omgående
            införas. Detta bör riksdagen som sin mening ge regeringen till
            känna.
          </p>
          <head xml:id="i-LkkQUEpyWxPpsPPDkFVsZQ" type="h1">
            7 Använd it-sektorn för minskad miljö- och klimatpåverkan
          </head>
          <p xml:id="i-MmzhNojF5egBK3qfNHGrzq">
            It-sektorn kan på många sätt användas för att minska miljöpåverkan.
            Med en utgångspunkt i en transporthierarki blir det tydligt att
            redan den första frågan, dvs. om man överhuvudtaget behöver förflytta
            sig eller inte, ger en uppfattning av potentialen inom it-sektorn.
            Med exempelvis videokonferenser, telefonkonferenser och distansarbete
            minskar behovet av fysiska transporter och därmed minskar miljöbelastningen.
          </p>
          <p xml:id="i-TuD5abyEUuEEf9uJM6Swh8">
            WWF (World Wide Fund for Nature/Världsnaturfonden) har i en rapport
            visat att it-sektorn snabbt kan minska koldioxidutsläppen i EU
            med 50 miljoner ton genom relativt enkla it-lösningar. De har
            räknat ut att om hälften av alla anställda i EU:s 27 medlemsländer
            skulle ersätta ett enda fysiskt möte med telefonkonferens, skulle
            utsläppen av koldioxid minska med drygt två miljoner ton. Ett
            annat beräkningsexempel: om 20 procent av alla affärsresor ersätts
            med en videokonferens skulle det reducera utsläppen med drygt
            22 miljoner ton koldioxid.
          </p>
          <head xml:id="i-4EDjnx9LHaDk2BqyoXAEL4" type="h2">
            7.1 Anta strategi för it-sektorn i syfte att minska klimatpåverkan
          </head>
          <p xml:id="i-Cyk9kZGVkFttRE65sDGDwi">
            Vi anser att det finns en outnyttjad potential i it-sektorn som
            kan användas för att minska koldioxidutsläppen. Regeringen har
            i sin digitala agenda tagit upp potentialen men arbetet ger mer
            intryck av att handla om mycket snack och lite verkstad. Det har
            saknats en tydlig fokusering på ett konkret arbete för att minska
            behovet av transporter och därmed minska klimatpåverkan.
          </p>
          <p xml:id="i-UoMf7zefCK2PE1aP9yccNR">
            I syfte att nå ett trafiksnålt samhälle bör staten sätta upp
            mål för hur en strategi inom it-sektorn kan medverka till att
            minska koldioxidutsläppen. Strategin ska också innehålla en redovisning
            av vilka konkreta medel som ska användas för att nå de uppsatta
            målen. De måste därefter kunna utvärderas och visa på om förväntade
            resultat uppnåtts eller inte. En strategi bör upprättas för it-sektorn
            i syfte att minska transporterna och därmed minska klimatpåverkan.
            Detta bör riksdagen som sin mening ge regeringen till känna.
          </p>
          <p xml:id="i-9JZtpi5VCSP3nYdHejvRZ8">
            Även arbetet på EU-nivå bör genomsyras av samma systematiska
            och metodiska arbetssätt. Sverige bör på EU-nivå verka för att
            en strategi för it-sektorn som ska syfta till att minska transporter
            och därmed minska klimatpåverkan upprättas. Detta bör riksdagen
            som sin mening ge regeringen till känna.
          </p>
          <head xml:id="i-9ooUfzoqrDa1veFWmQq6nu" type="h2">
            7.2 Öka stödet och samordningen för bredband och fiberutbyggnad
          </head>
          <p xml:id="i-9TP8iqfNqQowcN7gwBDkCX">
            För att utnyttja potentialen med it-teknik måste den finnas fysiskt
            tillgänglig för alla. I betydande delar av vårt land ser dock
            marknadens aktörer inte kommersiella förutsättningar att investera.
            En utbyggd it-infrastruktur ger förutsättningar för människor
            och företag att verka och bo i hela landet. Dessutom ger det miljövinster
            genom att fler människor ges möjlighet att arbeta hemifrån med
            minskat antal resor som följd. Vänsterpartiet föreslår ett ökat
            anslag för landsbygdens bredbands- och fiberutbyggnad den kommande
            treårsperioden.
          </p>
          <p xml:id="i-JYv1iL6Fd78Sy4TLiv7NjN">
            För att inte öka klyftan mellan tätbebyggda områden och glesare
            bygder bör det statliga ansvaret för samordningen av alla aktörer
            stärkas. Staten ska ta huvudansvaret för en effektiv samordning
            mellan aktörer som arbetar med bredbands- och fiberutbyggnad.
            Detta bör riksdagen som sin mening ge regeringen till känna.
          </p>
          <p xml:id="i-HWJdFZYJYUkG21tmfLasCp">
            Infrastruktur, såsom bredband, är oftast en kollektiv nyttighet
            där det finns stora vinster med gemensamt ägande. Risken med infrastruktur
            som vilar på kommersiell grund är en utveckling som baseras på
            ett snävt företagsekonomiskt perspektiv, som mycket väl kan gynna
            företaget, men inte allmänheten eller miljön. Den samhälleliga
            kontrollen över och det samhälleliga ägandet av it-infrastrukturen
            ska stärkas för att öka tillgängligheten och minska miljöpåverkan.
            Detta bör riksdagen som sin mening ge regeringen till känna.
          </p>
          <head xml:id="i-4CqPugFHpN9vQdq5PPpSRk" type="h2">
            7.3 Garantera mobiltäckning och fast telefoni
          </head>
          <p xml:id="i-HgypNbxRFuNTebQXhQFGNm">
            Åtgärder som motverkar behovet av transporter bör generellt stimuleras
            och tillgång till telefoni är en förutsättning för landsbygdens
            fortlevnad. De senaste åren finns flera exempel på att master
            på landsbygden runt om i landet stängts ned utan att de mobila
            ersättningslösningarna har fungerat. På många platser är mobiltäckningen
            bristfällig och marknadskrafterna klarar inte att erbjuda möjlighet
            till mobiltelefoni i stora delar av vår landsbygd. Vänsterpartiet
            anser att staten bör garantera fast telefoni och bra mobiltäckning
            i hela landet. En avgift bör införas för samtliga operatörer inom
            mobiltelefoni som en procentsats av omsättningen för att garantera
            täckning av de delar av landet där det inte är kommersiellt lönsamt.
            Detta bör riksdagen som sin mening ge regeringen till känna.
          </p>
          <head xml:id="i-5byqUcNvbFoipFjQHAebTP" type="h2">
            7.4 Stöd öppna nätverk
          </head>
          <p xml:id="i-Ka8sRyrEcSkFPpEqQEuH5v">
            Sverige saknar idag en tydlig strategi för att göra nätet fritt
            och tillgängligt. På många platser finns det öppna nätverk som
            kan användas fritt, som upprätthålls av allt från kommuner till
            kaféer, hotell och privatpersoner. Öppna nätverk är den del av
            infrastrukturen för kommunikation och kan ge stora positiva externa
            effekter. Vi vill att regeringen utvecklar en strategi för fler
            öppna nätverk, med målsättningen att det ska gå att koppla upp
            sig fritt på de flesta ställen i landet där människor samlas.
          </p>
          <p xml:id="i-CU9H6HEnEGdzbswkZjR9dv">
            Det finns många tänkbara sätt att bidra till en sådan målsättning.
            Till exempel skulle staten kunna ge ägardirektiv till SJ och Banverket
            att verka i en sådan riktning. Den strategi SJ använder idag,
            att använda den ensamrätt som råder i tågvagnen för att ta betalt,
            har samma sorts nackdelar som privata, avgiftsfinansierade vägar.
            Den leder till samhällsekonomiska förluster eftersom en prissättning
            som maximerar intäkterna kommer att stänga ute många användare
            vars behov av nätet inte är tillräckligt starkt för att motsvara
            priset och besväret.
          </p>
          <p xml:id="i-65HxE1TgrNEKCNZLr95ze1">
            Som en del av en sådan strategi behöver det genomföras samhällsekonomiska
            analyser av hur stora värden fria nät ger i förhållande till vad
            det kostar att driva eller delfinansiera dem. Vi är övertygade
            om att kostnaderna är så låga att den samhällsekonomiska avkastningen
            på många platser skulle visa sig mycket högre än för typiska investeringar
            i t.ex. nya vägar. Framför allt skulle det öppna många nya möjligheter
            om människor kunde känna sig säkra på att nätet fanns tillgängligt
            på de flesta ställen där de rör sig.
          </p>
          <p xml:id="i-BhKF9mbNzNgZuuGNDQfqrQ">
            Regeringen bör ta initiativ till en tydlig strategi för att öka
            tillgången till öppna nätverk. Detta bör ges regeringen till känna.
          </p>
          <head xml:id="i-WRgDcbiW1RYeGD46Z1prr7" type="h2">
            7.5 Investera i fri programvara för nyckelfunktioner
          </head>
          <p xml:id="i-MNjmksPejZmzP67MLqcSuu">
            Vi vill att regeringen tar initiativ till att utveckla en strategi
            för utvecklad nätkommunikation som bland annat innehåller stöd
            till utvecklingen av fri programvara för vissa nyckelfunktioner.
            Den sortens investeringar skulle vara samhällsekonomiskt betydelsefulla
            av precis samma skäl som investeringar i vägar och järnväg. Med
            relativt små medel skulle staten kunna bidra till tidigare genombrott
            för olika nätlösningar som ersätter fysiska transporter, och därmed
            både sparar pengar och minskar utsläppen.
          </p>
          <p xml:id="i-Q8rSNuCS3Mafe3qowpKc9S">
            Genom att stödja utvecklingen av fri programvara för t.ex. konferenser
            över nätet skulle det offentliga med mycket små medel kunna göra
            stor skillnad. Det finns redan idag fria program som hanterar
            basfunktionerna för en videokonferens, men en av anledningarna
            till att många ändå prioriterar kostsamma fysiska möten är att
            de är sociala i en bredare mening än bara det som händer runt
            mötesbordet. Staten skulle kunna bidra till att skynda på den
            här teknikutvecklingen och säkerställa att källkoden blir fri
            att vidareutveckla.
          </p>
          <p xml:id="i-64WWyThkunB5tF7SDcCgp9">
            Några andra tänkbara nyckelfunktioner är mjukvara för rationalisering
            av transporter eller kollektivtrafik, e-handelslösningar som kan
            bidra till ett mindre beroende av köpcentrum eller olika sorters
            mjukvarustöd för hemarbete över nätet.
          </p>
          <p xml:id="i-FzRM6Po118oftrEMKG9BXx">
            Möjligheten för vem som helst att vidareutveckla källkoden är
            en av de starkaste fördelarna med fri programvara. Ett företag
            eller en kommun, i Sverige eller någon annanstans, kan enkelt
            bygga vidare på koden så att den passar deras specifika behov.
            Därför tenderar framgångsrika fria program att få många intressenter
            som är beredda att bidra till utvecklingen. Poängen med statliga
            investeringar är framförallt att höja takten i utvecklingen på
            de områden där det gör skillnad samhällsekonomiskt.
          </p>
          <p xml:id="i-F3XwwKqWWjTAMHd7gQFZcA">
            Regeringen bör tillsätta en utredning om behoven av, och lämpliga
            former för, ekonomiska stöd till fri programvara med samhällsekonomisk
            betydelse. Detta bör ges regeringen till känna.
          </p>
          <head xml:id="i-8XEVysmQeRgv9PhRgBvART" type="h2">
            7.6 Använd fri programvara och öppna standarder
          </head>
          <p xml:id="i-TdUTPi4oJY9zG5rjT65ZQm">
            Vi vill att den offentliga sektorn följer Nederländernas exempel
            och går över till att använda fri programvara. Det ökar möjligheterna
            att utveckla nya lösningar, motverka de dyra inlåsningseffekter
            vi ser idag och ge positiva externa effekter för både företag,
            andra organisationer och privatpersoner.
          </p>
          <p xml:id="i-C7RHr5wFs6RskxQGs8QxqE">
            It måste vara ett utvecklingsområde där alla ges tillgång att
            fritt utveckla sin kreativitet, där man har en chans att använda
            program efter eget huvud och där varje människa har rätt att anpassa
            program efter det behov man har. Det ska också ge rätt till att
            dela med sig av program och information samt att det ska finnas
            en möjlighet för alla att förbättra och utveckla ett program.
            Det är väsentligt att varken hindra eller hämma en it-utveckling
            som kan användas i ett trafiksnålt och hållbart samhälle.
          </p>
          <p xml:id="i-LRy9vhSysn2HPfGUr1iMHP">
            Idag ställer stora delar av den offentliga sektorn tvärtom upp
            hinder för fria program, framförallt för att Sverige till skillnad
            från t.ex. Norge och Danmark inte satt upp effektiva rekommendationer
            för öppna standarder. Det innebär att det offentliga både låser
            in sig själv till specifika leverantörer som Microsoft och sätter
            tryck på alla andra som vill ta del av offentlig information att
            låsa in sig till samma leverantörer.
          </p>
          <p xml:id="i-9n2MMK6KgSWhGQCZDrAmp1">
            Vi vill att de statliga myndigheterna ska övergå till fri programvara
            och öppna standarder efter samma principer som Nederländerna.
            Detta bör ges regeringen till känna.
          </p>
          <head xml:id="i-Mf4et8HsaVqgM8nBJvWQCJ" type="h2">
            7.7 Minska den digitala klyftan
          </head>
          <p xml:id="i-BNKGqcxxXnB8xgTGDPmW41">
            Om it ska kunna vara med och skapa det hållbara trafiksnåla samhället
            måste den vara tillgänglig för alla. Idag är det drygt 20 procent
            av befolkningen som saknar tillgång eller inte använder internet
            i vardagen.
          </p>
          <p xml:id="i-9yh3vCib8d39nsFq2BmmrH">
            Samhället måste utnyttja tekniken inom lokala mediecenter på
            bibliotek och skolor. Det offentliga samhällets information och
            fakta ska ha hög tillgänglighet till it. Modern teknik på arkiv,
            museer och bibliotek har en stor betydelse i att medverka i strategin
            för att göra internet tillgängligt för alla.
          </p>
          <p xml:id="i-WiaNbfiP2y6Vjrwbhq3vo9">
            En viktig insats för att minska den digitala klyftan är att börja
            i skolan. Barn växer upp i hem med olika grad av it-kunskap och
            tillgång till it. I skolan kan man kompensera denna ojämlikhet
            genom att låta it bli en naturlig del i skolans arbete. Det finns
            också behov av att utforma särskilda jämställdhetsprogram för
            it-program och det bör genomföras utvecklingsprojekt riktade mot
            ökad it-användning för personer med olika funktionsnedsättningar.
            Det finns även behov av att erbjuda it-tjänster på olika språk
            och som riktar sig till personer med utländsk bakgrund. Sammantaget
            behöver arbetet intensifieras med informations- och utbildningsprojekt
            som kan rikta sig till människor som saknar tillgång till, och
            som av olika anledningar inte använder sig av, internet. Det är
            nödvändigt att staten, studieförbund, folkhögskolor och bibliotek
            samverkar för att utveckla internetanvändningen i vardagen. Det
            som ovan anförs om att minska den digitala klyftan i samhället
            bör ges regeringen till känna.
          </p>
          <head xml:id="i-N3nW87S4naeWwwLkn9eXFR" type="h1">
            8 Utred avståndsbaserat reseavdrag
          </head>
          <p xml:id="i-ML6CBKayTtZ9mDYKdmSvbG">
            Redan 2008 föreslog Klimatberedningen att reseavdraget i inkomstbeskattningen
            bör ändras så att det endast kopplas till reseavstånd, oberoende
            av transportslag. På uppdrag av Energimyndigheten presenterade
            konsultföretaget WSP år 2012 en rapport, Reseavdrag och slopad
            förmånsbeskattning av kollektivtrafikbiljetter – Effektiva styrmedel
            som ger önskad effekt?, i vilken modellberäkningar har gjorts
            av reseavdragets effekter på resandet. Utifrån dessa modellberäkningar
            har dessutom effekterna på energiförbrukningen och utsläppen av
            fossil koldioxid beräknats.
          </p>
          <p xml:id="i-N97UVJ7BcGVmEfnNRitLqi">
            Utredningen kom fram till att om reseavdraget görs avståndsberoende
            och därmed färdmedelsneutralt (istället för att som dagens system
            mestadels stödja bilresor) enligt norsk modell skulle transportarbetet
            för arbetsresor med kollektivtrafik öka med 40 procent i Mälardalen
            och 75 procent i Norrland, medan transportarbetet för arbetsresor
            med bil skulle minska med tio till elva procent. I Mälardalen
            skulle ett avståndsberoende reseavdrag leda till en minskning
            av koldioxidutsläppen med sju procent. I Norrland skulle minskningen
            av koldioxidutsläppen bli försumbar eftersom minskningen av bilresandet
            är liten. En annan fördel med avståndsberoende reseavdrag är att
            det är mer juridiskt effektivt, dvs. svårare att fuska med än
            dagens system.
          </p>
          <p xml:id="i-3xV5u4eHB2mrzhZGLsCxaZ">
            Det finns ett mycket omfattande fusk med dagens reseavdragssystem.
            En undersökning som Skatteverket gjorde 2003 visade att 48 procent
            av dem som gjorde reseavdrag, gjorde felaktiga avdrag. Av dem
            som gjorde felaktiga avdrag gjorde 96 procent fel till sin fördel.
            Enligt undersökningen beräknades staten härigenom gå miste om
            1,4 miljarder kronor år 2003 i förlorade intäkter. Om man antar
            att kostnaderna för fusket har ökat i samma omfattning som den
            totala kostnaden för reseavdraget så förlorade staten intäkter
            på 1,7 miljarder år 2009.
          </p>
          <p xml:id="i-Upr6vGCfgvR2FE5PfmYVYJ">
            Ett avståndsbaserat – färdmedelsneutralt – reseavdrag gynnar
            kollektivtrafik och kvinnor (eftersom de använder kollektiva transporter
            oftare än män), minskar fusket och är bra för miljön och klimatet.
            Det missgynnar personer som är tvungna att använda bilen p.g.a.
            frånvaro av eller otillräcklig kollektivtrafik. En övergång till
            ett avståndsbaserat reseavdrag behöver kompletteras med kompensatoriska
            åtgärder för i första hand befolkningen på landsbygd med dålig
            tillgång till kollektivtrafik.
          </p>
          <p xml:id="i-MzZN5Gd5XFERdbGBoB11g2">
            Ett avståndsbaserat och färdmedelsneutralt reseavdrag som inte
            missgynnar landsbygden bör utredas. Detta bör riksdagen som sin
            mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-BJqTfgBdUwfRfdSKhNW9Ba">
              Siv Holma (V)
            </item>
            <item xml:id="i-UjEJNKdhZ3AqvuXaXLmhow">
              Torbjörn Björlund (V)
            </item>
            <item xml:id="i-NdQtscQf2AmyyTMW96BB1x">
              Jens Holm (V)
            </item>
            <item xml:id="i-8oeBDiSvQ74X6o3qyuKatE">
              Hans Linde (V)
            </item>
            <item xml:id="i-TBB3W8tqZjf7ZLXxyhsFVn">
              Kent Persson (V)
            </item>
          </list>
        </div>
      </div>
    </body>
  </text>
</TEI>
