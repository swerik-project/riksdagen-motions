<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-KrU-00209">
  <teiHeader>
    <fileDesc>
      <titleStmt>
        <title>Nobelinstitut</title>
        <author corresp="i-XcAqMe3ntVBboWUxqACfz i-L3xspgThUxUN1YtSDqcmk8">av Gunnar Andrén och Barbro Westerholm (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nobelinstitut</title>
          <idno type="rdwebb">GY02Kr209</idno>
          <rs type="number">Kr209</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GY02Kr209/text</ref>
          <ref type="dokument_url_html">http://data.riksdagen.se/dokument/GY02Kr209</ref>
          <ref type="dokumentstatus_url_xml">http://data.riksdagen.se/dokumentstatus/GY02Kr209</ref>
          <ref type="doc">http://data.riksdagen.se/fil/2D067DF5-326E-4367-A914-156663994621</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-L3xspgThUxUN1YtSDqcmk8</idno>
            <name>Barbro Westerholm</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KpE1KWDuGbv2L1LzTSJoCt" type="signed"/>
        <correspContext corresp="i-KpE1KWDuGbv2L1LzTSJoCt">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-L3xspgThUxUN1YtSDqcmk8"/>
        </correspContext>
        <correspAction type="numbering" xml:id="i-9JUAckbkmTNub5ymvMSSd8">
          <date when="2010-10-26"/>
        </correspAction>
        <correspAction type="submission" xml:id="i-H7Tnx5ST1iuTwMQ3Ea7JZQ">
          <date when="2010-10-21"/>
        </correspAction>
        <correspAction type="transfer" xml:id="i-TY8CyVBrEuxbEUrfwMvK5f">
          <date when="2010-10-20"/>
        </correspAction>
        <correspAction type="assigned" xml:id="i-XNEuVawDibkxa9eeU624ej"/>
        <correspContext corresp="i-XNEuVawDibkxa9eeU624ej">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4AAsSz2SMfSpGLqkvCSoFk">
            Förslag till riksdagsbeslut
          </head>
          <list style="ol">
            <item xml:id="i-XxPF8BZW8rNcS9VLZyvNeY">
              Riksdagen tillkännager för regeringen som sin mening vad som
              anförs i motionen om en nationell och internationell insamling
              till Alfred Nobels minne.
            </item>
            <item xml:id="i-9iCFcaxhhoh3NG9Pg8FeDf">
              Riksdagen tillkännager för regeringen som sin mening vad som
              anförs i motionen om ett internationellt museum och en internationell
              institution i Stockholm och Oslo till Alfred Nobels minne
            </item>
            <item xml:id="i-GwNnFwshRakK9utqGVDwve">
              Riksdagen tillkännager för regeringen som sin mening vad som
              anförs i motionen om Sveriges marknadsföring av Nobelpriset vid
              ankomsten till Sverige 1
            </item>
          </list>
          <p xml:id="i-5HwWmeCaVaHyigNaDdR36o">
            1 Yrkande 3 hänvisat till TU.
          </p>
        </div>
        <div type="motContent">
          <head type="h1" xml:id="i-L1jPGseGhUivSLrDgHG47j">
            Motivering
          </head>
          <p xml:id="i-Qkn1aU3zd59az3k56s39CC">
            Alfred Nobel (18331896) är vår tids mest kände svensk. Varje
            år berättas i all världens radio- och tv-kanaler, i tidningar
            och tidskrifter om denne man som står bakom världens mest åtråvärda
            utmärkelse, Nobelpriset.
          </p>
          <p xml:id="i-WqJvKrbno4qcqqYiHjaTf1">
            Att Alfred Nobels namn, och framför allt Nobelprisen, vid det
            här laget 2010 är mer kända, respekterade och eftertraktade utomlands
            än i Sverige ger i sig anledning till reflektioner: Hur hanterar
            vi i hans hemland den store donatorns minne?
          </p>
          <p xml:id="i-C9RsbFdqgLP4uTdsn911BT">
            Nobelstiftelsen äger rätten till namnet Alfred Nobel. Stiftelsen
            har juridisk rätt till namnet och har sett till att ingen kan
            bruka namnet Alfred Nobel utan stiftelsens medgivande.
          </p>
          <p xml:id="i-AqMcV4EwEDH6C9fMBe6y5o">
            Det är en utmärkt säkerhet och investering i att namnet förknippas
            med höga ideal och kvalitet. Namnet är en internationell svensk
            klenod och måste nyttjas med eftertanke och klokskap.
          </p>
          <p xml:id="i-U3YyRe1RcqVx9kmnFNUVSR">
            Flera riksmöten har haft anledning att behandla förslag liknande
            detta som presenteras här. Så sent som den 18 mars 2010 avvisade
            2009/10 års riksmöte på förslag av kulturutskottet (2009/10:KrU11)
            och i en del trafikutskottet de förslag och intentioner som ligger
            bakom och återfinns också i denna motion, vid senaste riksmötet
            utan motivering.
          </p>
          <p xml:id="i-GVYcFbKoRombZaFG2HrGbW">
            Men tiden arbetar starkt enligt vår mening för att namnet Alfred
            Nobel skall bli så erkänt betydelsefullt också i Sverige som det
            är utomlands. Nobelprisets betydelse som varumärke, och kanske
            än mer kännemärke, kan för Sveriges del inte överskattas.
          </p>
          <p xml:id="i-Wvn3JoiUnmUS8JjrfQmrt4">
            Det ligger i såväl Nobelstiftelsens, Sveriges, Stockholms som
            framtidens intresse och här bör även Oslo och Norge nämnas eftersom
            fredspriset har sitt säte i Norges Storting enligt Alfred Nobels
            berömda testamente att se till att kännemärket Alfred Nobel och
            varumärket Nobelpriset ges vidare spridning än vad som sker i
            dag.
          </p>
          <p xml:id="i-91RWMPdmv6gH28AZjPpq4D">
            De tre delar om Alfred Nobel som presenteras i denna motion har
            både egen bärighet och utgör ett sammanhängande program:
          </p>
          <p xml:id="i-AhuSBykVWcUViyWjZqJG27">
            1. En nationell och internationell insamling från myndigheter
            och institutioner och därtill alla andra från särintressen fristående
            personer, företag och organisationer.
          </p>
          <p xml:id="i-FEKpX8iubKHf1c5eVc4bBH">
            2. Uppförande av en internationell institution och ett Nobelmuseum
            i Stockholm och ett motsvarande i Oslo.
          </p>
          <p xml:id="i-2qdfKq1WcGpzR4pi53Z9db">
            3. Förknippandet av Nobelpriset och Alfred Nobels namn med Sverige
            och Stockholm (här lämnas Norge och Oslo därhän).
          </p>
          <p xml:id="i-53RTaM4Smk5vkneBcPGfyB">
            Låt oss ta punkterna i ordning viktigt också från andra utgångspunkter.
          </p>
          <p xml:id="i-8qw1XZctKzVjjyATz1qRWi">
            1 . En nationell och internationell insamling från myndigheter
            och institutioner och därtill alla andra från särintressen fristående
            personer, företag och organisationer. En av de viktigaste anledningarna
            till Nobelstiftelsens anseende liksom Svenska Akademiens eller
            de vetenskapliga akademier som utser varje års Nobelpristagare
            är frihet från bindningar till svenska och norska staten, till
            andra myndigheter av vad slag det vara må, undantaget Stortingets
            Nobelkommitté.
          </p>
          <p xml:id="i-3PAT2c5h6sjhiXDa4cVjA4">
            Denna historiska konstruktion, vars höga ideal, frihet från statsmakten
            och övriga obundenhet främst bevaras i akademiernas demonstrerade
            självständighet vid Nobelprisbesluten och framkommer inte minst
            genom att även mycket kontroversiella personer belönas med fredspriset,
            stundom även litteraturpriset. Reaktionerna i Kina på valet av
            fredspristagare har samma karaktär som när valet en gång föll
            på en ideologiskt stark tysk motståndare till nazismen och Adolf
            Hitler i Nazityskland eller dåvarande Sovjetunionens motsvarande
            reaktion på valet av litteraturpristagarna Boris Pasternak och
            Alexander Solsjenitsyn. Att Nobelpriskommittérna inte alltid behagar
            makten vittnar om dess från andra makter självständiga och obundna
            ställning.
          </p>
          <p xml:id="i-C8izShchu5k5dXYFyJ8oCN">
            Att utse Nobelpristagare, inte minst i litteratur, är förvisso
            en grannlaga uppgift att av många skäl, men friheten från att
            vara beroende av statliga eller andra intressen är den viktigaste
            förutsättningen för att prisets värde är högre än dess i kronor
            räknade storlek. Därför bör också ett nytt och framtidsinriktat
            Nobelmuseum eller snarare Nobelinstitut stå fritt från statens
            annars lika hjälpande som stjälpande hand. Är det möjligt? Ja,
            det borde kunna åstadkommas genom en internationellt präglad nationalinsamling,
            med högt ställt mål att skaffa fram kanske ett par tiotals miljarder
            kronor under några år.
          </p>
          <p xml:id="i-6cahgm7TiAwfXeJhqLRswC">
            En nationalinsamling med internationell uppbackning från enskilda
            och företag, organisationer och andra men inte stater till ett
            internationellt inriktat Nobelmuseum och Nobelinstitut, förslagsvis
            beläget på någon plats i centrala Stockholm respektive Oslo i
            ett område av rikskaraktär, borde kunna inbringa stora pengar.
          </p>
          <p xml:id="i-69vB15W1FPi5Lnd4fKQ9Zt">
            Då skulle man kunna bygga ett mycket framtidsinriktat museum
            och institut på varje ställe där alla Nobelpristagares upptäckter
            redovisas och där unga människor från hela världen kunde samlas
            för att ta del av världens olika historiska och framtida rön på
            vetenskapens område, även fredsarbetets och ekonomins.
          </p>
          <p xml:id="i-KkQHXKV6TaSjoe9pQK8qe7">
            Varje år kunde man ha en internationell Nobelvecka i kemi, i
            fysik, i medicin och inte minst litteratur. I Oslo skulle på motsvarande
            fredsprisveckan kunna arrangeras. Också framåtblickande årliga
            internationella ekonomikonferenser skulle kunna ta sin utgångspunkt
            i det oberoende Nobelinstitutets ram. Vi skulle särskilt lägga
            till att unga människor, säg gärna besökande barn, skulle själva
            kunna få göra intressanta experiment. Och med modern kommunikationsteknik
            skulle Nobelmuseet och Nobelinstitutet kunna vara centrum för
            många internationella konferenser med vetenskaplig inriktning.
          </p>
          <p xml:id="i-3efrP5C21nRVhcMkGXHHWL">
            Ett sådant projekt kostar pengar, ungefär som nationalarenor
            av skilda slag tenderar att göra. Men med stöd av både enskilda
            och företag, som alla skulle få sina namn antecknade i museet
            för framtiden, borde en sådan internationell insamling gärna gemensam
            med Norge tillsammans med internationella donationer kunna generera
            mycket pengar, bara man vet vad syftet är: Att sprida kunskap
            om det som var för framtida upptäckter i mänsklighetens tjänst.
            Enligt vår åsikt bygger detta förslag på respekten för andan i
            Alfred Nobels testamente och Nobelstiftelsens oinskränkta rätt
            till namnet Alfred Nobel och vårdandet, liksom utvecklandet av
            detta, i nya tider.
          </p>
          <head type="h1" xml:id="i-WkCMb9bvZFWiuS2swssTPG">
            Vem skulle kunna gå i spetsen för en sådan insamling?
          </head>
          <p xml:id="i-8woHVM8ruG1TpyRwC1wCva">
            Våra främsta folkvalda skulle kunna utgöra insamlingens stiftare,
            alltså talmanen och Stortingets president, tillsammans med förutvarande
            talmän, vice dito liksom förutvarande Stortingpresidenter och
            vice sådana. Nobelstiftelsens ordförande och verkställande direktör
            borde därtill vara självskrivna ledamöter, som ordförande och
            sekreterare. Exakt hur en sådan här organisation skall se ut bör
            självfallet inte riksdagen eller Stortinget träffa beslut om utan
            det bör överlåtas till föreslagna stiftare.
          </p>
          <p xml:id="i-S1jiLZYrVqzeWBgwne8BKC">
            2. Ett internationellt museum och en internationell institution
            i Stockholm och Oslo till Alfred Nobels minne.
          </p>
          <p xml:id="i-NVk5YZ3LMe8SuMpzEFWxJe">
            I Stockholm planeras nu ett permanent Nobelmuseum. De pengar
            som har anslagits för att öka besöksmöjligheterna i det nuvarande
            provisoriet vid Stortorget i Gamla stan är välkomna, men utgör
            självfallet ingen långsiktig lösning. En sådan får inte heller
            ta sin utgångspunkt i att man kan lösa någon stadsplanefråga i
            Stockholm eller nyttja någon nu befintlig lokal. Här gäller det
            att höja blicken: en byggnad i världen till Alfred Nobels minne.
          </p>
          <p xml:id="i-FDr965t5BTdssahzUUjGXH">
            I sin sista regeringsförklaring den 13 september 2005 meddelade
            dåvarande statsministern Göran Persson (S) korthugget att Staten
            kommer att aktivt stödja skapandet av ett nytt Nobelmuseum.
          </p>
          <p xml:id="i-BskMKu8XeTSBqU8dA5VdNU">
            Sedan dess har, vid sidan om en utredning som Statens fastighetsverk
            gjort om en placering på Skeppsholmen, föga hänt. Men det finns
            all anledning att tro att ministären Perssons löfte från 2005
            gäller också ministären Reinfeldt (2006).
          </p>
          <p xml:id="i-DXzRME7MWqk9U6bbj33CXX">
            Men är det bra att ett Nobelmuseum, eller snarare en stor Nobelinstitution
            innefattande bibliotek, föreläsningssalar, forskningsutrymmen,
            kommunikationscentrum, dokumentationscentrum etcetera, görs beroende
            av statliga bidrag?
          </p>
          <p xml:id="i-Tw2Xczq2S9i8S1mFVXcQE8">
            Det kan tyckas osvenskt, men inte minst för att bevara Nobelstiftelsens
            obundenhet, friheten från statligt beroende, bör finansiering
            ske på helt andra sätt.
          </p>
          <head type="h1" xml:id="i-KX9RGpEdiA2WoUfe3Jho5G">
            Hur skall ett Nobelmuseum, ett Nobelinstitut, se ut?
          </head>
          <p xml:id="i-KpaZyu6bgRh5BQqq1N6JvX">
            Det vore förmätet att här uttala ens önskningar, möjligen drömmar.
            Låt oss uttrycka det på det sättet att den som varit i Stockholm
            eller Oslo skall veta var man varit och vad man sett precis som
            om vederbörande varit i Sydney, där ingen kan undgå att se operahuset
            (Oslo har på motsvarande sätt under förra mandatperioden blivit
            en liknande intressant förebild), eller i Alexandria, där samma
            sak gäller Bibliotheca Alexandria (som för övrigt innehåller ett
            Nobelrum), eller i New York, som svårligen kan besökas utan att
            man noterar FN:s byggnad på Manhattan (en replik kan sägas utgöras
            av LKAB:s huvudkontor i Kiruna). Ibland, men ingalunda alltid,
            är det originella också det enastående, det excellenta. Stockholm
            har redan sitt kungliga slott, riksdagen, stadshuset, Stockholms
            Olympiastadion och Globen, alla belägna i en av världens absolut
            vackraste och mest vattenrika huvudstäder. Men det finns plats
            för ytterligare ett byggnadsverk Nobelinstitutet att minnas av
            envar som kommer hit och har varit i Sveriges huvudstad.
          </p>
          <p xml:id="i-SF1zuRVKQFsG9DEkugkf2R">
            En internationell arkitekttävling bör följaktligen utlysas när
            väl en plats är bestämd vi är övertygade om att idérikedomen skulle
            flöda och antalet bidrag till en sådan internationell tävlan skulle
            överträffa allt vad vi tidigare varit med om.
          </p>
          <p xml:id="i-EawU8fyW6G4TRuBwNjggT8">
            3. Marknadsföringen av Alfred Nobels namn med anknytning till
            Stockholm. Nobelnamnet skulle gynnas av att förekomma i ett internationellt,
            dagligt sammanhang; här behandlas endast Sverige och Stockholm,
            ej Norge och Oslo. Den som numera kommer till Warszawas internationella
            flygplats landar på Frederic Chopin Airport. Det är naturligtvis
            ingen tillfällighet. På motsvarande sätt har Washingtons inrikesflygplats
            döpts om till Ronald Reagan National Airport, utrikesflygplatsen
            heter redan John Foster Dulles International.
          </p>
          <p xml:id="i-FdgY8WFLYGg8BTPVBq3gmb">
            I New York landar vi på JFK (John F Kennedy) eller LaGuardia,
            uppkallad efter den berömde borgmästaren där Fiorello LaGuardia.
            I München är flygplatsen uppkallad efter Bayernpolitikern Franz
            Josef Strauss, i Paris efter president Charles de Gaulle, Roms
            internationella flygplats Fiumicino är numera mer känd som Leonardo
            da Vinci Airport, den enastående vetenskapsmannen.
          </p>
          <p xml:id="i-TFRY3kPXwpzAyhQcw4dzHN">
            Inte heller detta är självfallet någon tillfällighet. Det handlar
            om både marknadsföring och nationell stolthet notera att Chopin,
            död vid 39 års ålder, bodde i Paris och på andra håll under sina
            sista två årtionden i livet under vilka han aldrig besökte Warszawa.
          </p>
          <p xml:id="i-VVGToqr82mrBd2xJfrhy3Q">
            Alfred Nobel tillbringade å sin sida stora delar av sitt liv
            utanför Sveriges gränser: Ryssland, USA, Frankrike och många andra
            länder, en sann internationalist men likväl, visar testamentet,
            med hjärtat i Sverige och med stor förståelse för nabolandet Norge,
            vid Nobels frånfälle ännu i union.
          </p>
          <p xml:id="i-9J8t3EA6ttrHfAPHrtXkQ2">
            Jubel och fanfarer. Prakt, glitter och skådespel. Direktsändning
            i tv från Nobelprisutdelningen och Nobelbanketten till allt fler
            länder. Intervjuprogram med Nobelpristagarna, Årets snillen, sänds
            världen över. Så ser det ut år efter år, en dag om året. Sverige
            och Stockholm i centrum för världens blickar. Alla stora tv-bolag
            rapporterar.
          </p>
          <p xml:id="i-CDUJSTYGbhqWK7oQ5Hn2VF">
            I Oslo är det likadant när fredspriset delas ut samma dag, låt
            vara i något mindre skala.
          </p>
          <head type="h1" xml:id="i-CLxLPPFmk8xN8x72Hun6ZY">
            Stockholm and Sweden. Oslo and Norway.
          </head>
          <p xml:id="i-LB9zdFqnUMek3qduGFEUUW">
            I centrum för världens blickar en dag om året. Men de övriga
            364 dagarna? Uppriktigt sagt: Om vi ett ögonblick bortser från
            Norge kan vi konstatera att Sverige grovt missköter den möjlighet
            att sprida kunskap om Sverige och om Stockholm som Nobelpriset
            ger oss.
          </p>
          <p xml:id="i-Mx4WrAfZjWK1qDhhA5941">
            Nobelpriset och uppfinnaren Alfred Nobel blir allt viktigare
            som åtrådd utmärkelse. Det finns ingen internationell hedersbetygelse
            med högre värde än ett Nobelpris. Inte bara i den vetenskapliga
            världen utan överallt, jorden runt. Vi vet att all världens länder
            eftersträvar att få en Nobelpristagare. Hittills har Nobelstiftelsen
            varit negativ till tanken på att döpa om eller komplettera Arlanda
            med namnet Alfred Nobel International Airport.
          </p>
          <p xml:id="i-4ndvy18xk3hf3u2oraDtrm">
            I längden borde det inte vara en rationell hållning som gagnar
            Nobelstiftelsens höga syften. Att redan på Arlanda mötas av namnet
            Alfred Nobel borde vara intressant. Ty Alfred Nobel tillhör i
            dag världen, inte blott Sverige, Stockholm eller Nobelstiftelsen.
            Vilket inte hindrar att Alfred Nobel också är mycket svensk och
            lite norsk, för att nu inte säga rysk, amerikansk eller fransk
            eller, ja, den store internationalisten.
          </p>
          <p xml:id="i-XPG5swCHd2pcgb7Q99xXSp">
            Vi i Sverige har ett särskilt ansvar för att Alfred Nobels minne
            skall fortsätta vara det som namnet förpliktar men också göra
            det än mer känt.
          </p>
          <p xml:id="i-7dh6JrGRzid7b8Tve4BvKq">
            Låt oss nu göra något tillbaka. Låt oss bygga en framtidens Nobelinstitution
            i Stockholm och Oslo för pengar som vi samlar in tillsammans och
            med internationellt stöd, och låt oss göra Alfred Nobels namn
            känt under också alla de 364 andra dagarna om året, inte bara
            den 10 december, och gärna genom att komplettera Arlanda med namnet
            Alfred Nobel International Airport. Det skulle Alfred Nobel ha
            gillat.
          </p>
        </div>
        <div type="motSignatures">
          <list>
            <item xml:id="i-LEmqh2temDni8K12XrQy1d" who="i-XcAqMe3ntVBboWUxqACfz">
              Gunnar Andrén (FP)
            </item>
            <item xml:id="i-RdT4z8hcayQ43D6RncY7d3" who="i-L3xspgThUxUN1YtSDqcmk8">
              Barbro Westerholm (FP)
            </item>
          </list>
        </div>
      </div>
    </body>
  </text>
</TEI>
