<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--03213">
  <teiHeader>
    <fileDesc>
      <titleStmt>
        <title>Förslag till slutlig reglering av statsbudgeten för budgetåret 1985/86,</title>
        <author>Göthe Knutson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag till slutlig reglering av statsbudgeten för budgetåret 1985/86,</title>
          <idno type="rdwebb">G8023213</idno>
          <rs type="number">3213</rs>
          <ref type="dokument_url_text">http://data.riksdagen.se/dokument/G8023213/text</ref>
          <ref type="dokument_url_html">http://data.riksdagen.se/dokument/G8023213</ref>
          <ref type="dokumentstatus_url_xml">http://data.riksdagen.se/dokumentstatus/G8023213</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-V193Sbzem4fs1MBp32cuww</idno>
            <name>GÖTHE KNUTSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7ZBzaKPBwEMRPxzwkBF1c1" type="signed"/>
        <correspContext corresp="i-7ZBzaKPBwEMRPxzwkBF1c1">
          <note type="signatory" corresp="i-V193Sbzem4fs1MBp32cuww"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__3213/mot_198485__3213-001.pdf"/>
      <fw xml:id="i-9qaFU8tnvbCiu6iaB9P983">
        Motion 1984/85:3213
      </fw>
      <div type="motHeader" xml:id="i-2mqNyYdZ4boCiWEQwA25ee">
        <div type="motTitle" xml:id="i-JpsFUjGkoV3ZMAE3nQxHGk"/>
        <div type="motSubmissionInfo" xml:id="i-9NdvpLVeHNQMFi6MnKJs9V"/>
      </div>
      <div type="motBody" xml:id="i-LCMXhuZxqtEhcGWkVGmFng">
        <div xml:id="i-4duteb45pzWu7fp7YKUQUB">
          <p xml:id="i-Pg4zMLPHsAGRjTnbNAtVhS">
            19
          </p>
          <p xml:id="i-Wun6cRHprhFcxRtyyyfr9p">
            Göthe Knutson Förslag till slutlig reglering av statsbudgeten
            för budgetåret 1985/86, m.m. (kompletteringsproposition) (prop.
            1984/85:150)
          </p>
          <p xml:id="i-AjnskR8kYkvWv78qKKo5B7">
            Regeringen begär i bilaga 1 under hemställan punkt 2 att riksdagen
            skall godkänna de allmänna riktlinjerna för budgetpolitiken. I
            dessa riktlinjer ingår bl. a. avsnittet 5.3 om den offentliga
            sektorns effektivitet, och tydligen även den överst på s. 35 åberopade
            regeringsskrivelsen 1984/85:202 om den offentliga sektorns förnyelse.
            Den offentliga sektorn bifinner sig i kris, inte minst en identitetskris.
            Alla förslag om dess effektivisering och förnyelse måste prövas
            noga. Dessa delar av regeringens förslag till riktlinjer kan,
            enligt min mening, riksdagen inte ställa sig bakom.
          </p>
          <p xml:id="i-SmRMRAGLsAZHTJw9fgjpMS">
            1. Identitetskrisen
          </p>
          <p xml:id="i-6r4E9vWwz7cvrEAUXQz5BG">
            En svår sjuka inom den offentliga sektorn är att dess myndigheter
            försöker fylla olika roller inom samma myndighetsorganisation.
            I en skepnad är de reguljära förvaltningsmyndigheter eller domstolar,
            i en annan samtidig skepnad avgiftsfinansierar samma myndigheter
            någon del av sin verksamhet som vore myndigheten ett företag.
            Det har blivit allt vanligare att tillsyns- myndigheterna till
            någon del konkurrerar med dem de övar tillsyn över eller fördelar
            anslag till. Besparingskraven lockar till påhittiga försäljningar
            av tjänster, böcker, författningar och datauppgifter för att dryga
            ut de beviljade anslagen. Televerket är ett exempel på en myndighet
            med tvetydiga roller. I Stockholms västerort har verket till övriga
            funktioner också börjat agera som uppbördsmyndighet. Det installerar
            inte telefon hos nystartade småföretaga- re som enligt televerkets
            mening ligger efter med inbetalning av skatter och arbetsgivaravgifter.
            Dess lokala administration ”kräver bevis” för att allt är betalt.
            Televerket är inte en organisation förberedd för hantering av
            sådana ärenden under full rättssäkerhet. Några fall tyder på att
            dess tjänstemän knappast förstår skillnaden mellan skatt och avgift
            resp. uppbörd och indrivning. Men det finns givetvis en del småföretagare
            som behärskar sådant. Deras frågor har teletjänstemännen inte
            klarat av och förklarat detta med den, om man så vill, rimliga
            ursäkten att televerket inte är någon skattemyndighet. De har
            inte kunnat visa upp några författningar som stöder eller styr
            denna fiskala verksamhet förklädd i affärsverksform.
          </p>
          <pb facs="riksdagen-motions-pdf/data/198485/mot_198485__3213/mot_198485__3213-002.pdf"/>
          <fw xml:id="i-5Km6tAdEQaNwSYDerQdc5Q">
            Mot. 1984/85:3213 20
          </fw>
          <p xml:id="i-9P85Pkc7fwBiKCbLC7Kjc1">
            2. Rättssäkerhet krävs
          </p>
          <p xml:id="i-B1CYZmmgyCvZhPpduuqnar">
            Regeringen har endast två åtgärder att komma med. Tillämpade
            på exemplet skall i fortsättningen denna televerkets uppbördskontroll
            ske i ”den nya mjuka serviceandan”. Televerket skall inrätta konsumentnämn-
            der, tydligen utan representation av företagare. Då televerket
            fått denna nya fiskala roll, kommer dessa nämnder också att fungera
            som något slags taxeringsnämnder när det gäller att pröva om en
            småföretagare erlagt sina skatter och avgifter. En aviserad omarbetning
            av förvaltningslagen kommer ”inom kort” enligt regeringens skrivelse
            1984/85:202 s. 27. Det är veterligt första gången en sådan proposition
            anmäls. Då det kommer att ske ”inom kort” avser regeringen tydligen
            inte att remissbehandla justitie- och civildepartementens förslag
            till ny förvaltningslag. Det är anmärkningsvärt med tanke på att
            det kommer att påverka arbetet i samtliga myndigheter inom hela
            den offentliga sektorn. Dessa två åtgärder är helt otillräckliga.
            Serviceanda, hur mycket den än förbättras, kan aldrig ersätta
            rättssäkerhet. Och de allmänna reglerna i förvaltningslagen blir
            meningslösa när, som skett i detta fall, televerket börjat agera
            som fiskal myndighet utan någon författningsreglering med speciella
            regler som styr just detta agerande. Myndigheterna måste ha var
            sin huvuduppgift. Får de flera, vilka i allmänhet dessutom är
            motstridiga, kommer de förr eller senare i svårigheter att prioritera.
            De hamnar i en identitetskris.
          </p>
          <p xml:id="i-Jgf7KeixJ4PbPcst4LXaZA">
            3. Ett försök att kringgå
          </p>
          <p xml:id="i-9goo62fZX8XtGgphBG1zhV">
            Ett annat belysande exempel: förvaltningsdomstolarna borde rimligen
            vara exempel på myndigheter som har sig förelagt en enda entydig
            samhällsroll. Trots detta har de dragits in i en affärsverksliknande
            (för övrigt förlustbringande) verksamhet när det gäller deras
            diarier. ”Affärsverket” i fråga heter Rättsdata och idégivare
            och administratör är justitiedepartemen- tets planeringsenhet.
            Skälet till sådana, numera vanliga, konstruktioner är sannolikt
            att en förment självfinansiering antas vara ett hjälpmedel att
            kringgå den vanliga, kritiska anslagsprövningen. Regeringens och
            särskilt civilminister Bo Holmbergs idéer om den offentlig sektorns
            effektivisering och förnyelse framstår som amatörmässiga när de
            konfronteras med sådana exempel. Det strider faktiskt mot grundlag
            att sälja myndighetsdata i kommersiella former. I detta fall finns
            visserligen ett ramlagsliknande författningsstöd, men det är justitiedepartementets
            planeringsenhet själv som konstruerat detta. När orsaken till
            att grundlagen kringgås kan sökas inom kanslihuset självt, vad
            nyttar då fromt tal om en bättre serviceanda med s.k. charmkurser?
          </p>
          <pb facs="riksdagen-motions-pdf/data/198485/mot_198485__3213/mot_198485__3213-003.pdf"/>
          <fw xml:id="i-2rgaKDBrwSQ8hGSowDjt3s">
            Mot. 1984/85:3213 21
          </fw>
          <p xml:id="i-LcDFWePFrixP5oeHFiLDHn">
            4. Avbyråkratisering
          </p>
          <p xml:id="i-WdekXgZ8pCp2x8su9JTD2q">
            Av outgrundlig anledning tar kompletteringspropositionen (bilaga
            1s. 36) upp den angelägna avbyråkratiseringen av myndigheternas
            kontakter med företagare, medan alla andras lika berättigade krav
            på samma sak i stället nämns i den skrivelse som texten hänvisar
            till på sidan innan. Regeringens förslag är helt otillräckliga.
            Det är inte en minskad detaljreg- lering landet behöver utan en
            kraftigt minskad total reglering. Den offentliga sektorns makt
            och omfång måste minska. Det totala antalet regler är för stort.
            Inte ens byråkratin själv behärskar regelverken. En vanlig medborgare
            förutsätts behärska samtliga lagar och författningar; staten godtar
            inte okunskap som ursäkt när någon överträder en lag. Allt oftare
            måste också myndigheternas tjänstemän ursäkta sig med de inte
            behärskat alla lagar. Det finns myndigheter, exempelvis skattemyndigheter-
            na, som anser det dels naturligt att kräva att medborgarna känner
            till hela lagstiftningen, dels lika naturligt att myndigheten
            själv får göra fel utan påföljd eller skadeståndsskyldighet. Endast
            en kraftig, målmedveten minskning av antalet regler och av myndigheternas
            rätt att fortlöpande utfärda nya anvisningar löser upp den offentliga
            sektorns kris i detta avseende. Regeringen föreslår också här
            endast ytliga förändringar såsom enklare myndighetsspråk och en
            skyldighet &gt; som redan finns — att hjälpa medborgar- na och företagarna
            med förklaringar.
          </p>
          <p xml:id="i-U6z9CDU3thPPUiEj2tGQgg">
            5. Det gäller rättssäkerheten
          </p>
          <p xml:id="i-4aAvUtZhm4rDwcBLTKc4qo">
            Familjen Tregembo i Österskär protesterade mot sina telefonräkningar.
            Med massmedias hjälp lyckades de få televerket på reträtt. Ärendet
            ligger just nu hos JK för granskning. I de dit överlämnade handlingarna
            förekom- mer en nedteckning av ett uttalande av en tjänsteman
            i televerkets lokala förvaltning: ”Det spelar ingen roll vad Du
            säger Monica, Du skall betala räkningen.” Det är alltså Monica
            Tregembos version. Journalister har sedan flera gånger ringt denna
            tjänsteman och frågat om hon anser att de kan återge citatet som
            autentiskt. Tjänstemannen har då vägrat svara och hänvisat till
            centralförvaltningens jurister, som om de kan minnas något av
            ett samtal mellan denna tjänsteman och Monica Tregembo. Nu säger
            regeringen i sin skrivelse 1984/85:202 att den s.k. ”nya mjukisserviceandan”
            skall lösa dessa problem. Dessutom skall myndigheter- na hjälpa
            medborgarna. Televerket förväntas alltså ge familjen Tregembo
            tips om hur de bäst skall protestera mot att betala televerket,
            alltså kraven på betalning ”oavsett vad Monica säger”. Regeringens
            ståndpunkt är verklighetsfrämmande. Dessutom finns redan regler
            om service men de fungerar inte. Tjänsteman- nen har redan i dag
            skyldighet att besvara den enkla frågan om hon anser att citatet
            korrekt återger hennes uttalande. Det skall ske därför att televerket
            är
          </p>
          <pb facs="riksdagen-motions-pdf/data/198485/mot_198485__3213/mot_198485__3213-004.pdf"/>
          <fw xml:id="i-ACm5AZ5a1zNV6pKmPPJvZc">
            Mot. 1984/85:3213 22
          </fw>
          <p xml:id="i-2FfiJp7NvjGLAKqj57BkBk">
            en myndighet. Att så inte sker tycks bero på en rollkonflikt:
            televerket övergår till att jämställa sig med ett privat företag
            och betraktar konflikten med familjen Tregembo som ett civilrättsligt
            tvistemål där verket får hemlighålla fakta efter eget val.
          </p>
          <p xml:id="i-RztpnBhPNSmDDdvqEzo2fE">
            6. Pröva att rensa bort
          </p>
          <p xml:id="i-4LP7HYDV7NdJ5rq1aFSbES">
            Rättssäkerhet förutsätter överblickbarhet. Regelverken har vuxit
            sig för stora. Inta bara gamla, inaktuella lagar måste bort. Vi
            måste noga pröva också de som fortfarande har betydelse och rensa
            också bland dem. Vi skall inte övergå till det franska eller amerikanska
            systemet där både småföretagare och vanliga medborgare ständigt
            måste ha en familjeadvokat till reds för att klara sig mot byråkraterna.
            Skall vi undvika det, måste antibyråkrativerksamheten förutsätta
            dels minskning av antalet regler, dels omläggning av kontrollmetoderna,
            av sättet att utöva offentlig makt. De olika metoderna belastar
            på olika sätt. Exempelvis har metoden med en ramlag plus ett centralt
            ämbetsverk som kontinuerligt, för att motivera sin existens och
            markera sina revir, utfärdar författningar och anvisningar visat
            sig vara en farlig metod. Den ger många och dåliga regler. Rättsstatens
            klassiska metod är bättre: normativa lagar som tolkas och tillämpas
            i efterhand av domstol. Prejudikatsbildningen ersätter ämbetsver-
            kens författningar och anvisningar. Ämbetsverken utfärdar i förhand,
            oavsett om den situation författningen söker parera uppkommit
            i verklighe- ten eller inte. Regelverket kommer till sist att
            blandas upp av många sådana regler som utfärdats för säkerhets
            skull. Alternativet med domstolarnas tolkning i efterhand är på
            denna punkt överlägset: prejudikaten bildas enbart på faktiskt
            uppkomna behov av lagtolkning. Den totala mängden regler småföretagare
            och andra medborga- re behöver ha i minnet blir mindre. De kan
            dessutom lättare förstå och få en överblick av gällande regler
            via en normativ lag än via en ramlag.
          </p>
          <p xml:id="i-ED2CHRJHUe7KcLDMWpaWNm">
            7. Enkla, snabba insatser behövs också
          </p>
          <p xml:id="i-CuLgbKpAcRbRHgXNT1fJZv">
            Regeringen tycks inte ens ha försökt inventera möjligheterna
            att lägga konkreta avbyråkratiseringsförslag, alltså sådana som
            upphäver mindre väsentliga regler. Avbyråkratiseringspropositionen
            från 1979 visade att sådant arbete kräver tid, men också att det
            ger goda resultat. Det långsiktiga arbetet kan mycket väl kombineras
            med kortsiktiga, anspråkslösare förslag. Sådant arbete bör åter
            komma i gång departements- vis i kanslihuset. Socialförsäkringsområdet
            är i stort behov av förenklingar i regelverket. Föräldraförsäkringen
            är så ogenomtränglig att inte ens socialdepartementets föredraganden
            lyckas skriva propositioner som överblickar alla konsekven- ser.
            Här finns dock SSU-utredningens (SOU 1979:94) förslag om en
          </p>
          <pb facs="riksdagen-motions-pdf/data/198485/mot_198485__3213/mot_198485__3213-005.pdf"/>
          <fw xml:id="i-CRpY5XmpMh4jvQ2oeVF2VT">
            Mot. 1984/85:3213 23
          </fw>
          <p xml:id="i-3Q3ytB2EKYBxBMn3waPD7P">
            förenkling till fyra stödformer med åtföljande fyra lagar och
            fyra dataregister för inkomstförsäkring, barnstöd, bostadsstöd
            och handikappstöd. Det är ett bra exempel på den långsiktigt arbetande
            avbyråkratiseringen — under förutsättning att de fyra lagarna
            blir normativa och inga ramlagar, att riksförsäkringsverket spärras
            från att utge metervis med anvisningar, och att försäkringsrätterna
            genom prejudikatsbildning ersätter verkets lagtolknings- verksamhet.
            Det väl genomtänkta SSU-förslaget återtogs av den socialdemokratiska
            regeringen och har sedan inte avhörts. Här har en borgerlig regering
            en utmärkt plattform för en verksam avbyråkratisering av socialförsäkringssek-
            torn.
          </p>
          <p xml:id="i-Jzx6rf2V1amWYDXJBRfZL8">
            8. Sammanfattning Jag anser således sammanfattningsvis
          </p>
          <p xml:id="i-M9JNDB5TdMg5P4bFC2hxaH">
            1. att riksdagen bör uttala att regeringens riktlinjer i kompletteringspropo-
            sitionen bilaga 1 avsnitt 5.3 och i på s. 35 omnämnd skrivelse
            1984/85:202 om den offentliga sektorns effektivisering och förnyelse
            inte kan av riksdagen godtas såsom varande till fyllest underlag
            för den offentliga sektorns fortsatta rationaliserings- och reformarbete.
            2. Att riksdagen bör ge regeringen till känna att i stället för
            i komplette- ringspropositionen bilaga 1 s. 36 omnämnda riktlinjer
            för reformering av den statliga normgivningen gentemot näringslivet,
            följande riktlinjer bör gälla för det fortsatta reformarbetet:
            a. Ett nytt grundlagsfäst skydd mot att tillsynsmyndigheter tillåts
            konkur- rera med dem de har tillsyn över. b. Ett nytt grundlagsfäst
            skydd av den personliga integriteten på samma sätt som de grundläggande
            fri- och rättigheterna är grundlagsfästa. c. En återgång till
            den rättsstatsprincip som säger att domstolar och inte ämbetsverk
            i första hand skall svara för den slutligt giltiga tolkningen
            av riksdagens lagar och för medborgarens yttersta skydd mot tjänstemannaby-
            råkratierna. d. En övergång från ramlagar tolkade i förhand av
            tjänstemän i omfattande myndighetsanvisningar till normativa lagar
            tolkade av domstolar i efterhand genom normal prejudikatsbildning.
            e. En snabb, målmedveten och kraftfull minskning av totalantalet
            författningar och centrala ämbetsverks anvisningar, således inte
            enbart en minskad detaljreglering utan en minskad reglering över
            huvud taget. f. En skarp organisatorisk och ansvarsmässig skiljelinje
            mellan myndighetsutövning i egentlig mening och samma myndigheters
            icke förvalt- ningsmässiga, oftast konkurrensutsatta sidoverksamheter,
            och g. särskilt ett ovillkorligt stopp för s. k. ”datanaseri”,
            dvs. den nu snabbt spridda, grundlagsstridiga tendensen att förvaltningsmyndigheterna
            bedri-
          </p>
          <pb facs="riksdagen-motions-pdf/data/198485/mot_198485__3213/mot_198485__3213-006.pdf"/>
          <fw xml:id="i-C7n4MmBMSZC55a9Wk7VrFE">
            Mot. 1984/85:3213 24
          </fw>
          <p xml:id="i-YLU5dkjJLVxUWq6coaWGN">
            ver inte författningsreglerade registerutdragsförsäljningar för
            att finansiera sin verksamhet. h. En genomgripande översyn av
            dels sanktionssystemet mot myndigheter och tjänstemän som begår
            fel, dels myndigheternas skadeståndsskyldighet till medborgarnas
            förmån när de begår fel. i. En ny, fördomsfri och mångsidig verksamhet
            där privata, kooperativa, samfundsstyrda och ideella organisationer
            tillåts testa sin förmåga att sköta det som hittills, av dogmatiska
            skäl förbehållits den offentliga sektorn. 3. Att riksdagen bör
            begära att regeringen parallellt med detta mer långsiktiga arbete
            återkommer med förslag av samma typ som i 1979 års antibyråkratiproposition,
            dvs. en inventering av tänkbara mindre förenk- lingsförslag som
            inte kräver mer ingående utredningsarbete och som kan genomföras
            oberoende av varandra.
          </p>
          <p xml:id="i-2VeQeWwWUeUTwoUUWXr8HN">
            9. Hemställan
          </p>
          <p xml:id="i-Jhun5xygW3Mp5yWPh9VXRe">
            Med hänvisning till det anförda hemställs att riksdagen, med
            avslag på regeringens förslag i motsvarande del, godkänner de
            riktlinjer för budgetregleringen såvitt avser den offentliga sektorns
            effektivitet som förordas i motionen.
          </p>
          <p xml:id="i-KaWZqvcu8q8ubvRxTV1QkA" type="date">
            Stockholm den 9 maj 1985
          </p>
          <p xml:id="i-4nPZ88vQUQzHSLszW7yHSF">
            GÖTHE KNUTSON (m)
          </p>
        </div>
      </div>
    </body>
  </text>
</TEI>
