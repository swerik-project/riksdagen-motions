<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-TU-00444">
  <teiHeader>
    <fileDesc>
      <titleStmt>
        <title>Överprissättning i taxinäringen</title>
        <author corresp="i-WTUJB2R5FNpHU89dXa4RTX">av Emma Henriksson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Överprissättning i taxinäringen</title>
          <idno type="rdwebb">GW02T444</idno>
          <rs type="number">T444</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GW02T444/text</ref>
          <ref type="dokument_url_html">http://data.riksdagen.se/dokument/GW02T444</ref>
          <ref type="dokumentstatus_url_xml">http://data.riksdagen.se/dokumentstatus/GW02T444</ref>
          <ref type="doc">http://data.riksdagen.se/fil/0C0EEB2E-55B6-4247-80DF-B6C7ED6978A2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UMKaMm1mj3WS4KsHhKC6vL" type="signed"/>
        <correspContext corresp="i-UMKaMm1mj3WS4KsHhKC6vL">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-AgMoo36bi8NxAhP1XrZbQf" type="numbering">
          <date when="2008-10-07"/>
        </correspAction>
        <correspAction xml:id="i-A3TDmrYEnji5pLm7bsaMY6" type="submission">
          <date when="2008-10-06"/>
        </correspAction>
        <correspAction xml:id="i-2TayidRK2dkz5sJRXG7pE8" type="transfer">
          <date when="2008-10-06"/>
        </correspAction>
        <correspAction xml:id="i-VJsE4JjN3CRuywXhzk4sqv" type="assigned"/>
        <correspContext corresp="i-VJsE4JjN3CRuywXhzk4sqv">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TcUtjHzLicbDTGkTdm51fu" type="motBody">
        <div xml:id="i-56AuMQaZrwBqRvvzPePwMF" type="motProposal" subtype="förslag">
          <head xml:id="i-LCqQG8pGUcrprGPw41gYxR">
            Förslag till riksdagsbeslut
          </head>
          <p xml:id="i-8YoH3cjadcrpkJ1xQbfThC">
            Riksdagen tillkännager för regeringen som sin mening vad som
            anförs i motionen om åtgärder för att komma till rätta med överprissättningen
            i taxinäringen.
          </p>
        </div>
        <div xml:id="i-E9iYj5grxgyPxbC6uZtsrk" type="motContent">
          <head xml:id="i-SnzrK7ST2CmHsK3ErUiBR3" type="h1">
            Överprissättning i taxinäringen
          </head>
          <p xml:id="i-QvxcVXD7mJegYYfmngKhaX">
            Inom taxinäringen råder liksom i övriga grenar av tjänstenäringen
            fri prissättning. I få andra näringar finns dock samma möjlighet
            som i denna att dra nytta av ovana kunders bristande kunskap om
            prissättningen. De stora etablerade bolagen håller sig med en
            väl definierad prissättning som är tydlig för kunden. Detta gäller
            även för många av de mindre åkarna.
          </p>
          <p xml:id="i-JuViSufTyN19DAQSvxzGcs">
            Dessvärre finns i branschen ett antal aktörer som utnyttjar den
            fria prissättningen till att medvetet lura kunder, framförallt
            i Stockholmsområdet. Ofta försöker dessa åkare dessutom att framstå
            som tillhörande något av de större bolagen, genom likheter i namn
            och skyltarnas utformning. De som blir lurade är oftast turister
            som har begränsade möjligheter att känna till vilka bolag som
            finns och hur dessa kan särskiljas. Överprissättningen kan vara
            upp till flera hundra procent jämfört med normalt prisintervall.
            Såväl metoden att ange mycket höga fasta priser på vissa sträckor
            som metoden att använda ett högt taxameterpris används vid överprissättningen.
            Till exempel förekommer prissättning där det skyltas ett normalpris
            sträckan ArlandaStockholm men där det finstilt anges ett mångdubbelt
            högre pris omvända vägen från Stockholms innerstad till Arlanda.
            Alternativt anges att den sträckningen är det taxameterpriset
            som gäller, vilket kan innebära en nota som slutar närmare 3 000
            kr, det vill säga cirka fyra till sex gånger så mycket jämfört
            med de större bolagens prissättning för samma sträcka.
          </p>
          <p xml:id="i-TrGPV5vfQPD7Ua3SaknHcn">
            Denna hutlösa prissättning är med gällande lagstiftning svår
            att komma åt. Eftersom de som utsätts ofta är turister som har
            begränsade möjligheter att bestrida prissättningen är det även
            svårt att veta i vilken omfattning detta förekommer. Uppenbart
            är dock att det inte bara är enskilda isolerade händelser utan
            att det i vissa delar av näringen har blivit en etablerad metod.
            Sveriges rykte bland internationella turister och näringslivsrepresentanter
            tar allvarlig skada av företeelsen.
          </p>
          <p xml:id="i-Xux7arZdSWsV8eDqtKsbCL">
            Det är min mening att det snarast bör utredas i vilken mån företeelsen
            kan undanröjas inom ramen för befintlig lagstiftning och vid behov
            vidta ytterligare åtgärder. Riksdagen bör ge regeringen detta
            till känna.
          </p>
        </div>
        <div xml:id="i-9f4k8h6PkZhHXKDCTf2dRu" type="motSignatures">
          <list xml:id="i-3VrTL5Udy2JPE22w6H4oLP">
            <item xml:id="i-GwNBMcGKoTXJKqYvxbiFxN" who="i-WTUJB2R5FNpHU89dXa4RTX">
              Emma Henriksson (kd)
            </item>
          </list>
        </div>
      </div>
    </body>
  </text>
</TEI>
