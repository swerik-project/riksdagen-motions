<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-03486">
  <teiHeader>
    <fileDesc>
      <titleStmt>
        <title>Regelförenklingar för Sveriges företagare</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3486 av Lars Hjälmered m.fl. (M)</title>
          <idno type="rdwebb">H8023486</idno>
          <rs type="number">3486</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8023486/text</ref>
          <ref type="dokument_url_html">http://data.riksdagen.se/dokument/H8023486</ref>
          <ref type="dokumentstatus_url_xml">http://data.riksdagen.se/dokumentstatus/H8023486</ref>
          <ref type="docx">http://data.riksdagen.se/fil/6CA0AFD3-28AE-4980-B502-92364011D79E</ref>
          <ref type="pdf">http://data.riksdagen.se/fil/76422D19-6ED6-4A3D-B702-81EB864F642D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5pt7V9L88gFuC3UA5MjoNb</idno>
            <name>Lotta Olsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7DkWtLZiMMvuADCkn5fPcB" type="signed"/>
        <correspContext corresp="i-7DkWtLZiMMvuADCkn5fPcB">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-5pt7V9L88gFuC3UA5MjoNb"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-RWFREgjJP18g1X2TTHjHqq" type="submitted">
          <date when="2020-10-06"/>
          <time when="15:18:28"/>
        </correspAction>
        <correspAction xml:id="i-27Dm392Dn13pRGPgDScdfS" type="reviewed">
          <date when="2020-10-06"/>
          <time when="19:40:50"/>
        </correspAction>
        <correspAction xml:id="i-2ieXXJ8BqxNYLTZQcLituw" type="referred">
          <date when="2020-10-14"/>
        </correspAction>
        <correspAction xml:id="i-SfGpPuJuDarZEep4xdtCrh" type="assigned">
          <date when="2021-10-20"/>
          <time when="15:13:49"/>
        </correspAction>
        <correspContext corresp="i-SfGpPuJuDarZEep4xdtCrh">
          <ref type="assignedTo">Näringsutskottet</ref>
        </correspContext>
        <correspAction xml:id="i-6rs88xAV1DNJ4fPuvwg2t8" type="behandlas_i"/>
        <correspContext corresp="i-6rs88xAV1DNJ4fPuvwg2t8">
          <ref type="uppgift">2020/21:NU16</ref>
          <ref type="ref_dok_id">H801NU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU16</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NkSYjx4fhX9HbUrwz7MGu9" type="behandlas_i"/>
        <correspContext corresp="i-NkSYjx4fhX9HbUrwz7MGu9">
          <ref type="uppgift">2020/21:FiU26</ref>
          <ref type="ref_dok_id">H801FiU26</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6zkkBQGu3XUZYBxjdSWFRo" type="behandlas_i"/>
        <correspContext corresp="i-6zkkBQGu3XUZYBxjdSWFRo">
          <ref type="uppgift">2020/21:NU17</ref>
          <ref type="ref_dok_id">H801NU17</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU17</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AEPVN7ryazNdfU4AsZR8ya" type="motHeader">
        <div xml:id="i-M1No1HUP4sWrpu9ZGp9wv9" type="motTitle">
          Motion till riksdagen 2020/21:3486 av Lars Hjälmered m.fl. (M)
          Regelförenklingar för Sveriges företagare
        </div>
      </div>
      <div xml:id="i-mcQthYKNR4GkTwJA4qgU8" type="motBody">
        <div xml:id="i-Se2RWy2k9H2EtNHm2kSaNo" type="motProposal" subtype="förslag">
          <head xml:id="i-CiavbJNEz5TeYifXhjQV3s">
            Förslag till riksdagsbeslut
          </head>
          <list xml:id="i-UWcvkjcAHBbpWyQi7M7Zgn" style="ol">
            <item xml:id="i-Tos6w6c1reiqvMvK6JgmGZ">
              Riksdagen ställer sig bakom det som anförs i motionen om att
              stärka Regelrådets funktion och tillkännager detta för regeringen.
            </item>
            <item xml:id="i-6CoYXebRTwaQQwhcYZJ4Hb">
              Riksdagen ställer sig bakom det som anförs i motionen om att
              Regelrådet måste involveras tidigare i lagstiftningsprocessen
              samt att det ska vara möjligt att återremittera bristfälliga konsekvensbeskrivningar
              till Regelrådet och tillkännager detta för regeringen.
            </item>
            <item xml:id="i-7PQEVnv32Vyytas1MN5eWN">
              Riksdagen ställer sig bakom det som anförs i motionen om att
              Regelrådet bör få ett uppdrag att bistå lagstiftare och utredare
              i att utforma konsekvensbeskrivningar av god kvalitet och tillkännager
              detta för regeringen.
            </item>
            <item xml:id="i-E4DZzQXybG42S31vpJdYQv">
              Riksdagen ställer sig bakom det som anförs i motionen om en möjlighet
              för Regelrådet att föreslå att en lagstiftning med bristfällig
              konsekvensutredning analyseras på nytt och tillkännager detta
              för regeringen.
            </item>
            <item xml:id="i-BhGh9KmxFJjD1TCUMd7SUw">
              Riksdagen ställer sig bakom det som anförs i motionen om att
              systematiskt tillvarata och analysera Tillväxtverkets reformförslag
              i slutrapporten från regeringens förenklingsresa och tillkännager
              detta för regeringen.
            </item>
            <item xml:id="i-Sx4aCpUvjMjsQqHV2TYB6Z">
              Riksdagen ställer sig bakom det som anförs i motionen om att
              skapa en sammanhållen process i Regeringskansliet för att hålla
              ihop regelförbättringsarbetet och tillkännager detta för regeringen.
            </item>
            <item xml:id="i-nqpgXxZ98q5sEyU7uGJGR">
              Riksdagen ställer sig bakom det som anförs i motionen om att
              inrätta ett implementeringsråd, som har till uppgift att granska
              och bedöma konsekvenserna av implementering av EU-lagstiftning
              för företagare, och tillkännager detta för regeringen.
            </item>
            <item xml:id="i-JKGtXKzFsFdMx7KZvmaawh">
              Riksdagen ställer sig bakom det som anförs i motionen om att
              ge myndigheter i uppdrag att identifiera kostsamma och långa handläggningstider
              samt sätta upp mål och strategier för att förkorta dessa och tillkännager
              detta för regeringen.
            </item>
            <item xml:id="i-Bmugh5oXJXoKE1xPjCXxKz">
              Riksdagen ställer sig bakom det som anförs i motionen om att
              ge fler myndigheter uttalade uppdrag att arbeta med regelförenkling
              och tillkännager detta för regeringen.
            </item>
            <item xml:id="i-VMmwuU3YEWkm8vo42uMbLo">
              Riksdagen ställer sig bakom det som anförs i motionen om att
              underlätta företagens kontakter med myndigheter genom att utveckla
              konceptet ”En dörr in” och tillkännager detta för regeringen.
            </item>
            <item xml:id="i-K9vC3EJcNwXvEB74Yn77md">
              Riksdagen ställer sig bakom det som anförs i motionen om att
              göra efterhandsdebitering av tillsynsavgifter till huvudregel
              hos myndigheter och tillkännager detta för regeringen.
            </item>
            <item xml:id="i-PEip8APmxtpJKK51R1DP8a">
              Riksdagen ställer sig bakom det som anförs i motionen om att
              begränsa kommuners avgiftsuttag för icke genomförd tillsyn och
              tillkännager detta för regeringen.
            </item>
            <item xml:id="i-FpKcSKAG4dfDcGvvfdKKPU">
              Riksdagen ställer sig bakom det som anförs i motionen om att
              införa fler digitala verktyg för företagare för att minska regelkrångel
              och få till en billigare och mer effektiv administration och tillkännager
              detta för regeringen.
            </item>
          </list>
        </div>
        <div xml:id="i-WUxbLhmUP6shqPhfYH5J9b" type="motContent">
          <head xml:id="i-WAnY1teQMFYS2V1Xkhy6pF" type="h1">
            Motivering
          </head>
          <p xml:id="i-7NhDg2Jf1vfsHUR8au19nw">
            Företagsamhet bygger Sveriges välstånd. Det är när företagare
            och entreprenörer prövar sina vingar som nya idéer, produkter
            och tjänster växer fram. Det skapar i sin tur jobb och genererar
            skatteintäkter. Ska vi ha höga ambitioner för viktiga samhällsfunktioner
            såsom utbildning, sjukvård och rättsväsende krävs en näringspolitik
            som uppskattar landets företagare.
          </p>
          <p xml:id="i-S4fiu92KJnDiMnVxxME8TU">
            Att driva företag i Sverige ska vara enkelt. Villkor och skatter
            för landets företagare ska utformas för att inte lägga orimliga
            bördor på företagare. Lagar och regler ska utfor­mas så att de
            är enkla att tillämpa. Regelkrångel, byråkrati och onödig administration
            ska undvikas i största möjligaste mån.
          </p>
          <p xml:id="i-7aL9ivUEqQWi1SkYkmusUJ">
            Sverige är på många sätt ett bra land för företagare. Det är
            viktigt att de saker som fungerar väl värnas. Ett exempel är förenklingar,
            ofta digitala lösningar, som Skatte­verket och Bolagsverket gjort
            för företagens redovisning. Men samtidigt finns uppen­bara problem
            som måste lösas.
          </p>
          <p xml:id="i-Akht12pu9iNrXb9FUEQLin">
            I dag ställs svenska företagare inför omfattande regelkrångel.
            Kostnaderna för att följa lagar och regler är skyhöga, över en
            miljard kronor per år. Regelkrånglet är dess­utom tidsödande.
            Företagare lägger i genomsnitt tio timmar i veckan på administration.
            Det är tid som skulle kunna läggas på att utveckla verksamheten,
            skapa jobb och gene­rera skatteintäkter.
          </p>
          <p xml:id="i-L8gANyaVwzwKGmUQp1SedZ">
            Samtidigt har coronakrisen medfört allvarliga konsekvenser på
            jobb och företagande i Sverige. Många människor har blivit permitterade,
            varslade och arbetslösa. Många företag kämpar för att få ekonomin
            att gå ihop. Vissa har genomgått rekonstruktion, medan andra har
            gått i konkurs. Detta stärker bilden av att mer måste göras för
            att värna och utveckla villkoren för Sveriges företagare.
          </p>
          <p xml:id="i-RSFetruYREE4kwbtbWHikg">
            Om man ser till utvärderingar som gjorts av Sverige är vissa
            kritikpunkter återkom­mande. Regelkrångel är ett sådant. Skattekrångel,
            inflexibilitet på arbetsmarknaden och långa tider för exempelvis
            miljötillstånd är problem som måste lösas. Det gäller även regulatoriska
            osäkerheter och inkonsekvens vid myndighetsutövning i landets
            kommu­ner.
          </p>
          <p xml:id="i-6J7TVgVXtrxYe5fQMNEogc">
            Här kan Sverige finna inspiration från EU och från andra jämförbara
            länder. EU-kommissionens ordförande har exempelvis pekat ut ”en
            regel in, en regel ut” som en ledstång i arbetet för att inte
            skapa onödiga bördor för EU:s företagare.
          </p>
          <p xml:id="i-GvzUaeqB5tEvwB14b5HRK4">
            Danmark har inte bara genomfört en omfattande digitalisering
            för företag, utan även spännande lösningar för implementering
            av EU-rätt med tidig involvering av närings­livet och internationella
            jämförelser. I Estland har en digital plattform för att lämna
            information och göra olika ärenden förenklat för såväl företag
            som enskilda, liksom minskat den offentliga administrationen.
          </p>
          <p xml:id="i-SgSiL6Lkz9EYHRzpXz4R4f">
            Riksdagen har de senaste åren fattat återkommande beslut i form
            av tillkännagivan­den som rör regelförenklingar för företagare.
            Regeringen har på ett mindre imponerande sätt tagit sig an riksdagens
            beslut. Ett exempel är hur regeringen ännu inte genomfört riksdagens
            beslut om så kallad ”gold plating”, som innebär att Sverige ska
            sträva mot att inte överimplementera EU-rätt som rör företagande.
          </p>
          <p xml:id="i-SbCUwhCwvKh4LbTEq7J4AF">
            Det är också viktigt en god förvaltningskultur på svenska myndigheter
            främjas. Vi ser med oro på att många företagare upplever en politiserad
            byråkrati. Självklart gör lejonparten av landets tjänstemän ett
            gott arbete och följer alla lagar och regler. Men det blotta faktum
            att en diskussion tagit fart huruvida man kan lita på staten och
            statliga beslut är skäl nog för att tydligt och resolut agera
            för ansvar och en god förvaltnings­kultur.
          </p>
          <p xml:id="i-8Jjtf5XJnVMzYxywS3wKyQ">
            Moderaterna är redo att vända på varenda sten för att göra det
            enklare att driva före­tag. Vi måste se över processerna för framtagande
            och implementering av regler som ålägger bördor på Sveriges företag
            och vi måste genomdriva konkreta regelförenklingar som gör vardagen
            enklare för våra företagare.
          </p>
          <head xml:id="i-CPX6JRy192vDfKuTrV8fH5" type="h2">
            Stärk Regelrådets roll
          </head>
          <p xml:id="i-CSvjH5nZz5QUDwDiSZokuJ">
            Regelrådet, som sedan 2014 är en del av Tillväxtverket, har i
            uppdrag att granska förslag till nya regler och tillhörande konsekvensutredningar
            utifrån reglers effekter för företag. Regelrådet har till uppgift
            att yttra sig över konsekvensutredningarna som bifogas till lagförslag
            och bedöma dess effekter för företag. Under 2019 granskade Regelrådet
            154 ärenden, 102 av dessa innehöll en konsekvensutredning. Av
            de granskade konsekvens­utredningarna bedömdes endast 66 procent
            uppfylla kraven. Det är undermåligt.
          </p>
          <p xml:id="i-NT1urhm1Prv2iHpL4n8YtJ">
            Regelrådet måste i ett första skede säkerställas tillräckliga,
            oberoende och egna resurser inom Tillväxtverket för att kunna
            utveckla och kvalitetssäkra sin gransknings­funktion. Samtidigt
            krävs konkreta förbättringar av Regelrådets operativa arbete.
          </p>
          <head xml:id="i-5V8etRy2mgz3TzA89ANtSP" type="h3">
            Regelrådet måste involveras tidigare i lagstiftningsprocessen
          </head>
          <p xml:id="i-doeqf3DPPPKBALtxqsYz7">
            Tillväxtverket bedömer att Regelrådet måste beredas möjlighet
            att komma in tidigare i processen att utforma konsekvensbeskrivningar
            än vad som är fallet i dag. Regelrådet bör därför ges möjlighet
            att i ett tidigt skede yttra sig över utkast till konsekvensutred­ningar.
            Det skulle göra det möjligt att avvärja brister i ett tidigt stadium
            av lagstiftnings­processen, vilket skulle leda till en mer komplett
            konsekvensutredning.
          </p>
          <p xml:id="i-29kxiprZimzjyWcT41tyvr">
            Det bör även vara möjligt att återremittera bristfälliga konsekvensutredningar
            till Regelrådet för komplettering och ny bedömning av utredningen.
            På så sätt är det möjligt att säkerställa konsekvensutredningar
            av god kvalitet.
          </p>
          <head xml:id="i-7tTkQRmmjM1P2mSCinNm9i" type="h3">
            Regelrådet bör bistå lagstiftare och utredare
          </head>
          <p xml:id="i-SCBZBs6CgNMGntXpYyAYQ9">
            Regelrådet bör också få ett förstärkt uppdrag att löpande understödja
            lagstiftare och ut­redare med kompetens och utbildningsinsatser.
            I sin årsrapport för 2019 bedömer Regel­rådet att det saknas tillräckligt
            stöd för utredare och lagstiftare i att utforma konsekvens­beskrivningar.
            Regelrådet uttrycker särskilt att det saknas tillgång till statistiker
            och ekonomer som kan utföra nödvändiga beräkningar av de kostnader
            som uppstår till följd av förslagen.
          </p>
          <p xml:id="i-WNQdVk7GXckoDf8BzS9ow9">
            Det bör därför övervägas att införa en särskild funktion vid
            Regelrådet som har till uppgift att bistå med relevant stöd i
            processen att ta fram fullständiga konsekvensanaly­ser. En sådan
            funktion bör bistå kommittén eller utredaren i en tidig fas av
            arbetet. Till­växtverket bör även få i uppdrag att intensifiera
            utbildningar för regelgivare i syfte att förbättra de kunskapsmässiga
            förutsättningarna för att upprätta konsekvensutredningar som håller
            god kvalitet.
          </p>
          <head xml:id="i-SKajpRgWkq8gx8jQjvcYsp" type="h3">
            Lagförslag med bristfällig konsekvensutredning bör analyseras
            på nytt
          </head>
          <p xml:id="i-DJNb3dWzNkzah9BLs9dhkA">
            Bristfälliga konsekvensutredningar är tyvärr vanligt förekommande
            i lagstiftningsarbetet. Det är eftersträvansvärt att man i en
            ny lagstiftning har klart för sig vilka konsekvenser en ny lag
            eller regel kan få. En regering ska ha möjligheten att lägga fram
            förslag som man av politiska skäl, tidsskäl eller andra skäl vill
            göra även om konsekvenserna av vissa kan anses oönskade. Däremot
            är det inte rimligt att fatta beslut baserat på tvek­samma underlag.
          </p>
          <p xml:id="i-2MNTf7tg8eCMoEqygNQCEw">
            Konsekvenser för företagare måste belysas tydligare i statliga
            utredningar, departe­mentspromemorior och liknande dokument. Regelrådet
            bör därför ha en möjlighet att, i en icke bindande rekommendation,
            föreslå att lagförslaget bör analyseras på nytt. En sådan funktion
            ska inte kunna stoppa lagförslag. Däremot bör man analysera om
            en sådan funktion kan peka på brister i beslutsunderlag och möjliggöra
            nödvändiga kom­pletteringar utan att förhala lagstiftningsprocessen.
          </p>
          <head xml:id="i-5eu9f6VbVuFD66A5dk8DGZ" type="h2">
            Prioritera arbetet med regelförenkling i Regeringskansliet
          </head>
          <p xml:id="i-BYtQqc2oTtimM21vsFGq15">
            Den nuvarande regeringen har prioriterat ned arbetet med regelförenkling
            för företag och företagare. Man har övergett de mål gällande regelförenkling
            som den tidigare regeringen satt upp. Regelkrånglet upplevs öka
            och kostnaderna för företagens regel­börda skenar. Diskussionen
            om företagens villkor har inte fått tillräcklig uppmärksam­het.
          </p>
          <p xml:id="i-3ySvW4JAvQZrnXoKB4Ai1k">
            Det är uppenbart att förenklings- och förbättringsarbetet för
            Sveriges företag måste intensifieras i Regeringskansliet. Regeringen
            måste inrätta en tydlig process för hur man ska jobba med regelförenklingsarbetet.
            Det bör därför sättas ett tydligt mål för detta arbete. Regeringen
            bör dessutom återkoppla till riksdagen kring vidtagna åtgärder
            och uppnådda resultat minst en gång per år.
          </p>
          <p xml:id="i-QHTEznE8ZQ58qe9DmtQPU">
            Under våren 2020 har Tillväxtverket presenterat flera konkreta
            reformer och förslag till förbättringar på regelförenklingsområdet.
            Tillväxtverkets slutsatser är i stora delar mycket bra och skulle
            innebära betydande förbättringar i arbetet med regelförenklingar.
            Regeringen måste nu återkomma till riksdagen med en plan för hur
            man avser att till­varata myndighetens slutsatser och arbeta vidare
            med dessa förslag.
          </p>
          <head xml:id="i-79QTsugHfnjoT8DVa4p1bg" type="h3">
            Överimplementering av EU-direktiv måste undvikas
          </head>
          <p xml:id="i-Ei7TcZLHBNpTvmnomgJuXC">
            En stor del av svensk lagstiftning utgår ifrån vårt EU-medlemskap.
            Ofta handlar det om saker som gemensamma regler för en viss bransch
            eller näringsgren. Ibland finns det utrymme för nationell anpassning
            medan det andra gånger är ta om tvingande regler. Regeringen måste
            prioritera arbetet med att implementera EU-lagstiftning som riskerar
            att åsamka bördor för landets företagare. Det gäller såväl nationell
            lagstiftning som EU-lagstiftning.
          </p>
          <p xml:id="i-WznGAp6vdRjnRatDutsFd2">
            Överimplementering kan leda till att svenska företag får andra,
            mer långtgående reg­ler än konkurrenter i andra länder. Missgynnande
            villkor och tillkommande nationella pålagor kan medföra omfattande
            byråkrati, konkurrensnackdelar och kostnader för före­tagen, vilket
            också drabbar kunderna.
          </p>
          <p xml:id="i-89T3YSRRZ2majJxBZ17sqN">
            Vid implementering av EU-direktiv har Sverige återkommande överimplementerat
            regler och därigenom åsamkat stora bördor för landets företag.
            Det finns i dag ingen tydlig bild över vilka effekter detta har
            gett på det svenska näringslivet, men det finns flertalet exempel
            på hur EU-direktiv överimplementerats i svensk rätt. Näringslivets
            regelnämnd (NNR) har exempelvis valt att lyfta 13 konkreta exempel
            där Sverige imple­menterat EU-direktiv på ett strängare sätt än
            vad som varit nödvändigt.
          </p>
          <p xml:id="i-GTHstNw7ivu8wmLBZchb3">
            Riksdagen har tidigare beslutat att regeringen ska arbeta för
            att EU-direktiv som genomförs i svensk inte ska försämra företagens
            konkurrenskraft. I skrivelse 2019/20:75 hänvisar regeringen till
            att EU-kommissionen aviserat att man avser påbörja ett arbete
            i syfte att minska överimplementeringen av EU-rättsliga akter.
            Regeringen hänvisar till att detta arbete kommer att påverka det
            nationella implementeringsarbetet och att inget kan göras förrän
            regeringen analyserat EU-kommissionens arbete.
          </p>
          <p xml:id="i-EUYFzacidXQdB2KF69sK9v">
            Vi har respekt för att det gångna året med coronakrisen inneburit
            att andra frågor krävt regeringens uppmärksamhet, men vill samtidigt
            påpeka att vår förväntan är att regeringen släpper deras omvittnat
            långsamma hantering av regelförenklingsarbetet och så snart som
            möjligt återkommer till riksdagen om hur man avser följa upp riksdagens
            beslut. Detta är en viktig del i arbetet att växla upp Sveriges
            tillväxt, företagande och jobbskapande.
          </p>
          <head xml:id="i-Rmtj7ekSLp9piHQxyxce7H" type="h3">
            Inför ett implementeringsråd i Regeringskansliet
          </head>
          <p xml:id="i-TSudzaDbT2xc1AbCZTAwzB">
            Ett rimligt steg i arbetet med att motverka överimplementering
            är att regeringen bör införa ett implementeringsråd med inspiration
            från bland annat Danmark och förslag från Tillväxtverket. Ett
            sådant forum bör i första hand ha till uppgift att granska och
            bedöma konsekvenserna av implementering av EU-lagstiftning och
            att den inte ålägger företag tunga regelbördor på landets företag.
          </p>
          <p xml:id="i-V8Et24uaX8MeqCyMMDUSxb">
            Det bör även övervägas andra funktioner inom Regeringskansliet
            i syfte att förbättra arbetet med regelförenklingar för företagare.
            Inspiration bör hämtas från andra länder. Ett exempel är Storbritannien
            som infört så kallade ”better regulation units” på relevanta departement,
            som syftar till att samordna och belysa departementets arbete
            med regel­förenklingar.
          </p>
          <head xml:id="i-Sws2tCXwHut7JdUeiWno6z" type="h2">
            Förbättra regelförenklingsarbetet vid svenska myndigheter
          </head>
          <head xml:id="i-RwGRLKxmDiqJNWcUrgfkn2" type="h3">
            Korta handläggningstiderna hos myndigheterna
          </head>
          <p xml:id="i-T9cYsSyxMeVfQop5iBbtmb">
            Handläggningen av ansökningar från företag är ett stort problem
            vid svenska myndig­heter. Ett tydligt exempel är hur handläggningstiderna
            är långa vid olika typer av miljö­tillstånd. Att en del ansökningar
            kan ta både sex, åtta och tio år är inte rimligt. Det är inte
            heller rimligt att utgången av processerna är oklara och emellanåt
            oförutsägbara. Till det finns problem med att vissa ärenden som
            regeringen har på sitt bord upplevs som politiserade, eller underförstått
            ett ifrågasättande om en sökande kommer att få en oberoende behandling
            av ärendet.
          </p>
          <p xml:id="i-5gsWwK5vQTuKD38b1UV2wr">
            Riksdagen har tidigare beslutat om tillkännagivanden som rör
            tider för handlägg­ning. Regeringen har ansett att flera av dessa
            är fullgjorda. Dock kvarstår de grund­läggande problemen med långa
            handläggningstider vid landets myndigheter. För att underlätta
            för företagare bör regeringen ge i uppdrag till relevanta myndigheter
            att identifiera processer där det förekommer kostsamma och långa
            handläggningstider samt att sätta upp mål och strategier i syfte
            att lösa problemen.
          </p>
          <head xml:id="i-BmxawwSkx1ncntR22iQbJY" type="h3">
            Fler myndigheter måste ges regelförenklingsuppdrag
          </head>
          <p xml:id="i-2GXhW6uvxB7LLscmYa9r3P">
            Idag har få myndigheter ett uttalat uppdrag att arbeta med regelförenkling.
            Vi anser att fler myndigheter bör få i uppdrag att verka för regelförenkling.
            Det är vidare rimligt att myndigheter får i uppdrag att identifiera
            och lämna förslag på borttagande av onödiga regler inom sina respektive
            ansvarsområden.
          </p>
          <head xml:id="i-33yn219rKXC8kSRrW4oozB" type="h2">
            Förbättra företagens kontakt med myndigheter
          </head>
          <p xml:id="i-Xd4N9rgfpBpBeNnhD3ZCnY">
            Företagens kontakter med myndigheter måste också underlättas.
            Varje år lämnar svenska företag in cirka 90 miljoner blanketter
            till 70 olika myndigheter. Reformen ”En dörr in”, en plattform
            där företagare bara lämnar in uppgifter en gång och till en mottagare,
            är ett steg i rätt riktning. Konceptet bör utvidgas och gälla
            för fler myndighetskontakter, till exempel inom företagsrådgivning
            och företagsstöd.
          </p>
          <p xml:id="i-F3E6EBjJmaXWWd3e6kbHVX">
            Det bör även vara möjligt att dela information mellan kommuner,
            exempelvis angå­ende genomförda utbildningar vid alkoholtillståndsansökningar.
            Inom ramen för detta reformarbete bör länsstyrelserna få i uppdrag
            att säkerställa enhetlig rättstillämpning i hela landet genom
            exempelvis rättsliga styrdokument och fortsatt koncentration av
            upp­gifter.
          </p>
          <p xml:id="i-Nyu6eCienQKbHzyY9bhC81">
            Dessutom behövs krav på att myndigheter och kommuner sätter en
            tydlig tidsgräns för handläggningstider av olika ärenden. Företagare
            måste kunna garanteras en rimlig handläggningstid av myndigheter
            och bli informerade om hur lång denna är.
          </p>
          <head xml:id="i-XfjHvTZV4A1EytXqnyQtvk" type="h3">
            Begränsa uttag av avgifter för tillsyn som inte utförs
          </head>
          <p xml:id="i-WZ47AuwE6thHYeTPbe6nJD">
            Det är inte ovanligt att kommuner fakturerar företag för tillsynsavgifter
            men sedan inte genomför själva tillsynen. En genomförd tillsyn
            kan vara en kvalitetsstämpel på verk­samheten om utfallet är bra.
            Därför upplever många företag det som orimligt om till­synen inte
            utförs. Går det inte att i dialog med kommunerna få till en ändring
            är vi beredda att se över möjligheterna för lagstiftning som inte
            tillåter att ta ut avgifter för tillsyn som inte utförs. Det bör
            även göras en översyn vad gäller möjligheterna att harmonisera
            Sveriges kommuners avgifter för företagare.
          </p>
          <head xml:id="i-BYaoJZXtFTDmJre4aiCgC4" type="h3">
            Efterhandsdebitering av tillsynsavgifter
          </head>
          <p xml:id="i-7dRzAL6DQZTAi4QvDVEMq1">
            Det är rimliga principer att man ska betala för utförda tjänster,
            men däremot inte för tjänster som inte utförts. När det gäller
            avgifter för olika former av tillsyn och ansök­ningar är det vanligt
            förekommande att företag får betala för tillsyn som inte genomförts
            liksom att avgifter förväntas betalas på förhand. Det rimliga
            är att krav ställs på myndig­heter såsom kommuner och statliga
            verk att avgifter ska efterdebiteras samt att det tydligt ska
            framgå för vad ett företag betalar. Detta har med framgång använts
            i den så kallade Rättviksmodellen.
          </p>
          <head xml:id="i-MExXiiVqpdwwsMSXAwpvMe" type="h2">
            Fler digitala verktyg för företagare
          </head>
          <p xml:id="i-VAvYuheJ6Gqe8eZnLskuRF">
            Digitaliseringen ger oss stora möjligheter att underlätta för
            medborgare och företag liksom att minska den offentliga byråkratin.
            Exempelvis har Skatteverket med digitala hjälpmedel för områden
            som deklarationer bidragit med stor nytta. Sammantaget kan och
            bör väsentligt mer göras. Andra länder har kommit längre än Sverige
            i digitalise­ringen. Dessutom har Sverige drabbats hårt av regeringens
            haverier med Transport­styrelsen och Svenska kraftnät, vilka båda
            sätter fingret på risken med en naiv regering och behovet av ett
            förstklassigt säkerhetsabete.
          </p>
          <p xml:id="i-MVdWSAcZYQu1kBCbgqpoNy">
            Här bör Sverige lära av andra länder. I Danmark sköts i princip
            all kommunikation mellan företag och myndigheter digitalt, likadant
            i Estland. Estland är en förebild i arbetet med digitalisering
            och regelförenkling som Sverige bör ha som grund för kommande
            reformer. Regeringen bör överväga fler digitala verktyg för att
            bidra till regelförenklingar för företagare.
          </p>
          <head xml:id="i-N2DmPi71BpLPmXYCA9AxyW" type="h2">
            Några konkreta regelförenklingar
          </head>
          <head xml:id="i-4yDbfRnNsHvBxqA3i6AVeW" type="h3">
            Nytt regelverk för personaloptioner
          </head>
          <p xml:id="i-HkRZ3qwTdBP2F36pm1J6yF">
            För att stärka svenska företags kompetensförsörjning behövs även
            ett nytt regelverk för kvalificerade personaloptioner. Snabbväxande
            företag har sällan möjlighet att erbjuda marknadsmässiga löner
            till nyckelpersoner, inte ens när den långsiktiga potentialen
            är stor. Nuvarande regelverk fungerar inte tillfredsställande
            och behöver ses över. Modera­terna vill också utreda hur reglerna
            för personaloptioner kan göras mer generösa och om­fatta större
            bolag med beaktande av EU:s statsstödsregler och risken för skatteläckage.
          </p>
          <head xml:id="i-7avdMYpBwjmavANr7ktFoV" type="h3">
            Personalliggare inom besöks- och restaurangnäringen
          </head>
          <p xml:id="i-SGRLDJGgFDwToFXFpYtPdd">
            Ett systematiskt arbete måste ske för att trycka undan kommande,
            onödiga regler. På samma sätt bör onödiga regler som finns idag
            identifieras och, om det går, tas bort. Frågan om personalliggare
            är omdiskuterad. Kravet innebär omfattande administrativa bördor,
            inte minst för småföretagare och infördes för att motverka fusk.
            När frågan ut­värderats har det visat sig att kravet på personalliggare
            har liten påverkan på fusk, men inneburit omfattande, tillkommande
            byråkrati för skötsamma företag. Det är nu tid för att öppna upp
            för förändring av personalliggarsystemets nuvarande form. Regeringen
            bör ges i uppdrag att se över systemet för personalliggare i syfte
            att lätta på den admini­strativa bördan för företag.
          </p>
          <head xml:id="i-ErnRkm6KXEYXVqVhQv2Xgt" type="h3">
            Avskaffa danstillståndet
          </head>
          <p xml:id="i-2JczCpcrNupNFLU67MkQeK">
            I dag krävs tillstånd för att anordna en offentlig danstillställning.
            Tillståndsplikten är absolut, vilket innebär att inga tillställningar
            där det bedrivs dans undantas. Det är inte rimligt att en restaurangägare
            och företagare ska riskera att dömas i domstol för att någon har
            dansat på en restaurang. Den bilden delas av riksdagen, som vid
            flera till­fällen riktat tillkännagivanden till regeringen om
            att slopa kravet på danstillstånd.
          </p>
          <p xml:id="i-2XxkSAaX3EQtmxyphaGysv">
            Till följd av riksdagens beslut har regeringen tillsatt en utredning
            som syftar till att se över reglerna. Utredningen föreslår att
            det absoluta kravet på tillstånd ska slopas. Tillståndskravet
            ska i stället vara beroende av om danstillställningen utgör en
            risk med hänsyn till ordning och säkerhet. Utredningens förslag
            är ett steg i rätt riktning, men det är långt ifrån tillräckligt.
            Regeringen måste nu svara upp mot riksdagens beslut om att avskaffa
            danstillståndskravet i dess helhet.
          </p>
          <head xml:id="i-GpCaXJLyr6UYfcUiKdGB2T" type="h3">
            Öppna upp för gårdsförsäljning
          </head>
          <p xml:id="i-GHtA4ufXQWsSAioUGtYPv1">
            Allt fler mikrobryggerier, musterier, vinodlingar och destillerier
            etableras i Sverige. Det är en utveckling som bör tas tillvara,
            eftersom den bidrar till en levande landsbygd med fler jobb i
            tillverkningen och god potential till fler jobb i besöksnäringen.
            Det är dess­utom ett resultat av ett krångligt och byråkratiskt
            regelverk.
          </p>
          <p xml:id="i-Tp3C33vfeocKULp3hCvYxS">
            Ett stort problem för de företag som tillverkar alkoholhaltiga
            drycker är att det idag inte är tillåtet att sälja de egna produkterna
            på gården, beroende på alkoholmonopolet. Moderaterna anser att
            de svenska mikrobryggerierna, vinodlarna och andra producenter
            av alkoholhaltiga drycker ska få motsvarande möjligheter till
            försäljning vid produktions­stället som finns i övriga EU.
          </p>
          <p xml:id="i-Hm6atsHLuyJpvRDNHNktvX">
            I maj 2018 antog riksdagen ett tillkännagivande om att regeringen
            ska verka för en ny alkohollagstiftning som innebär att Systembolagets
            monopol kan värnas samtidigt som det blir möjligt att bedriva
            gårdsförsäljning i Sverige.
          </p>
          <p xml:id="i-77SHV9hDsGMs3NLpDdgH1r">
            Det finns ingen anledning för regeringen att dra riksdagens tillkännagivande
            i lång­bänk. Ett regelverk som möjliggör gårdsförsäljning av alkohol
            bör istället genomföras snarast.
          </p>
        </div>
        <div xml:id="i-GM7qkcze8XcbwNfPUM29DK" type="signatureBlock">
          <list xml:id="i-PTDCqydcHWUBF2Eovkg96m">
            <item xml:id="i-PvMELqLyUs3jEmtibjbqsi" who="i-9118KyeHJPwjSm2gBg9zwB" type="signature">
              Lars Hjälmered (M)
            </item>
            <item xml:id="i-YGBRcbNtcr8TASTqVEem8Z" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-HnZwQjsCktvsKbCodRDdj2" who="i-5pt7V9L88gFuC3UA5MjoNb" type="signature">
              Lotta Olsson (M)
            </item>
            <item xml:id="i-JypqikhKU4Q9zTPHrNFy3z" who="i-KoABdAPF5wcu7bTLEqhj3Z" type="signature">
              Helena Antoni (M)
            </item>
          </list>
        </div>
      </div>
    </body>
  </text>
</TEI>
