<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__ak__110/mot_1938__ak__110-001.pdf"/>
      <fw xml:id="i-nE7LPsz1tZxFXt9XmebWG">
        » Motioner i Andra kammaren, Nr 110. 1
      </fw>
      <div type="motHeader" xml:id="i-G3pGhbFsYRc2dx48eHyVHM">
        <div type="motTitle" xml:id="i-Qqpo9qTnf7Y3uRXj3YoGm6"/>
        <div type="motSubmissionInfo" xml:id="i-92WV2qZiAV9epdD7eaQuFQ"/>
      </div>
      <div type="motBody" xml:id="i-5DHwbZyA5FaJ2R1gnDwrEk">
        <div xml:id="i-JbsCf6q7A4mVnTeLZKqRmQ">
          <p xml:id="i-QSmbDudP9RewRBsQQfrTV2">
            Nr 110.
          </p>
          <p xml:id="i-CzqaM6BNJgMNDHnohRLLUp">
            Av herr Osberg, om anslag till stöd åt mindre jordbrukare.
          </p>
          <p xml:id="i-8kWtn1b8RoKxUaqMzkzRYR">
            I och med världskrigets början 1914 inträdde onormala förhållanden
            nära nog på alla områden, och ännu kan man icke förutse, när normal
            tid är att förvänta. Näringsproblemen under sådana tider äro svåra
            att bemästra, anpassnin- gar måste tillgripas för att förebygga
            allt för stora störningar. Ha rubb- ningar redan inträtt, måste
            man finna medel för dessas borteliminerande. I vårt land har en
            mångfald åtgärder blivit vidtagna, och i stort sett måste man
            erkänna, att resultaten i de flesta fall varit till gagn. Men
            helt natur- ligt, hur omsorgsfullt man än söker åstadkomma rättvisa,
            kan det uppstå luckor, som giva anledning till missnöje. Regleringen
            inom jordbruket hör nog till de mera svårlösta, beroende, helt
            naturligt, på de olika klimatiska förhållandena, som råda i vårt
            långsträck- ta land, vidare jordmånens beskaffenhet och terrängförhållanden,
            jordbruk med och utan skog, jämte en mångfald andra omständigheter,
            som inverka på skötseln och de resultat, som kunna uppnås. Så
            fort en naturlig utveckling brytes och skall ersättas med mer
            eller mindre konstlade åtgärder, yppa sig genast svårigheter,
            och som en följd härav uppstår missnöje, vare sig detta är berättigat
            eller icke. Under de senaste åren har en hel rad av personer uppträtt
            som talesmän för de mindre jordbruken, framhållande att dessa
            icke kunna tillgodogöra sig de fördelar av jordbruksstödet, som
            de större jordbrukarna äro i till- fälle till. Hur det förhåller
            sig med den saken, är hart när omöjligt att med be- stämdhet fastslå,
            på grund av den mångfald olika omständigheter en jord- brukare
            har att brottas med. Den mindre jordbrukaren är ju som regel be-
            friad från svårigheter att skaffa lejd arbetskraft och har således
            inga utgif- ter på sådant konto. Jordbrukare, som innehar 40—70
            hektar, har för när- varande stora svårigheter på grund av den
            sist antagna arbetstidslagen för lantarbetare. Innehavare av sådan
            egendom åsamkas en merutgift av om- kring 1,000 kr. pr år, vilket
            i det närmste motsvarar ett årsarrende för sådan egendom. Jordlotter,
            som ej överstiga 3 hektar, vare sig de tillkommit som Jordbruksegnahem
            eller som arbetarsmåbruk, kunna rubriceras till senast nämnda
            kategorien, på grund av att innehavare av dessa smålotter äro
            hän- visade till förvärvsarbete vid sidan av skötseln av lägenheten.
            Med den brist, som råder på tillgång av arbetskraft i landsorten,
            kunna des- sa reda sig någorlunda, om de ha förmåga att anpassa
            sig på olika områden. Många av dessa ha olika hantverk, andra
            åter äro täckdikningsförmän, grä- vare eller dyl. Bihang till
            riksdagens protokoll 1938. 4 saml. Nr 110—115. 1
          </p>
          <pb facs="riksdagen-motions-pdf/data/1938/mot_1938__ak__110/mot_1938__ak__110-002.pdf"/>
          <fw xml:id="i-9ARGB7RPYFsGGnck4bxVnD">
            sä Motioner i Andra kammaren, Nr 110.
          </fw>
          <p xml:id="i-UhdGazwyuUJng1CvnqVmFs">
            |
          </p>
          <p xml:id="i-4iJyun53DuDDMzkGAHHZLr">
            Emellan den storleksordning, som här blivit nämnd, befinna sig
            de flesta egendomar i landet, och av dessa torde i det närmaste
            hälften ha skogsbruk i större eller mindre omfattning. I många
            fall är skogen den väsentliga in- komstkällan. Många torde ha
            fiske som biförtjänst. Att dra en gräns mellan dessa, beträffande
            storleksordningen, läte sig nog göra, men var skulle grän- sen
            sättas mellan småbruk och medelstora jordbruk i fall ett slags
            stöd skulle lämnas den ena parten och ett annat stöd den andra.
            Om det gjordes en opartisk utredning angående behovsgraden bland
            den kategori av jordbru- kare, som innehar gårdar på 5—40 hektar,
            skulle det snart visa sig, att det inte vore egendomarnas arealer
            som utvisade, var behovet av hjälp vore störst, utan en mångfald
            andra faktorer. Givetvis är antalet brukare av mindre egendomar
            stort och de stödbehö- vandes antal också stort, men skall man
            nå rättvisa vid utlämnande av stöd, måste behovsgraden komma i
            tillämpning och icke arealen. Många förslag äro framförda i diskussion
            till effektivare stöd åt småbru- kare. Ett av förslagen går ut
            på, att alla jordbruk skulle i det närmaste ut- formas till samma
            ytinnehåll, för att såmedelst kunna bättre rationalisera driften.
            Detta förslag torde falla på sin egen orimlighet, emedan jorden,
            för närvarande åtminstone, till största delen äges av enskilda,
            och det torde åt- minstone ta något 50-tal år att utbilda tillräckligt
            med lantmätare för ända- målet. Vidare är en del av den uppfattningen,
            ait vi borde hålla två pris- lägen, ett högre, när det gällde
            produkter från småbruk, och ett lägre, när det gällde produkter
            från större jordbruk. Även lär förslaget gå ut på, att landets
            fattigare befolkning skulle konsumera de billigare produkterna
            och de mera burgna de dyrare. Även ett sådant förslag torde kunna
            avskrivas från dagordningen. Den sista rådgivningen innebär införande
            av koskatt och skatt på moder- suggor. Dessa skatteintäkter skulle
            sedan användas till utjämningsmedel åt småbrukare. Även denna
            form torde komma att verka onödigt invecklad och i många fall
            befria sådana, som man vill komma åt, nämligen de, som odla sockerbetor
            och vete på det mesta av sina arealer. Det finnes även så- dana,
            som icke odla sockerbetor, som bedriva s. k. kreaturslöst jordbruk.
            Icke få egendomar ha gått in för fåravel och många ämna följa
            exemplet. Det kan tänkas, att om koskatt infördes, många jordbrukare
            komme att ägna sig åt uppfödning av gödboskap för att slippa hålla
            kor och på så sätt undgå 8-timmarslagens verkningar m. m. Således
            torde även detta förslag ha små utsikter att komma småbrukare
            till hjälp. Det är nog inte enbart den ojämna verkningsgraden
            av jordbruksstödet, som är orsaken till många småbrukares tryckta
            läge. Dessa orsaker få nog sökas på annat område. De flesta småbrukare
            starta sina jordbruk med gan- ska små tillgångar, stor skuldsättning
            är det vanliga. Om en nybörjare är i tillfälle förvärva bebyggt
            småbruk, är han lycklig, för då får han jorden gratis, under förutsättning
            att husen äro försvarbara. Skall han däremot köpa obebyggd jord,
            så måste han själv äga startkapital, i annat fall är han dömd
            från början till undergång. Men inte nog med detta, en småbrukare
          </p>
          <pb facs="riksdagen-motions-pdf/data/1938/mot_1938__ak__110/mot_1938__ak__110-003.pdf"/>
          <fw xml:id="i-JA6dpk4wxun3ndYa7pwsRz">
            Motioner i Andra kammaren, Nr 110. 3
          </fw>
          <p xml:id="i-QK5ztnpogzUTcGpTU2jofw">
            måste skaffa sig djur och redskap för att kunna bedriva sitt
            jordbruk. Låt oss göra en jämförelse med den, som i stället för
            att ägna sig åt småbruk sö- ker anställning vid en medelgod industri.
            Om det lyckas, behöver icke den- na person vare sig Jord eller
            ekonomibyggnader, inga kreatur och icke red- skap och i vanliga
            fall finnes bostad att hyra i stället för att behöva byggas. Här
            gjorda jämförelser tala sitt tydliga språk. En småbrukare måste,
            in- nan han kan börja sin verksamhet, antingen av egna medel eller
            genom an- svarsförbindelser, täcka kostnaden för småbruket och
            upprustningen med minst 8 å 10,000 kronor och bildligt talat behöver
            ju den, som går industri- vägen, knappt mer än kläder att skyla
            sig med. Men alla kunna ju inte vin- na inträde vid industrien,
            och skall landet äga bestånd, måste vi ha jordbruk av olika storleksordning,
            i synnerhet i vårt land med sin brutna terräng. Det ' stöd, som
            lämnas en skötsam jordbrukare, som är i verkligt behov därav (och
            andra böra ej ifrågakomma), är en god investering. Klokheten bjuder
            att vi omhulda våra produktionsområden. Situationen i världen
            bör mana oss att ägna vår omsorg om vidderna och dess folk. Huru
            länge skall man stå med korslagda armar och overksamt iakttaga
            minskningen av folkmäng- den i så gott som varje landskommun?
            Det visar sig, att ett par tre av lan- dets största städer öka
            sin folkmängd med ungefär samma antal, som mot- svarar minskningen
            på landsbygden. Det är en känd sak, att det övervägande antalet
            av dem, som förvärva små- bruk och jordbruksegnahem, äro vid starten
            starkt skuldbelastade i förhål- lande till egendomarnas värde.
            Går sedan allt efter de bästa beräkningarna, förlöper det hela
            till belåtenhet, men uppstå svårigheter, och sådana bruka icke
            saknas, bliver spörsmålet, hur skola dessa övervinnas? Ja, en
            del sträva under brydsamma förhållanden, andra återigen duka under.
            Mången gång kunde en ekonomisk hjälp rädda situationen, det kunde
            bliva en vändpunkt för vederbörande till det bättre och undan
            för undan kunde lyckan stå dem bi. Skall det allmänna träda hjälpande
            till, utöver vad som redan blivit gjort genom jordbruksstödet,
            måste detta ske enligt behovsprincipen. Lyckligtvis är det så,
            att många småbrukare sitta i en burgen ställning, och dessa behöva
            ju ingen hjälp. Att dra alltför snäv gräns när det gäller småbruk,
            går nog inte, om begreppet får stå kvar må det ankomma på det
            organ, som skall, handhava stödverksamheten, ifall medel för ändamålet
            bliva tillgängliga. Den socialpolitik, som vi fört under åtskilliga
            10-tal år, har ju tagit sikte på att hjälpa de i ekonomiskt hänseende
            svagast och den inställningen sy- nes fortfarande vara tillfinnandes.
            Det är nu många år sedan jag i riksdagen väckte förslag om, att
            lämna ekonomiskt stöd utan återbetalningsskyldighet till sådana,
            som önskade bilda jordbruksegnahem, och efter många om och men
            beslutade riksdagen att lämna s. k. premielån, vilket har givit
            kraftigt stöd åt egnahemsrörelsen. Om, vilket jag hoppas, riksdagen
            går in för alt hjälpa de småbrukare, som kommit i brydsam ekonomisk
            ställning, behövas inga dyra och tidsödande utredningar, emedan
            hushållningssällskapen med sin nuvarande organisa-
          </p>
          <pb facs="riksdagen-motions-pdf/data/1938/mot_1938__ak__110/mot_1938__ak__110-004.pdf"/>
          <fw xml:id="i-bF3NoqA5DrJRupRTeomvM">
            4 Motioner i Andra kammaren, Nr 110.
          </fw>
          <p xml:id="i-YZokahK5SDJ3xgHCUkkf5g">
            tion äro väl rustade att åtaga sig sådant uppdrag. De flesta
            sällskapen ha ju egnahemskonsulenter, vilka sitta inne med ingående
            kännedom om ställnin- gen i respektive län, vidare finnas ju i
            de flesta kommuner hushållnings- gillen, som väl känna varje jordbrukares
            duglighet, och beträffande veder- börandes ekonomi är ju varje
            års skattetaxering den säkrarste uppgiftskäl- lan för det ändamålet.
            Otvivelaktigt är ställningen sådan för ett stort antal småbrukare
            inom landet, att de behöva ett ekonmiskt stöd, och ju snabbare
            detta kan åstad- kommas, dess effektivare bliver hjälpen, men
            denna bör under så okonstlade former som möjligt överbringas till
            dem, genom respektive hushållningssäll- skap. Benämningen av denna
            hjälp kan lämpligen bliva: Stödpris åt mindre jordbrukare. Ag
            Med hänvisning till vad jag ovan anfört anhåller jag, |
          </p>
          <p xml:id="i-YE8Kdw3ocRi55EpaBjkpaV">
            att riksdagen till stöd åt mindre jordbrukare inom landet för
            budgetåret 1938/1939 anvisar ett anslag av kronor 500,000: — samt
            i skrivelse till Kungl. Maj:t anhåller, att Kungl. Maj:t måtte
            uppdraga åt lämpligt organ att ombesörja för- delningen av ovan
            nämnda belopp under betryggande vill- kor och enligt behovsprincipen.
          </p>
          <p xml:id="i-HFKL42RYHw9Gbn2MtMEoQH" type="date">
            Stockholm den 20 januari 1938.
          </p>
          <p xml:id="i-zbo3jbnCRjhMMzJbySzKU">
            Oscar Osberg.
          </p>
        </div>
      </div>
    </body>
  </text>
</TEI>
