<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__203/mot_1968__ak__203-001.pdf"/>
      <div type="motHeader" xml:id="i-uku9XiKe8tFhCuuDUTGHe">
        <div type="motTitle" xml:id="i-QQoyqLJV9ZBFbnPReh3gsb"/>
        <div type="motSubmissionInfo" xml:id="i-QMNok8utV3rUhZqm3aTYdo"/>
      </div>
      <div type="motBody" xml:id="i-VtDAxX4P2qX1FCBMJhoBTY">
        <div xml:id="i-RKVR4ZX11bq5ei1XGD9cZY">
          <p xml:id="i-EhHNNJyVRvai6csVf5Un9">
            8 Motioner i Andra kammaren, nr 203 år 1968
          </p>
          <p xml:id="i-DmtCBCy4j9yGKCTPyuv4D1">
            Nr 203
          </p>
          <p xml:id="i-C5xuFyycNcVBGqydJEojgD">
            Av herr Hector m. fl., i anledning av Kungl. Maj:ts framställning
            om anslag till Ersättning åt författare m.fl. för utlåning av
            deras verk genom bibliotek m. m.
          </p>
          <p xml:id="i-985z8aDMrk1VT1EfyzoVQo">
            Inte heller årets statsverksproposition tillmötesgår de framförda
            önskemålen om en höjning av ersättningen åt författare för utlåningen
            av deras verk genom biblio- tek. Enligt hemställan i bilaga 10
            under rubriken 5 B bibehålles således grund- ersättningen vid
            6 öre för lån av originalverk. Vidare föreslås att kostnaderna
            för de fyra nordiska stipendier, som Nordiska rådet rekommenderat,
            skall bestridas från den del av biblioteksersättningen som tillfaller
            Sveriges författarfonds fria del. Ehuru fonden givetvis tillföres
            höjt belopp genom en beräknad ökning av boklånen kan sägas att
            sistnämnda stipendieförpliktelse innebär en viss försämring av
            de hittills gällande villkoren. Frågan om ersättningen åt författarna
            för att deras verk genom samhällets för- sorg ställs till allmänhetens
            fria förfogande är viktig såväl principiellt som med avseende
            på formerna för ersättningens fastställande. Redan i sistnämnda
            avseende är författarna diskriminerade i förhållande till andra
            grupper. Att bokverken genom de offentliga biblioteken ställs
            till fritt förfogande torde ingen författare motsätta sig. Tvärtom
            bedöms detta givetvis som en stor kulturgärning. Att den fria
            bok- utlåningen innebär ett intrång i upphovsrätten är emellertid
            uppenbart. Följaktligen borde frågan om ersättningen till upphovsmännen
            för intrånget regleras genom för- handlingar mellan författarnas
            organisationer och den part som ställer författarnas verk till
            allmänhetens förfogande. Hittills har emellertid inga förhandlingar
            i dessa angelägenheter förekommit. Kungl. Maj:t förelägger således
            utan föregående över- läggningar med den närmast berörda parten
            förslag till riksdagsbeslut beträffande ersättningens och förslagsanslagets
            storlek. Ersättningen får därigenom mera karak- tär av nådegåva
            än vederlag för nyttjandet av den skapade produkten. Vi avstår
            vid detta tillfälle från att ytterligare beröra denna anmärkningsvärda
            omständighet och övergår till att behandla frågan om ersättningarnas
            storlek. Av nu utgående ersättning tillfaller endast hälften författarna
            individuellt, medan andra halvan tillföres Sveriges författarfonds
            fria del att användas för fondens sociala verksamhet och för administrationen.
            Några författare med särskilt höga utlånings- siffror kan erhålla
            en ersättning (författarpenning) om 4 000—38 000 kronor och i
            något enstaka fall även något högre summa. Det vanligaste är emellertid
            väsent- ligt lägre belopp. En ersättning med tre öre per boklån
            åt författaren innebär att dennes årliga ersättning blir 1 875
            kronor vid 75 000 boklån, 1 500 kronor vid 50 000 lån, 750 kronor
            vid 25 000 lån, 300 kronor vid 10 000 lån och 150 kronor
          </p>
          <pb facs="riksdagen-motions-pdf/data/1968/mot_1968__ak__203/mot_1968__ak__203-002.pdf"/>
          <p xml:id="i-AP6NVjFvijue18uH4PDejE">
            Motioner i Andra kammaren, nr 203 år 1968 9
          </p>
          <p xml:id="i-SK8tJ5r1wVhvq4iyg2GW5d">
            vid 5 000 lån. Dessa blygsamma ersättningsbelopp bör ses mot
            bakgrunden av de allmänt otillfredsställande inkomstförhållandena
            i vårt land för de litterära ska- parna. En av FLYCO (Fria litterära
            yrkesutövarnas centralorganisation) företagen undersökning visade
            att medianinkomsten inklusive stipendier för de freelancear- betande
            författarna inom Sveriges författareförening var år 1966 cirka
            19 000 kro- nor. Det bör också framhållas att den fria bokutlåningen
            — hur prisvärd och ange- lägen denna i övrigt än är — medför royaltiesförlust
            för författarna. Försäljningen av deras verk i bokhandeln minskar
            genom att verken står till fritt förfogande inom biblioteken.
            Särskilt torde skönlitterära författare drabbas härav. FLYCO har
            i sin framställning till regeringen om biblioteksersättningen
            för näst- kommande budgetår gjort några antaganden i sistnämnda
            avseende. Vi återger följande ur dess skrivelse: » Författarens
            royalty är vid försäljning (normalutgåva) 16 2/3 procent på bok-
            handelspriset. Biblioteksersättningen är 3 öre per lån upp till
            50 000 lån och där- efter 1,5 öre per lån. För 50 000 lån erhåller
            alltså författaren 1 500 kronor. Sam- ma inkomst tillfaller en
            författare för en försåld upplaga om cirka 350 ex., räknat efter
            ett bokpris på 25 kronor. Hur många fler böcker som skulle kunna
            säljas av en författares produktion om de fria boklånen inte funnes,
            är det mycket svårt att ha någon bestämd uppfattning om. Man kan
            väl ändå utgå ifrån att något ökad försäljning skulle bli följden.
            Om man gör det antagandet att en författare som svarar för 100
            000 lån (som i verkligheten läses av många fler) i stället skulle
            få sin försäljning ökad med 5 procent av den summan, d. v. s.
            5 000 böcker, skulle vederbörande tjäna cirka 20 000 kronor på
            ett sådant byte.» I skrivelse till regeringen från styrelsen för
            Sveriges författarfond har hemställts om en höjning av biblioteksersättningens
            grundbelopp till 10 öre för lån och mot- svarande höjningar i
            övrigt. Främsta anförda motivet för detta återkommande för- slag
            är det stora behovet av att bygga ut de långsiktigt verkande stödformerna
            och pensionsverksamheten. Beträffande pensionerna framhåller FLYCO
            att beloppen är för små samt att endast 75 av de 250 som borde
            ha erhållit pension till följd av bristen på penningmedel har
            kunnat ifrågakomma för sådan. Blygsamheten i den ersättningsökning,
            som styrelsen för Sveriges författarfond hemställt om, torde sammanhänga
            med förvärvad insikt om svårigheten att vinna gehör i denna ersättnings-
            och anslagsfråga. När vi i yrkandet här nedan intar sam- ma ytterst
            försiktiga hållning så långt det gäller ersättningarnas och anslagets
            stor- lek för nästkommande budgetår kan detta försvaras med att
            vi föreslår en succes- siv och betydande ökning av ersättningsbeloppen
            under de närmast följande bud- getåren. Vi kan inte finna hittillsvarande
            förhållanden på detta område godtagbara. För- fattarpenningen
            bör icke betraktas som en skänk utan som en reguljär ersättning
            för det allmänna begagnandet av den konstprodukt som författaren
            frambragt. Den får inte vara beroende av tillfälligheter eller
            godtycke. Och först i och med en rimlig ersättning åt författarna
            för det samhälleliga utnyttjandet av deras verk understry- kes
            att det litterära skapandet, liksom kulturyttringar i övrigt,
            utgör en integrerad del av det övriga samhällslivet.
          </p>
          <pb facs="riksdagen-motions-pdf/data/1968/mot_1968__ak__203/mot_1968__ak__203-003.pdf"/>
          <p xml:id="i-8LsdcRgpYiwiENK96YiiU2">
            10 Motioner i Andra kammaren, nr 203 år 1968
          </p>
          <p xml:id="i-kSVR85ovUpSNveBTPAMQX">
            Den höjning av författarpenningen som genomfördes år 1966 begränsades
            till ett (1) öre. Med tanke på den penningvärdeförsämring som
            därefter ägt rum kan sägas att det knappast var någon reell höjning
            alls. Den höjning för nästa budgetår som vi i vårt yrkande punkt
            1 föreslår skulle medföra att t. ex. en författare med 50 000
            boklån fick ersättningen höjd från 1 500 till 2 500 kronor. För
            25 000 bok- lån skulle ersättningen stiga från 750 till 1250 kronor
            och för 15 000 lån från 450 till 750 kronor. Därjämte kunde Författarfonden
            erhålla ökade resurser för sin sociala verksamhet bland författare
            och deras anhöriga. Enligt vår mening måste man emellertid nu
            äntligen påbörja en planenlig upp- räkning av ersättningsbeloppen
            år från år fram till en fixerad målsättning, förslags- vis under
            en femårsperiod fr. o. m. nästkommande budgetår. Med hänsyn tagen
            till svårigheterna i vårt land för den litterära konsten samt
            under aktgivande på att författarpenningen är att betrakta som
            en form av arbetsersättning borde biblioteks- ersättningens grundbelopp
            höjas till 25 öre per boklån. FLYCO har föreslagit en sådan höjning
            att gälla fr. o. m. nästa budgetår. Hur välmotiverat vi än finner
            detta förslag vara, nödgas vi likväl begränsa vårt yrkande till
            att avse en successiv höj- ning till denna nivå under en femårsperiod
            inklusive den höjning som vi före- slår för nästkommande budgetår.
            Vi föreslår således att en plan görs upp för en sådan successiv
            ökning och uttalar oss för större ersättningshöjningar under de
            första budgetåren än under de senare. Huruvida fördelningen skall,
            så som FLYCO föreslagit, bli 15 öre till författaren individuellt
            när målet nåtts och 10 öre till Författarfondens fria del bör
            närmare övervägas vid överläggningar mellan statsmakterna samt
            Sveriges författareförening och styrelsen för Sveriges författarfond.
            Med åberopande av det anförda föreslås, att riksdagen vid behandlingen
            av statsverkspropositionens bi- laga 10 punkten B 5 måtte besluta
            1. att fastställa biblioteksersättningens grundbelopp för bud-
            getåret 1968/69 till 10 öre för lån och 40 öre för referensexem-
            plar av originalverk samt till 5 öre för lån och 20 öre för refe-
            rensexemplar av översatta verk samt att företa den uppräkning
            av förslagsanslaget som föranledes härav, samt 2. att i skrivelse
            till Kungl. Maj:t hemställa om en plan för successiv höjning av
            biblioteksersättningens grundbelopp i enlig- het med vad i motionen
            anförts, syftande till att ersättningen in- om en femårsperiod
            fr. o. m. budgetåret 1968/69 skall uppgå till 25 öre per lån av
            svenskt rättsskyddat originalverk och 10 öre per lån av översatt
            verk samt motsvarande ersättningar beträffan- de bruk av referensexemplar.
          </p>
          <p xml:id="i-EZZ9PBSBwERQSdf1tZ5BSt">
            Stockholm i januari 1968 Sven Hector (vpk)
          </p>
          <p xml:id="i-RqkAjVRCgC6Q5s913e3RYC">
            Gunvor Ryding (vpk) Erik Karlsson (vpk) Eivor Marklund (vpk)
            Axel Jansson (vpk) C.-H. Hermansson (vpk) Gustav Lorentzon (vpk)
          </p>
        </div>
      </div>
    </body>
  </text>
</TEI>
