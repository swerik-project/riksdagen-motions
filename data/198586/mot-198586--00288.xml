<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586--00288">
  <teiHeader>
    <fileDesc>
      <titleStmt>
        <title>Ändring i sjölagen (1891:35 s. 1), m. m. (prop. 1985/86:85)</title>
        <author corresp="i-3YuWGKxprnXUh4GQ5Ai2yJ">Allan Ekström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ändring i sjölagen (1891:35 s. 1), m. m. (prop. 1985/86:85)</title>
          <idno type="rdwebb">G902288</idno>
          <rs type="number">288</rs>
          <ref type="dokument_url_text">http://data.riksdagen.se/dokument/G902288/text</ref>
          <ref type="dokument_url_html">http://data.riksdagen.se/dokument/G902288</ref>
          <ref type="dokumentstatus_url_xml">http://data.riksdagen.se/dokumentstatus/G902288</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3YuWGKxprnXUh4GQ5Ai2yJ</idno>
            <name>Allan Ekström</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BCCJp6iAcN5mJ9pY4hUvY3" type="signed"/>
        <correspContext corresp="i-BCCJp6iAcN5mJ9pY4hUvY3">
          <note type="signatory" corresp="i-3YuWGKxprnXUh4GQ5Ai2yJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586__288/mot_198586__288-001.pdf"/>
      <fw xml:id="i-YHWcq9yXiLJjob9UrJ7pRy">
        Mot. 1985/86:288
      </fw>
      <div xml:id="i-P4LNRzhHuoAuaoySEke91X" type="motHeader">
        <div xml:id="i-3QNiGKVXcj93BwW4b3sAux" type="motTitle"/>
        <div xml:id="i-7CRjR1GPHC19i2KvLH7JFs" type="motSubmissionInfo"/>
      </div>
      <div xml:id="i-Ce1vkp19FjDxUunRt97u6R" type="motBody">
        <div xml:id="i-WaM7yAeLb2T1xS8XmrLu4X">
          <p xml:id="i-YNnRK1z78cdbsADzgsxFFp">
            Motion till riksdagen 1985/86:288
          </p>
          <p xml:id="i-NsHHW8gkCkRVWj5vWmTKB5">
            Allan Ekström (m) Ändring i sjölagen (1891:35s. 1), m. m. (prop.
            1985/86:85)
          </p>
          <p xml:id="i-SmmGeDW1UN9U9FXVDmWje5">
            Förslaget till ändringar i sjölagen avser närmast två frågor,
            nämligen smitning och vårdslöshet i sjötrafik.
          </p>
          <p xml:id="i-SFtz1zkRxLw3uNwmDQyf1N">
            Smitning
          </p>
          <p xml:id="i-KG3fY1WCcrvK6eaJS9vrMh">
            Enligt 223 $ sjölagen har fartygsbefälhavare, om hans fartyg
            kolliderar med annat fartyg, en långtgående skyldighet att vidta
            räddningsåtgärder samt att lämna uppgifter om sitt fartyg. Denna
            skyldighet anges på följande sätt:
          </p>
          <p xml:id="i-4FWqh5VBQDLQB8CTqJ3Lue">
            Har fartyg stött samman med annat fartyg, åligger det befälhavaren
            att lämna det andra fartyget och de ombordvarande där all behövlig
            och möjlig hjälp för räddning ur den genom sammanstötningen uppkomna
            faran, såvitt det kan ske utan allvarlig fara för det egna fartyget
            och de ombordvarande. Han skall därjämte för det andra fartygets
            befälhavare uppgiva namnet på det egna fartyget och dess hemort
            samt den ort eller hamn varifrån det kommer och den dit det skall
            gå.
          </p>
          <p xml:id="i-UrWqodiZkyHxdvjV24s1ZC">
            Lagrummet är i sin tur föranlett av artikel 8i en år 1910 antagen
            internationell konvention rörande fastställande av vissa gemensamma
            bestämmelser i fråga om fartygs sammanstötning. Artikeln är av
            följande lydelse:
          </p>
          <p xml:id="i-7mH9AgULBd8qxw8Dqbf1of">
            Har sammanstötning ägt rum, åligger det befälhavaren å vartdera
            fartyget att, så vitt det kan ske utan allvarlig fara för eget
            fartyg, dess besättning och passagerare, lämna hjälp åt det andra
            fartyget samt dess besättning och passagerare. Han är likaledes
            skyldig att så vitt möjligt för det andra fartyget uppgiva namnet
            å sitt eget fartyg och dess hemort, ävensom de orter varifrån
            han kommer och dit han skall gå. Åsidosättandet av dessa bestämmelser
            medför ej i och för sig ansvarsskyl- dighet för fartygsägaren.
          </p>
          <p xml:id="i-9nf9stfiCEineoHrZKMq9D">
            I propositionen föreslås bl. a. att förevarande bestämmelse i
            sjölagen (223 $) ersätts med ett — från 4 $ sjötrafikförordningen
            hämtat — straffstadgande för avvikande från olycksplats (smitning).
            Det föreslagna stadgandet skall alltså träda i stället för 223
            $ sjölagen. Det föreslås lyda:
          </p>
          <p xml:id="i-Cww6R6DKPZcLXV7xk7u9bj">
            Om den som med eller utan skuld haft del i uppkomsten av sjöolycka,
            genom att utan tvingande skäl avlägsna sig från olycksplatsen
            eller på annat sätt, undandrar sig att i mån av förmåga medverka
            till de åtgärder, som olyckan skäligen bör föranleda, döms han
            till böter eller fängelse i högst ett år. Detsamma gäller den
            som undandrar sig att uppge namn och hemvist eller att lämna upplysningar
            om händelsen. Befälhavare på fartyg som är infört i
          </p>
          <pb facs="riksdagen-motions-pdf/data/198586/mot_198586__288/mot_198586__288-002.pdf"/>
          <p xml:id="i-4to8tXANLfGi9JcbLyqLEy">
            fartygsregistret skall dessutom uppge fartygets namn och hemort
            liksom den ort eller hamn varifrån fartyget kommer och den dit
            det skall gå.
          </p>
          <p xml:id="i-B7DQnE3NEwEHmN7CQDP5wT">
            Mot avfattningen av det föreslagna stadgandet, 326 $, kan riktas
            olika anmärkningar. I sista meningen åläggs befälhavare på fartyg
            som är infört i fartygsregistret att lämna vissa uppgifter om
            fartyget. Som framgår av 2 $ är beteckningen ”fartygsregister”
            samlingsnamn för följande slag av register, nämligen skeppsregister,
            båtregister och skeppsbyggnadsregister. Det är därför miss- visande
            att som skett hänvisa till fartyg som är ”infört i fartygsregistret”.
            Det register som närmast åsyftas torde vara skeppsregistret, i
            vilket svenska skepp skall vara införda. Genom denna registreringsskyldighet
            träffas följaktligen — såsom avsikten är — handelssjöfarten. Som
            framgår av 11 och 12 $$ sjölagen är kravet på registrering dock
            ej undantagslöst. Ej heller inträder registreringsplikten genast.
            Den som förvärvar skepp ”som är registreringspliktigt i hans hand
            men ej infört i skeppsregistret” har en månad på sig att göra
            sådan anmälan. I en annan situation har ägaren sex månader på
            sig från det att skeppet blivit sjösatt. Den i förslaget gjorda
            anknytningen till registreringen får följaktligen till följd,
            att alla handelsfartyg icke kommer att omfattas av den stipulerade
            skyldigheten att lämna uppgift om fartygets namn och hemort. Båt
            som införts i båtregistret (båt som används yrkesmässigt främst
            för befordran av passagerare eller gods) behöver över huvud taget
            icke ha något officiellt namn. Handelssjöfarten fångas med andra
            ord in endast delvis, med påföljd att avvikelse uppkommer i förhållande
            till konventionen. Nuvarande 4 $ i sjötrafikförordningen — som
            i visst hänseende har ett vidare tillämpningsområde än 223 $ sjölagen
            och konventionen — avser ”i rummet” endast Sveriges sjöterritorium.
            Kommer transformeringen till det föreslagna stadgandet (326 $)
            att utvidga tillämpningsområdet? Denna ej oviktiga fråga synes
            över huvud taget icke berörd. I anslutning till sistnämnda fråga
            reser sig spörsmålet om vilken krets av potentiella smitare som
            avses med det nya stadgandet om smitning. Vilka av de ombordvarande
            på ett handelsfartyg? Vilka på en nöjesbåt? Kan brottet begås
            på land genom att man haft del i olyckan på eller från brygga?
            Frågorna bör så mycket mindre lämnas obesvarade som påföljden
            för den som misstar sig beträffande paragrafens räckvidd kan utgöra
            fängelse. Det föreslagna stadgandet (326 $) — som skall ersätta
            223 $ — är som nämnts hämtat från 4 $ sjötrafikförordningen. Den
            förändringen har dock vidtagits att orden ”såsom omhändertagande
            av nödställd eller skadad person” strukits. Den nya lydelsen överensstämmer
            med motsvarande bestämmelse i trafikbrottslagen. Genom den vidtagna
            strykningen aktualise- ras den centrala frågan, vilket syfte smitningsbestämmelsen
            har. Vilka intressen åsyftar paragrafen att tillgodose? Som jag
            närmare utvecklat i en artikel i Tidskrift för Sveriges advokatsamfund
            (TSA) 1975 s. 41ff, betitlad Smitning -— vad är det? är syftet
            med bestämmelsen märkligt nog icke klarlagt. Det är med andra
            ord högst tvivelaktigt huruvida det i trafikbrottslagens bestämmelse
            kan intolkas någon rättsplikt att vidta olika former av rädd-
            ningsåtgärder och att således bispringa nödställd eller skadad
            person. (En annan sak är att man gör så ändå.) I allt fall föreligger
            icke någon sådan
          </p>
          <pb facs="riksdagen-motions-pdf/data/198586/mot_198586__288/mot_198586__288-003.pdf"/>
          <p xml:id="i-7ava3X3du4BGVw95h89RLV">
            skyldighet så länge man stannar kvar på olycksplatsen. Skulle
            det till äventyrs finnas någon rättsplikt att handla, så inträder
            denna först i och med att man avlägsnar sig (smiter) från platsen!
            Det förtjänar att anmärkas att departe- mentschefen själv betecknat
            det föreslagna stadgandet (326 $) med uttrycket ”obehörigt avvikande
            från olycksplats”; se propositionens huvudsakliga innehåll och
            t. ex. rubriken på s. 14. Som framgår kommer det föreslagna stadgandet
            i dess sålunda förändrade lydelse att på ett påtagligt sätt avvika
            från den bakomliggande konventionen med dess uttryckliga krav
            på skyldig- het att lämna hjälp, en skyldighet som är lagfäst
            i 223 $ sjölagen varmed 4 $ sjötrafikförordningen är avsedd att
            korrespondera (prop. 1970:89 s. 11-12). Sammanfattningsvis avviker
            det föreslagna stadgandet från konventions- texten i så betydande
            utsträckning och företer eljest sådana brister att stadgandet
            måste bli föremål för betydande omarbetning. Det ligger nära till
            hands att låta 223 $ bibehållas i oförändrat skick och att detsamma,
            i konsekvens härmed, får gälla 327 $, eftersom de båda lagrummen
            är beroende av varandra. Det bör ankomma på vederbörande utskott
            att utarbeta erforderlig lagtext.
          </p>
          <p xml:id="i-UCevMqN6hew5dyRznowBNr">
            Vårdslöshet i sjötrafik
          </p>
          <p xml:id="i-B2SfZVLVHASzSZTXx2NRCi">
            I dag kan icke den straffas för vårdslöshet i sjötrafik som icke
            fullgör uppgift av väsentlig betydelse för säkerheten till sjöss.
            Det straffbara beteendet måste därjämte ha ägt rum på fartyget.
            Genom den föreslagna ändringen av 324 $ faller dessa villkor för
            straffbarhet bort. En matros som slarvar vid hanterandet av fartygets
            egna lastkranar kan därmed komma att omfattas av bestämmelsen
            i den nya lydelsen, om slarvet vållat skada på fartyget. Detsamma
            kan gälla den som hanterar en flotte eller flytande bryggponton
            på ett olämpligt sätt. De tidigare uppställda villkoren skall
            däremot gälla även framdeles för ”rattfylleri till sjöss” (325
            $). Det saknas tillräckliga skäl för den föreslagna utvidgningen.
          </p>
          <p xml:id="i-TEbnUmnk3FSPoDZfxiYyJW">
            Hemställan
          </p>
          <p xml:id="i-Dr29vLxZ4vCpamhY86qjJz">
            Med hänvisning till det anförda hemställer jag att riksdagen
            vid behandlingen av proposition 1985/86:85 företar de ändringar
            i lagförslaget som förordas i motionen.
          </p>
          <p xml:id="i-2AgZ3jS22EHztdUnzsmm63" type="date">
            Stockholm den 30 januari 1986
          </p>
          <div xml:id="i-TDqFNU5ge5DpAGGNtXXtj5" type="signatureBlock">
            <list xml:id="i-DvQAm6sxJHrWHDbeiGjp1d">
              <item xml:id="i-7DFFLboB5tPC1kM378L3fP" who="i-3YuWGKxprnXUh4GQ5Ai2yJ" type="signature">
                Allan Ekström (m)
              </item>
            </list>
          </div>
          <fw xml:id="i-XdLytAVqecZMmqDRAZdfxo">
            Mot. 1985/86:288
          </fw>
        </div>
      </div>
    </body>
  </text>
</TEI>
