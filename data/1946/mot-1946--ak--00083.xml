<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__ak__83/mot_1946__ak__83-001.pdf"/>
      <fw xml:id="i-Da4nBkJeXv7J1ZW5JzDeKJ">
        Motioner i Andra kammaren, nr 83. i
      </fw>
      <div type="motHeader" xml:id="i-9Q4dSZf6fGwEwWrSAY5iEf">
        <div type="motTitle" xml:id="i-9gg42Qk2vKunb5VQZPRrWr"/>
        <div type="motSubmissionInfo" xml:id="i-BbDzJr3ZcHbnNsCHQGQafD"/>
      </div>
      <div type="motBody" xml:id="i-41sSMAe3LP7mamdZJDdj6A">
        <div xml:id="i-FMwE3MxnYAUfkGP2uu8sGa">
          <p xml:id="i-DmLEf6aN1cGxPcqLz3XDdt">
            Nr 83.
          </p>
          <p xml:id="i-FcfvmtdhweYseX8b3vKxFg">
            Av fru Nordgren m. fl., om beredande av bättre försörjningsmöj-
          </p>
          <p xml:id="i-Tq5nKRVQBGVzdDon5HFmqk">
            ligheter åt änkor.
          </p>
          <p xml:id="i-N427F3vB26xa4yLaHDuGqY">
            En kategori samhällsmedlemmar, för vilka det från samhällets
            sida gjorts ganska litet i fråga om tryggandet av deras existens,
            är änkorna. Vi ha ingen änkepension i vårt land, med undantag
            för änkor efter män, som varit an- ställda i statlig eller kommunal
            tjänst, samt änkor efter män, vilka avlidit genom olycksfall i
            arbete och som hört hemma under olycksfallsförsäk- ringslagen.
            Visserligen lämna en del enskilda företag pension åt änkor efter
            i deras tjänst anställda, men någon laglig skyldighet härtill
            föreligger icke, utan änkepensionen grundar sig i dessa fall antingen
            på anställningsavtal eller frivillighet från företagets sida.
            Genom 1937 års lag om barnbidrag åt bland andra änkors barn togs
            ett betydelsefullt steg till ekonomiskt stöd åt änkor med minderåriga
            barn. Men den hjälp som här lämnas avser endast barnen, och något
            bidrag härutöver, för modern-änkan själv, utgår icke, en brist
            som säkerligen kommer att avhjälpas vid en förestående revision
            av nämnda lag eller möjligen i sam- band med allmänna barnbidrag.
            I det nyligen av socialvårdskommittén framlagda förslaget till
            reforme- ring av folkpensioneringslagen har även upptagits ett
            förslag om änkepen- sion jämte bostadstillägg åt dem, som bli
            änkor vid 55 års ålder, och därav äro i behov. Motiveringen härför
            är att de, som bli änkor vid denna ålder, ha svårt att helt försörja
            sig genom arbete, särskilt om de, såsom ofta är fallet, genom
            äktenskapet kommit att stå vid sidan om förvärvslivet. De föreslagna
            pensionsbeloppen äro dock icke av den storlek att de ge ens en
            torftig försörjning, utan äro närmast att betrakta som ett bidrag
            till denna, då man räknat med att vederbörande genom arbete skall
            kunna fylla ut vad som behövs för försörjningen. Om det sålunda
            under senare åren sörjts för ekonomisk hjälp åt änkor med minderåriga
            barn, och utsikter föreligga för en viss hjälp åt dem, som bli
            änkor vid äldre år, torde dock behov förefinnas av ytterligare
            hjälpåtgär- der åt änkorna från det allmännas sida. Dels äro i
            regel änkepensionerna — även de statliga och kommunala — små och
            otillräckliga för försörjnin- gen och dels kommer det allt fortfarande,
            även med de här ovan anförda åtgärderna, att finnas en del änkor
            som av olika skäl komma att ställas utan- för dessa. Härvid åsyftas
            närmast sådana änkor, som genom ett mångårigt äktenskap stått
            utanför förvärvslivet. Även om de före äktenskapet haft för-
          </p>
          <pb facs="riksdagen-motions-pdf/data/1946/mot_1946__ak__83/mot_1946__ak__83-002.pdf"/>
          <fw xml:id="i-Dbtt7TGmmRkTKvd3ATbqkS">
            8 Motioner i Andra kammaren, nr 83.
          </fw>
          <p xml:id="i-Gg6QxPAoVaAiP1FzDHb7ZF">
            värvsarbete, är det svårt att, efter många års frånvaro, vinna
            återinträde i detsamma. Särskilda hjälpåtgärder från samhällets
            sida åt sådana änkor vore därför på sin plats och borde, enligt
            vår mening, ordnas genom hjälp till självhjälp. En sådan åtgärd
            kunde tänkas vara att staten inrättade en änkornas låne- fond,
            ur vilken lån kunde erhållas räntefritt och utan borgen, antingen
            för startande av en affärs- eller yrkesverksamhet eller för utbildning
            eller om- skolning för yrkesarbete. Låneverksamheten kunde eventuellt
            handhavas av samma organ som de statliga bosättningslånen. Man
            kan därjämte tänka sig en anordning med ett organ, till vilket
            änkor, och möjligen även frånskilda hustrur, kunde vända sig med
            sina bekym- mer för erhållande av råd och hjälp. Detta organ borde
            anknytas till arbets- förmedlingen, som ju redan har en stab av
            sociala kuratorer för de mera svårplacerade fallen, såväl i fråga
            om arbetsförmedling som yrkesvägled- ning, och dessutom har avdelningar
            och ombud över hela landet. Bland uppgifterna skulle ingå såväl
            att lämna upplysningar om vilka sociala åt- gärder i Övrigt, som
            stå änkorna till buds, som ock att undersöka deras möjligheter
            att anknyta till ett föregående yrke eller ordna med omskol- ning
            för dem. Samtidigt borde organet i fråga stå i ständig kontakt
            med de olika utbildningsanstalterna och träffa överenskommelse
            med dessa om att göra undantag för änkor, som på grund av håg
            och fallenhet kunna anses lämpliga för respektive yrken, när det
            gällde elevantagande, trots att än- korna i fråga passerat åldersgränsen.
            De, som haft att syssla med dessa problem, veta hur svårt det
            nu är att förmå utbildningsanstalter att som elever taga emot
            kvinnor, som passerat åldersgränsen uppåt. Ett dylikt organ skulle
            också kunna medverka till anordnandet av repe- titionskurser för
            de änkor, som haft ett yrke, men inte utövat detta under de sista
            10—20 åren, allt ägnat att hjälpa vederbörande till självförsörjning.
            Staten har ju inom ett annat område givit hjälp till självhjälp,
            nämligen åt dem, som på grund av lång beredskapsinkallelse vid
            dess upphörande haft svårt att återgå till sin civila gärning.
            Detta har skett såväl genom yrkes- omskolning som genom räntefria
            lån till upprättande av rörelse, som kan ge dem utkomst. Åtgärder
            av här ovan antydda slag skulle säkerligen skapa möjligheter för
            en del änkor att antingen, genom startandet av en affärs- eller
            yrkes- verksamhet, kunna utföra sitt arbete i hemmet eller dess
            närhet, med möj- ligheter att samtidigt kunna öva tillsyn över
            eventuellt i hemmet varande minderåriga barn, eller att genom
            omskolning och yrkesutbildning bli i stånd att skaffa sig själv
            och sina barn bättre existensmöjligheter. Kostna- derna för en
            stödverksamhet av här antytt slag åt änkorna skulle delvis kom-
            penseras genom minskade socialvårdskostnader för dessa. Givetvis
            kan det finnas andra, och måhända bättre, vägar att stödja änkorna,
            än de ovan antydda, vilket i så fall en utredning torde kunna
            ge
          </p>
          <pb facs="riksdagen-motions-pdf/data/1946/mot_1946__ak__83/mot_1946__ak__83-003.pdf"/>
          <fw xml:id="i-RvVM2SNStJz9GJPcrYa6YU">
            Motioner i Andra kammaren, nr 83. 9
          </fw>
          <p xml:id="i-9e29UMyy7q1373GtMjSWxx">
            anvisningar om. Och med hänsyn till de stora ekonomiska svårigheter
            ett stort antal änkor i vårt land ha att dragas med, torde en
            utredning om huru dessa svårigheter eventuellt skola kunna avhjälpas
            vara motiverad. Med anledning av det anförda hemställes,
          </p>
          <p xml:id="i-Tism8T5mqZtqzJUQdsX7PA">
            att riksdagen måtte besluta att i skrivelse till Kungl. Maj:t
            anhålla om utredning om huruvida och genom vilka åtgär- der stöd,
            på annat sätt än genom pensioner och understöd, kan lämnas åt
            änkor för beredande av bättre försörjnings- möjligheter åt dem,
            samt att Kungl. Maj:t måtte för riks- dagen framlägga de förslag
            vartill utredningen kan för- anleda.
          </p>
          <p xml:id="i-Vzuaex5thoJ8svqwKM4wx5">
            Stockholm den 17 januari 1946.
          </p>
          <p xml:id="i-84C7qVxLsSN7Uc1MMFnnfi">
            Olivia Nordgren. Ruth Gustafson. Elin Eriksson.
          </p>
          <p xml:id="i-LPk9L2e3whgDVz4GcMHDDF">
            Märta Öberg. Hildur Alvén. Elsa Johansson.
          </p>
        </div>
      </div>
    </body>
  </text>
</TEI>
