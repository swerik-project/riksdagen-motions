<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SfU-00345">
  <teiHeader>
    <fileDesc>
      <titleStmt>
        <title>Utgiftsområde 12 Ekonomisk trygghet för familjer och barn</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 12 Ekonomisk trygghet för familjer och barn</title>
          <idno type="rdwebb">GV02Sf345</idno>
          <rs type="number">Sf345</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GV02Sf345/text</ref>
          <ref type="dokument_url_html">http://data.riksdagen.se/dokument/GV02Sf345</ref>
          <ref type="dokumentstatus_url_xml">http://data.riksdagen.se/dokumentstatus/GV02Sf345</ref>
          <ref type="doc">http://data.riksdagen.se/fil/D1BB95EF-687D-441B-BCBA-0501E0C516AA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-J95EwJKvWuN9JUNcJSJKgp</idno>
            <name>Göte Wahlström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-LVM39xuNL6qbGMfMwhFnoG" type="signed"/>
        <correspContext corresp="i-LVM39xuNL6qbGMfMwhFnoG">
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-J95EwJKvWuN9JUNcJSJKgp"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="referral" xml:id="i-6r2X8ogBBomeig5tVqYDLm">
          <date when="2007-10-16"/>
        </correspAction>
        <correspAction type="dismissal" xml:id="i-WWS9Uq8AM83Ysba87hatx4">
          <date when="2007-10-16"/>
        </correspAction>
        <correspAction type="numbering" xml:id="i-Qkq67faCaDmazHJEnRx6tW">
          <date when="2007-10-09"/>
        </correspAction>
        <correspAction type="submission" xml:id="i-3xRcfQHzQjadVkoQ88tEfA">
          <date when="2007-10-05"/>
        </correspAction>
        <correspAction type="transfer" xml:id="i-5eF9qjCrcTNYBMqYG5rap8">
          <date when="2007-10-05"/>
        </correspAction>
        <correspAction type="assigned" xml:id="i-LNNVeQ4LfXVGHNMzBRa2JK"/>
        <correspContext corresp="i-LNNVeQ4LfXVGHNMzBRa2JK">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6ifDn3EW5rMC2N8hww6GrX">
            Förslag till riksdagsbeslut
          </head>
          <list style="ol">
            <item xml:id="i-GovRBhUbU3De8YDqL829Mh">
              Riksdagen beslutar att avslå förslaget till nytt politiskt mål
              för politikområdet Ekonomisk familjepolitik.
            </item>
            <item xml:id="i-Sn8E2oeBcqGCiDd91gRcws">
              Riksdagen tillkännager för regeringen som sin mening vad som
              anförs i motionen om att ett vårdnadsbidrag inte införs.
            </item>
            <item xml:id="i-W1fngYumiCoUAFsyJ2kmHH">
              Riksdagen tillkännager för regeringen som sin mening vad som
              anförs i motionen om villkor för införandet av en jämställdhetsbonus
              i föräldraförsäkringen.
            </item>
            <item xml:id="i-WLY8QCFJBAC3Twj7PbK5Zj">
              Riksdagen beslutar att avslå regeringens förslag om ändring i
              lagen om allmän försäkring, dvs. att beräkna den sjukpenninggrundande
              inkomsten med faktorn 0,97 för föräldrapenning, tillfällig föräldrapenning
              och havandeskapspenning.
            </item>
            <item xml:id="i-VPcDFjYCofZtnZozJE47H8">
              Riksdagen tillkännager för regeringen som sin mening vad som
              anförs i motionen om att ersättningen i föräldraförsäkringen höjs
              till 80 %.
            </item>
            <item xml:id="i-51ergYUXQ7XALtRb6sEYAB">
              Riksdagen tillkännager för regeringen som sin mening vad som
              anförs i motionen om höjt tak i tillfälliga föräldrapenningen
              och havandeskapspenningen.
            </item>
            <item xml:id="i-3X7LVJZZgLh6mLhQsHWyBK">
              Riksdagen tillkännager för regeringen som sin mening vad som
              anförs i motionen om möjligheten för båda föräldrarna att ta ut
              föräldrapenning samtidigt utökas under barnets första månad.
            </item>
            <item xml:id="i-R3BhyQ5SiVRzMEasEpz9Xe">
              Riksdagen tillkännager för regeringen som sin mening vad som
              anförs i motionen om att utreda förutsättningarna att ge de föräldrar
              med outnyttjade föräldrapenningdagar en andra chans.
            </item>
            <item xml:id="i-E6pyZ7N5nmwMG1Rvum6eH2">
              Riksdagen tillkännager för regeringen som sin mening vad som
              anförs i motionen om delat barnbidrag vid växelvis boende.
            </item>
            <item xml:id="i-2WEqtHkoo2fTmTMybTYJDw">
              Riksdagen tillkännager för regeringen som sin mening vad som
              anförs i motionen om ekonomiskt utsatta barn.
            </item>
            <item xml:id="i-JghkpqAyEZj5rMfjUkiVTB">
              Riksdagen tillkännager för regeringen som sin mening vad som
              anförs i motionen om en solidarisk välfärd med tydliga principer
              för omfördelning.
            </item>
            <item xml:id="i-8JwRh2KsgKCadGEFtkQFVZ">
              Riksdagen tillkännager för regeringen som sin mening vad som
              anförs i motionen om en särskild föräldrapenning.
            </item>
            <item xml:id="i-UziED4f8U8EBHn2Q6Dpe2d">
              Riksdagen tillkännager för regeringen som sin mening vad som
              anförs i motionen om bostadsbidragen som ett bostadspolitiskt
              instrument.
            </item>
            <item xml:id="i-ShhqcbyPPtEWfL3u5vp3xZ">
              Riksdagen beslutar att till utgiftsområde 18 Samhällsplanering,
              bostadsförsörjning, byggande samt konsumentpolitik överföra 3
              199 000 000 kr från anslag 21:8 Bostadsbidrag.
            </item>
          </list>
        </div>
        <div type="motContent">
          <head type="h1" xml:id="i-VUK3YpMHRCdgauom3GbCDi">
            Motivering
          </head>
          <head type="h2" xml:id="i-nT2FUCgryT5LoEvCjRaUS">
            1 Inledning en modern familjepolitik
          </head>
          <p xml:id="i-Xz5Qo1pFmAjHsH96ucegKq">
            Vi socialdemokrater vill ha en familjepolitik grundad på barnets
            bästa, generell välfärd samt jämställdhet mellan män och kvinnor.
            Den familjepolitik som vi bedrivit i Sverige har resulterat i
            generellt goda uppväxtvillkor för barnen och ett samhälle där
            man som förälder inte behöver välja mellan föräldraskap och förvärvsarbete.
            Det är en politik som med solidarisk omfördelning bidrar till
            både social och ekonomisk utjämning. Det är en familjepolitik
            som omvärlden nu efterhärmar, eftersom den kombinerar tillväxt
            och trygghet.
          </p>
          <p xml:id="i-FNWnDdeHmkqohLkSbmBvP2">
            Regeringens budgetproposition aviserar dessvärre tydliga avsteg
            från vår familjepolitiska modell, inte bara genom förslag om besparingar
            i de familjepolitiska stöden, utan också genom att presentera
            grunddragen till en borgerlig familjepolitik med dåtiden som förebild.
            Tydligast märks detta genom förslaget om vårdnadsbidrag ett bidrag
            som alltfler länder nu avvecklar i takt med att dess nackdelar
            och otakt med tiden blir allt tydligare.
          </p>
          <p xml:id="i-F95ox4MK5MeYaUoEbYTEgH">
            Vi socialdemokrater vill istället fortsätta att utveckla den
            familjepolitiska modell som vi har i Sverige. Även om Sverige
            på många sätt är ett föregångsland, så finns fortfarande hinder
            i samhället och på arbetsmarknaden som försvårar för dagens och
            morgondagens föräldrar att kombinera arbete och föräldraskap.
            För det kan vi inte stå handfallna. Sverige behöver en politik
            och ett välfärdssystem som kan svara upp till de värderingar och
            attityder som dagens unga föräldrar har.
          </p>
          <p xml:id="i-B6u1sjrfc1S7hqQ3zijde4">
            Människor är olika så också familjer, vilket familjepolitiken
            i allt högre utsträckning måste ta hänsyn till. Vissa familjer
            får barn i unga år medan barnafödandet för andra av olika skäl
            skjuts upp till senare i livet. Många barn växer upp i familjer
            med en ensamstående förälder, medan andra barn bor växelvis hos
            sin mamma och sin pappa. En del familjer har bara ett eller två
            barn, medan andra barn växer upp med många syskon. Vissa barn
            växer upp med föräldrar som är homosexuella. Andra familjer består
            av studerande med små barn, andra är företagare med andra villkor
            än de som förvärvsarbetar. Särskilt tufft är det för ensamstående
            med barn, studerande föräldrar och föräldrar till svårt sjuka
            barn. Inte sällan upplever de begränsningar i föräldraskapet på
            grund av dålig ekonomi och känslor av bristande stöd från omgivning
            och samhälle. För deras skull behövs också en familjepolitik med
            kompensatoriska inslag som tar hänsyn till deras särskilt utsatta
            situation.
          </p>
          <p xml:id="i-RXjpDmE8r2ZDdB6xTaqVJj">
            Även om det finns olika typer av familjer väljer de allra flesta
            att försörja sig genom att båda föräldrarna har inkomster från
            arbete. Om kvinnor tvingas välja mellan barn eller arbete väljer
            de det senare. Den borgerliga regeringens förslag att införa ett
            vårdnadsbidrag försvagar däremot kvinnors förankring på arbetsmarknaden
            och försämrar barnens tillgång till förskolan. Kristdemokraterna
            i Tyskland satsar nu med Sverige som viktig förebild på en förbättrad
            föräldraförsäkring och en utbyggd förskola. I Norge avvecklas
            nu vårdnadsbidraget. Den borgerliga regeringen gör tvärtom söker
            sig i stället tillbaka till forna hemmafruideal.
          </p>
          <p xml:id="i-76v2ofYXrJ8rzXgqi7C5sq">
            Här hemma presenterade SCB så sent som i våras en rapport som
            tydliggjorde sambandet mellan lång mammaledighet och sämre karriärmöjligheter.
            De kvinnor som tagit lång föräldraledighet blir i mindre utsträckning
            befordrade. Så trots att Sverige kommit, relativt sett, långt
            vad gäller kvinnors möjligheter i arbetslivet, finns redan idag
            utan ett vårdnadsbidrag orättvisor att ta itu med. Att vara föräldraledig
            och ta ansvar för små barn ska naturligtvis ses som en klar merit
            i arbetslivet, såväl för män som för kvinnor.
          </p>
          <p xml:id="i-D7zedge8A9kno3LY7cLaVP">
            I grunden handlar det om att göra upp med traditionella könsrollsmönster
            i arbetslivet och i familjer. Det är vår bestämda uppfattning
            att mäns rättigheter och skyldigheter inom familjens hägn har
            uppmärksammats för lite. Med rätta har en stor del handlat om
            kvinnors rättigheter i arbetslivet. Men om ingen betydande uppmärksamhet
            fästs vid den sneda könsfördelningen för det obetalda hemarbetet,
            riskerar strävan efter kvinnors bättre villkor i arbetslivet att
            bli en chimär. Beviset för det finner vi i det vedertagna begreppet
            om kvinnors dubbelarbete. Om kvinnor och män ska ha lika chanser
            i arbetslivet kan inte kvinnan ensam bära de roller hon haft i
            århundraden.
          </p>
          <p xml:id="i-UfPBrZLpM3AkwXYgfUZiod">
            Grunden för den svenska välfärdsmodellen har under en lång tid
            varit arbetslinjen. Med den som grund ska systemen underlätta
            för den enskilda individen att klara sin egen försörjning. Arbete
            handlar både om skyldigheter och rättigheter. I ett samhälle med
            höga välfärdsambitioner är arbete en förutsättning. Då krävs att
            så många som möjligt förvärvsarbetar. Vi socialdemokrater tänker
            inte överge arbetslinjen som en grundläggande princip. Den är
            nödvändig för att klara välfärden och för mäns och kvinnors lika
            möjligheter till ekonomisk självständighet.
          </p>
          <head type="h1" xml:id="i-CKnEDbZaE45YcfsSKqjzmn">
            Anslag i jämförelse med budgetpropositionen för 2008
          </head>
          <table>
            <row xml:id="i-MfenuJwjFsT4wo816fqu4X">
              <cell>
                Anslag
              </cell>
              <cell>
                2008
              </cell>
              <cell>
                2009
              </cell>
              <cell>
                2010
              </cell>
            </row>
            <row xml:id="i-CXNh1iGQtPZC8itCvgcgX">
              <cell>
                21:8 Flytt av bostadsbidrag till UO18
              </cell>
              <cell>
                3 199
              </cell>
              <cell>
                3 057
              </cell>
              <cell>
                3 022
              </cell>
            </row>
            <row xml:id="i-CvL1kGa2aUZzDox4NooqKg">
              <cell>
                21:2 Föräldraförsäkring
              </cell>
              <cell>
                931
              </cell>
              <cell>
                1 031
              </cell>
              <cell>
                1 031
              </cell>
            </row>
          </table>
          <head type="h2" xml:id="i-RjDZmEQ2fmB4RTNgvuEwsR">
            2 Mål för politikområdet ekonomisk familjepolitik
          </head>
          <p xml:id="i-SEMfV6fCTjy1nmopP8hJxk">
            Gällande mål för politikområdet ekonomisk familjepolitik ska
            enligt vår mening bibehållas. Målet att skillnaderna i de ekonomiska
            villkoren mellan familjer med och utan barn skall minska inom
            ramen för den generella välfärden har god överensstämmelse med
            de principer utifrån vilka politikområdet är uppbyggt. För ett
            välfärdssamhälle med ambitioner kan knappast signalen att barn
            ska vara en ekonomisk börda vara rimlig. En solidarisk omfördelning
            mellan dem som har och inte har barn är en viktig del i vår generella
            välfärd. På motsvarande sätt är en solidarisk utjämning av risker
            och kostnader mellan generationer, mellan arbetande och arbetslösa,
            mellan sjuka och friska viktiga inslag i våra trygghetssystem.
          </p>
          <p xml:id="i-YGmZ9xgstSjybJJBD9D6NS">
            Vi noterar också att regeringen konstaterar att måluppfyllelsen
            varit god, dels då systemen bidrar till en utjämning av de ekonomiska
            villkoren mellan familjer med och utan barn, dels en utjämning
            av de ekonomiska villkoren för familjer över livscykeln. Trots
            detta så föreslår regeringen ett nytt mål för politikområdet.
            Regeringen vill till och med speciellt framhålla att det nya förslaget
            till mål mer tar sikte på enskilda familjers ekonomiska villkor
            än på omfördelning. För oss blir det därmed mycket tydligt att
            regeringen därmed heller inte motsätter sig en utveckling där
            skillnaderna ökar mellan familjer med barn och andra grupper i
            samhället. Den solidariska omfördelningen som så länge varit en
            viktig del i utformandet av välfärdspolitiken tycks enligt regeringen
            ha spelat ut sin roll. Ett principiellt felsteg som dessvärre
            också kan få långsiktigt allvarliga effekter. Vi föreslår riksdagen
            att avslå regeringens förslag till nytt mål för politikområdet.
          </p>
          <head type="h2" xml:id="i-4NqBxzJmRg2aHxcL21F7tw">
            3 Vårdnadsbidraget vänder utvecklingen bakåt
          </head>
          <p xml:id="i-i3E8Hpjxprk5s7dv1V9ES">
            Borgerliga företrädare har talat mycket om vikten av arbete.
            Tråkigt nog visar de inga prov på att förstå även vikten av en
            arbetslinje i familjepolitiken. Trots att regeringen talat sig
            varm för att bryta utanförskap och minska bidragsberoendet läggs
            nu förslaget om att införa ett kommunalt vårdnadsbidrag. Ett kontantstöd
            på 3 000 kronor till föräldrar som avstår från förvärvsarbete
            är inte rätt sätt att använda samhällsresurserna. Vårdnadsbidraget
            om det införs kommer drastiskt att försvaga Sveriges tvåförsörjarmodell
            och dessutom bli ett markant avsteg från arbetslinjen. Kvinnors
            ställning på arbetsmarknaden behöver förstärkas inte försvagas.
            Uttag av vårdnadsbidrag leder dessutom till att de som nyttjar
            det får en lägre pension än om de skulle ha jobbat. För en kvinna
            som tjänar 15 000 kronor i månaden innebär detta i praktiken att
            hon går miste om 1 500 kronor i pensionsinbetalningar varje månad
            som hon utnyttjar vårdnadsbidraget 1 . Det motsvarar halva vårdnadsbidraget.
          </p>
          <p xml:id="i-5qDyRpa3ssumrSUu1JpfyM">
            I Norge kan man nu se effekterna av det vårdnadsbidrag, så kallat
            kontantstøtte, som den förra norska regeringen införde för ett
            antal år sedan. Kontantstøtte kom att bli en reform som tog kvinnor
            från arbetsmarknaden över 96 procent av bidragstagarna var kvinnor.
            Värst utsatta blev kvinnor med utländsk bakgrund i storstadsområdena.
            En redan tidigare svag förankring i arbetslivet försämrades ytterligare
            när vårdnadsbidraget blev den försörjning de hänvisades till.
            2 Norge står nu i begrepp att avveckla vårdnadsbidraget.
          </p>
          <p xml:id="i-J11PLdBMkGLLYHjyUpYTKN">
            Norges utvärdering visar också andra negativa effekter som minskad
            integration för barn. Språkutvecklingen för barn i invandrarfamiljer
            som har haft så kallat kontatstøtte har varit sämre än för de
            barn som deltagit i förskolan. 3 Även andra länders erfarenheter
            visar att det är en övervägande majoritet kvinnor som nyttjar
            bidraget. Det är alltså ett rejält kliv tillbaka för jämställdheten
            och en rejäl kvinnofälla. Vi föreslår riksdagen att bestämt avslå
            förslaget om att införa ett kommunalt vårdnadsbidrag.
          </p>
          <head type="h2" xml:id="i-6AEh6a641WXjpE8jARsVx1">
            4 Ökad jämställdhet i stället för vårdnadsbidrag
          </head>
          <p xml:id="i-H4whvE3dSeozvUoYQaMvB">
            Vi är beredda att utveckla fler förslag baserade på föräldraförsäkringsutredningen
            för att knyta en större del av föräldraförsäkringen till respektive
            förälder. Målet är tydligt. Vi socialdemokrater vill ha ett jämställt
            uttag av föräldraförsäkringen.
          </p>
          <p xml:id="i-667AQgQWxhgA9y9ZgojKFv">
            Vi har räckt ut vår hand till regeringen. Om regeringen avstår
            från att införa ett vårdnadsbidrag är vi beredda att ingå en överenskommelse
            om en jämställdhetsbonus i familjepolitiken. Vårt erbjudande skulle
            ge möjlighet till en parlamentarisk uppgörelse som garanterar
            en hållbar familjepolitik och som inte utsätts för förändring
            vid varje regeringsskifte. TCO har föreslagit att de föräldrar
            som delar på föräldraförsäkringen ska få en ekonomisk bonus en
            jämställdhetsbonus. En jämställdhetsbonus blir ett ekonomiskt
            incitament som bidrar till att föräldrar faktiskt kan få råd att
            ta ut dagar i föräldraförsäkringen mer jämställt än idag.
          </p>
          <p xml:id="i-5QxSitPAz5baVENeuSn6yU">
            Vi är också beredda att analysera möjligheterna att ge en jämställdhetsbonus
            till de arbetsgivare som uppmuntrar och stöder män att ta sin
            del av ansvaret för hem och familj. Många av de värderingar och
            synsätt om vem som ska vara ansvarig för barnen understöds av
            traditioner och diskussioner på arbetet och av den syn som arbetsgivaren
            lägger på mäns och kvinnors roller. Med en mer tillåtande och
            självklar attityd från arbetsgivarens sida borde pappors uttag
            av föräldraledigheten kunna öka.
          </p>
          <head type="h2" xml:id="i-JWEFumNfTQTb4TKK8TV4Cr">
            5 Bättre stöd till gravida och nyblivna föräldrar
          </head>
          <p xml:id="i-CaJpF6DaTVanTB7f4cihMR">
            En majoritet av kvinnorna, 74 procent, som födde barn under det
            första halvåret 2002, försörjde sig någon gång under de sista
            90 dagarna av graviditeten på ersättningar från socialförsäkringssystemet.
            I genomsnitt handlade det om cirka 50 dagar som utbetalades i
            form av föräldrapenning, havandeskapspenning eller sjukpenning.
            Statistiken visar vidare att cirka 41 procent av de gravida kvinnorna
            tar ut föräldrapenning före barnets födelse, medan havandeskapspenning
            betalades ut till 22 procent av kvinnorna. 4
          </p>
          <p xml:id="i-Y1nzQ369GCjCj1eSD7XK6F">
            Möjligheten för gravida att gå hem vid fysiskt ansträngande arbeten
            eller när ens arbetsförmåga är nedsatt är viktig och bidrar till
            att många kvinnor klarar sig oskadda genom graviditeten samt minskar
            risken för att barnet lider skada. Dessvärre uppfyller inte tillämpningen
            av reglerna alltid kraven om en rättssäker likabehandling. Bristen
            ligger framför allt i att Försäkringskassans bedömningar skiljer
            sig mellan olika orter och regioner. Vi förutsätter därför att
            Försäkringskassans pågående arbete för att öka likabehandlingen
            och rättssäkerheten i socialförsäkringarna även fäster uppmärksamhet
            vid detta problem.
          </p>
          <p xml:id="i-MDvNBuLw6L4WPbQKELxxyz">
            Ändå tror vi, till skillnad från regeringen, att det inte räcker.
            Vi vill få bort synen att graviditet skulle vara ett sjukdomstillstånd
            snarare än något naturligt. Statistiken säger oss att besvär under
            graviditeten är vanligt. Här har arbetslivet ett viktigt ansvar
            att kunna erbjuda sjysta arbetsvillkor och god arbetsmiljö. Idag
            kan den som är gravid begära att bli omplacerad eller få havandeskapspenning
            60 dagar före planerad förlossning. Arbetsgivarens ansvar att
            kunna erbjuda flexibla lösningar borde infalla även tidigare under
            graviditeten. Det torde också ligga i arbetsgivarens intresse
            att behålla den gravida i arbete, vilket innebär en besparing
            i minskade sjukfrånvarokostnader.
          </p>
          <p xml:id="i-8EiCVtZVw8ei4bPd5TeKLq">
            Föräldraförsäkringsutredningen har föreslagit att en graviditetsmånad
            införs och att havandeskapspenningen samtidigt avskaffas. Syftet
            med en graviditetspenning, menar utredningen, skulle både vara
            att möta gravidas behov av vila under slutet av graviditeten och
            att komma till rätta med de stora regionala skillnader av de olika
            slagen av ersättning som finns. 5 Idag finns möjligheten att ta
            ut föräldraförsäkring innan barnet har fötts för gravida som känner
            att de behöver vila. Samtidigt känner många gravida att de då
            minskar på tiden som de kan tillbringa med barnet efter födelsen.
            En annan viktig aspekt är önskemålet att förlänga föräldraförsäkringen
            efter att barnet fötts och då framför allt den tid papporna tillbringar
            med barnet. Det gör att för- och nackdelarna av en graviditetsmånad
            noga behöver analyseras.
          </p>
          <p xml:id="i-HMnzAbC3PisPoHSTEiQ6jn">
            Studier som Statens folkhälsoinstitut har gjort visar att det
            finns ett tydligt samband mellan pappans engagemang och barnets
            utveckling och sociala anpassning. En viktig förutsättning för
            föräldrarnas engagemang är också att känna sig som fullständigt
            ansvariga för sina barns omvårdnad. Det är under en sammanhängande
            samvaro med barnet som förälderns omsorgsrationalitet utvecklas.
          </p>
          <p xml:id="i-5qgPhEpoGTLZxVxngGexWz">
            Vi ser flera fördelar med att öka pappornas möjlighet att delta
            i omvårdnaden av barnet redan från start. Det skulle dels stärka
            banden mellan barn och far, dels skulle pappans tidiga delaktighet
            innebära en betydande avlastning för mamman den första tiden efter
            förlossningen. Därför bör möjligheten för båda föräldrarna att
            ta ut föräldrapenning samtidigt utökas under barnets första månad.
            6 Det hade underlättat för familjerna den första tiden hemma och
            blivit en välkommen reform.
          </p>
          <head type="h2" xml:id="i-ospUNt5PHNJWghLFy5E2t">
            6 En andra chans till papporna en ny möjlighet under åren 20092011
            att öka jämställdheten och stärka stödet till ungdomar
          </head>
          <p xml:id="i-6nNinH5DH8SxSU5ZdzkDzv">
            Vem har inte träffat pappor som säger att de hade gjort annorlunda
            om de finge ta småbarnsåren i repris? Det är föräldrar som senare
            ångrar att de inte var föräldralediga i större utsträckning eller
            kanske inte alls. Plötsligt står de där med barn som börjat skolan
            eller kanske redan är i tonåren. När barnet har fyllt 8 år har
            deras föräldrapenningdagar bränt inne och försvunnit in i statskassan.
            Försäkringskassans beräkningar visar att framför allt pappadagar
            kvarstår outnyttjade. Vi är beredda att utreda förutsättningarna
            att ge dem med outnyttjade föräldrapenningdagar en andra chans.
            En möjlighet är att kunna använda en del av de föräldrapenningdagar
            som inte tagits ut till att förstärka kontakten med sina barn
            under högstadietiden. Detta kan bidra till såväl en förbättrad
            relation mellan förälder och barn som förhoppningsvis att fler
            engagerar sig för barnens skolgång. Det kanske dessutom är särskilt
            angeläget just när barnen nått tonåren att finnas till hands som
            stödjande vuxen. Under två år, förslagsvis åren 20092011, är vi
            beredda att låta denna andra chans bli möjlig för dem med kvarstående
            föräldrapenningdagar. Det faktum att insatsen är tidsbegränsad
            innebär en tydlig signal om att det nu finns en andra chans men
            begränsad i tid att använda föräldraförsäkringen fullt ut. Därigenom
            vill vi stimulera till ett mer jämställt uttag av föräldraförsäkringen
            och bidra till att stärka ungdomars uppväxtvillkor och behov av
            vuxenkontakt.
          </p>
          <head type="h2" xml:id="i-7nDEyPPEm8TeUHF4Fp2LiB">
            7 Trygg ersättning vid sjukdom och föräldraledighet
          </head>
          <p xml:id="i-WzvnFfMTroX7Ku2yupAzZG">
            Den 1 juli 2006 höjde den socialdemokratiska regeringen taket
            i föräldraförsäkringen från 7,5 till 10 prisbasbelopp, så att
            de allra flesta får 80 procent i ersättning när man är föräldraledig.
            Samtidigt höjdes taket i tillfälliga föräldrapenningen samt i
            sjukförsäkringen. I och med detta stärktes också legitimiteten
            för socialförsäkringssystemet. Försäkringskassans egna analyser
            visar också att fler dagar med föräldrapenning också tagits ut
            av män som en direkt effekt av höjningen av ersättningstaket.
            Dock har inte skillnaderna i uttagna dagar mellan kvinnor och
            män minskat som en följd av detta då kvinnorna med de högsta inkomsterna
            ökat sitt uttag mer än vad männen gjort. Ur ett barnperspektiv
            är höjningen av ersättningstaket ändå mycket positiv. Både män
            och kvinnor har tagit ut fler dagar. I tider då fler och fler
            av föräldrapenningdagarna inte används innan barnen fyller åtta
            år är det nu fler barn som får ha en förälder hemma en något längre
            tid än vad som annars skulle ha varit fallet. 7
          </p>
          <p xml:id="i-HLCCmuY3DvDUyi6Tg4YM86">
            Dessvärre har den borgerliga regeringen sänkt taket vid vård
            av sjukt barn samt för den som blir sjuk. Att sänka ersättningen
            för dem vars trygghet redan har inskränkts på grund av sjukdom
            eller små sjuka barn är obegripligt. Vid prövningar i livet behövs
            tryggheten som bäst. Ännu mer felaktigt är det i ett läge när
            landet går på högvarv och jobben blir fler. Vi socialdemokrater
            värnar om de barn som blir sjuka. Den borgerliga regeringens taksänkning
            i den tillfälliga föräldrapenningen drabbar familjer med svårt
            sjuka barn hårt. Att föräldrarna ska straffas med sänkt ersättning
            för att man under en period avstår från arbete för att kunna vårda
            sitt sjuka barn är inte rimligt.
          </p>
          <p xml:id="i-M676yAM3c5nf1657qCiwpy">
            Vi vänder oss också starkt emot att den borgerliga regeringen
            fortsätter på den inslagna vägen att smygsänka den ekonomiska
            ersättning som betalas ut till människor genom att ändra i beräkningsgrunderna.
            Vi avvisar förslaget att ytterligare sänka ersättningarna nu genom
            att den sjukpenninggrundade inkomsten ska multipliceras med faktorn
            0,97 vid beräkning av föräldrapenning, tillfällig föräldrapenning
            och havandeskapspenning. Vi föreslår i stället att föräldrapenningen
            med flera dagersättningar höjs till 80 procent.
          </p>
          <head type="h2" xml:id="i-EdkwV3c4wfap6XKTNSiYne">
            8 Delat barnbidrag
          </head>
          <p xml:id="i-VWJyHwfThPwFG8dtbUqNgD">
            Regeln som säger att barnbidraget automatiskt ska betalas ut
            till mamman är från 1947.
          </p>
          <p xml:id="i-M4PFR5oQtCWNbPky5rYVRt">
            Lika modernt som det var att betala ut barnbidraget enbart till
            mamman då, lika omodernt är det idag. Nu leder det till att samhällets
            stöd till barnfamiljerna upprätthåller och underblåser den ojämlika
            uppfattningen att det är mamman som ska stå för inköpen till barnet.
            Under de 60 år som gått sedan barnbidraget infördes har det hänt
            mycket i samhället som fått konsekvenser för familjestrukturen.
            Idag delar alltfler mammor och pappor på ansvaret för barnen.
            Det är bra, och något vi vill uppmuntra.
          </p>
          <p xml:id="i-XScFNbnja6jC9qFLYumcpx">
            Viktigare ändå är att barnbidraget faktiskt är till för barnen.
            Därför ska också barnbidraget följa med barnen. Vi socialdemokrater
            tycker det är rimligt att föräldrar som delat på sig, men fullt
            ut delar på ansvar och omvårdnad av barn genom att de bor växelvis
            hos sina föräldrar, båda ska ha rätt att ta del av barnbidraget.
          </p>
          <p xml:id="i-MsNdZeu1nBjt5VA8XZRCXQ">
            Vårt förslag innebär att familjer med växelvis boende för barnen
            ska dela på barnbidraget. Åtta procent av alla barn som inte lever
            med båda sina föräldrar hade år 2006 växelvis boende. Det innebär
            att föräldrarna till cirka 95 000 barn berörs av ändrade regler.
            Förslaget ligger också helt i linje med synen att alla lagar och
            regler ska vara könsneutrala och inte diskriminera någon på grund
            av kön.
          </p>
          <head type="h2" xml:id="i-Svyq54PBx6zncj5FJ5uAZq">
            9 Barn i ekonomiskt utsatta familjer
          </head>
          <p xml:id="i-8zY4WmsmHgJ147mXmzaTy9">
            Antalet barn som lever i familjer med mycket låg ekonomisk standard
            har minskat med en femtedel. Men fortfarande är skillnaderna stora
            mellan barn i Sverige. Vissa barn föds till knappa förhållanden
            där ensamstående föräldrar får vrida och vända på varenda krona
            för att få livet att gå ihop. Andra föds i familjer där resurser,
            kontakter, språksäkerhet och rika valmöjligheter är en självklarhet.
            Vissa barn kommer alltid att ha ett försprång. Därför är det så
            viktigt med en politik som stöder de barn som föds till sämre
            villkor.
          </p>
          <p xml:id="i-USo7G11mTUjivpvgNXtCxg">
            Tidigare undersökningar visar dessutom att framför allt barn
            till ensamstående föräldrar och barn till personer som är födda
            utomlands är överrepresenterade bland ekonomiskt utsatta hushåll.
            Vi socialdemokrater menar att det är viktigt att värna om underhållsstödets
            storlek. Vi ser också att det finns skäl att framöver analysera
            möjligheterna till en reformering av underhållsstödet.
          </p>
          <p xml:id="i-HF5crjh7Trv6sm1Y3pSD4w">
            Vi socialdemokrater satsade under förra mandatperioden 1 miljard
            kronor för höjt underhållsstöd, barntillägg för studerande samt
            förbättring av den delen av bostadsbidraget som utgör särskilt
            stöd till barnfamiljer. Dessutom höjdes barnbidraget och flerbarnstillägget
            2006 med 100 kronor, samtidigt som flerbarnstillägget infördes
            redan från andra barnet. Alla barn har rätt till trygghet. Vi
            vill fortsätta att hävda barnbidragets värde.
          </p>
          <p xml:id="i-TFvvTA68EoaZCWNLSGc1oZ">
            Vi förordar en generell välfärdsmodell med tydliga omfördelningsprinciper.
            Mot den står den borgerliga selektiva, behovsprövade politiken
            som i kombination med grundtrygghetsmodeller ökar klyftorna och
            skapar fattigdomsfällor. Regeringen rör sig bestämt i den riktningen
            med förslag om förändrade målformuleringar, sänkta ersättningsnivåer
            och vårdnadsbidrag. Med den borgerliga regeringens politik är
            risken stor att de ekonomiskt utsatta familjerna kommer att öka
            i antal.
          </p>
          <head type="h2" xml:id="i-BznTf1BCM29xAcTppMLwbt">
            10 Ensamstående föräldrar
          </head>
          <p xml:id="i-5qGiNAGDSpRTrsdifayB97">
            Underhållsstödet som är ett stöd från staten till särlevande
            föräldrar utbetalas om den förälder som barnet inte bor tillsammans
            med inte betalar underhållsbidrag eller betalar ett underhållsbidrag
            som är mindre än 1 273 kronor i månaden och per barn. Senast underhållsstödet
            reformerades var 2005 med ikraftträdande från och med 2006, då
            stödet bland annat höjdes med 100 kronor, upp till 1273 kronor
            per månad och barn. Vi socialdemokrater menar att det är viktigt
            att värna om underhållsstödets storlek. Vi ser också det finns
            skäl att framöver analysera möjligheterna till en reformering
            av underhållsstödet.
          </p>
          <p xml:id="i-VeLQVLnLPXAE7xGwgxeUSN">
            Från år 1995 kan en förälder som måste arbeta överlåta rätten
            till tillfällig föräldrapenning till annan försäkrad som avstår
            från arbete för att vårda barnet i förälderns ställe när barnet
            är sjukt. Det är en viktig möjlighet som måste finnas. Majoriteten
            av barn som bor i Sverige bor med båda sina föräldrar, men det
            blir allt vanligare att barn enbart bor med en förälder. Från
            juli 2001 kan också tillfällig föräldrapenning även betalas ut
            till annan försäkrad, än mamman eller pappan, om de varken kan
            arbeta eller vårda barnet. Särskilt beroende av att det finns
            fungerande stöd och nätverk omkring en är ensamstående föräldrar.
            När människor flyttar till annan ort på grund av studier eller
            arbete har de inte heller föräldrar och anhöriga på nära håll.
            Ensamstående föräldrar som i praktiken ensam har faktisk vårdnad
            om barnet har en särskilt utsatt situation när de själva drabbas
            av sjukdom. För att på fler sätt underlätta deras situation är
            vi beredda att utreda förutsättningarna för en särskild föräldrapenning
            för en annan försäkrad som avstår förvärvsarbete för att vårda
            ett barn istället för den sjuke föräldern.
          </p>
          <head type="h2" xml:id="i-CsS45UKnCzANa6Uh46BrjM">
            11 Bostadsbidrag
          </head>
          <p xml:id="i-Jgw3Y8XdAHd3go1UG3aU3K">
            Bostadsbidragen är utformade för att täcka barnfamiljers behov
            av en bra bostad och ge ekonomiskt svaga hushåll möjlighet att
            möta sina bostadskostnader. Vi socialdemokrater ser inte bara
            bostadsbidragen som ett viktigt familjepolitiskt instrument, utan
            också som en viktig del i en god social bostadspolitik. En social
            bostadspolitik förbättrar förutsättningarna för att barn får goda
            uppväxtvillkor. Bostadsbidragen är en av de mest träffsäkra stödformerna
            till hushåll med låga inkomster och förbättrar därmed förutsättningarna
            för barn i ekonomiskt utsatta familjer att växa upp under goda
            boendeförhållanden.
          </p>
          <p xml:id="i-6WGwuramSnRuqQWnx5CBiH">
            Riksdagen beslutade under 2005 om ändrade regler för bostadsbidrag
            (prop. 2004/05:112). Lagen trädde i kraft den 1 november 2005
            och tillämpas på bostadsbidrag från och med den 1 januari 2006.
            Förändringarna innebär bland annat att den del av bostadsbidraget
            som lämnas som särskilt bidrag till barnfamiljerna höjts. Vidare
            infördes ett umgängesbidrag till föräldrar som på grund av vårdnad
            eller umgänge har sina barn tidvis boende hos sig. Det genomfördes
            också förändringar i beräkning av den bostadskostnadsbaserade
            delen av bostadsbidraget. Reglerna innebär att man vid beräkning
            av bostadsbidraget bortser från bostadskostnader som löper på
            bostadsytor över en viss gräns som varierar beroende på hushållets
            storlek. Dessa regler om bidragsgrundande bostadsyta kan bland
            annat få till följd att ett byte till en större lägenhet med samma
            eller lägre hyra kan leda till att bidraget minskar eller uteblir.
          </p>
          <p xml:id="i-WmAbKr89oyHhZHNkhhiYoq">
            Mot bakgrund av de senaste årens förändringar är det angeläget
            att en översyn av bostadsbidragen genomförs med utgångspunkt i
            såväl bostadsbidragens familjepolitiska betydelse som deras roll
            som bostadspolitiskt instrument. Regeringens aviserade översyn
            om bostadsbidragens fördelnings- och marginaleffekter ser dessvärre
            ut att ha ett väsentligt snävare, finansiellt perspektiv.
          </p>
        </div>
        <div type="motSignatures">
          <list>
            <item xml:id="i-VGniXacGKrK5rb9fpWjvBB">
              Tomas Eneroth (s)
            </item>
            <item xml:id="i-6FhFiqnk8At6FFQQKECFcw">
              Ronny Olander (s)
            </item>
            <item xml:id="i-XnzVYbRzJkaqsHHizc7qtp">
              Siw Wittgren-Ahl (s)
            </item>
            <item xml:id="i-PBNUDEhkX9AjDBNsyGsgFf">
              Kurt Kvarnström (s)
            </item>
            <item xml:id="i-6b6PsDuQcS42ywwUbUqb16">
              Göte Wahlström (s)
            </item>
            <item xml:id="i-5uXU6Mfgjf7175mQQRfSAb">
              Matilda Ernkrans (s)
            </item>
            <item xml:id="i-XahcFQhL3qqDe12h34CU53">
              Jasenko Omanovic (s)
            </item>
            <item xml:id="i-hRuGoLZ9ojGobtSM4uS79">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
