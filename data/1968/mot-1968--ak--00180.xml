<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00180">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__180/mot_1968__ak__180-001.pdf"/>
      <fw xml:id="i-Wmt72Pn64hEqwwPkfJvf6C">
        Motioner i Andra kammaren, nr 180 år 1968
      </fw>
      <div xml:id="i-Q9iKSVnPgjLkkrcs5F3TX7" type="motHeader">
        <div xml:id="i-FQrT6QYNe8fwV1p8YT9LGE" type="motTitle"/>
        <div xml:id="i-9TxHEvG4tYSEVmbXDmzdVy" type="motSubmissionInfo"/>
      </div>
      <div xml:id="i-A3faZjSfR29baVVdjYZvdw" type="motBody">
        <div xml:id="i-25aQtpdSJcRnqn6mqDU5Gv">
          <p xml:id="i-5qXoL2DExAB68QMHTAJPRa">
            OO
          </p>
          <p xml:id="i-CXkHoHUViNaLEGBHkexKwg">
            Nr 180
          </p>
          <p xml:id="i-NkRhw6b9aPS9rRhNfMoN8T">
            Av herr Carlshamre, om tandvårdsförsäkring för ålderspensionärer.
            (Lika lydande med motion nr 136 i Första kammaren)
          </p>
          <p xml:id="i-Uz9rxVALw8c7eYJEr4TTom">
            Genom beslut av den 1 december 1961 bemyndigade Kungl. Maj:t
            statsrådet och chefen för socialdepartementet att tillsätta en
            utredning för att göra en översyn av sjukförsäkringslagstiftningen.
            I utredningens uppdrag ingick bl. a. att undersöka förutsättningarna
            för en utvidgad rätt till ersättning från sjukförsäkringen för
            kost- nader för tandläkarvård. I december 1964 framlade man förslag
            om genomförande av en allmän tandvårdsförsäkring. I det påföljande
            remissarbetet framfördes från flertalet håll vikten av att en
            så- dan reform genomfördes. I avvaktan på en särskild utredning
            angående folktand- vårdens organisation samt på grund av det dåvarande
            statsfinansiella läget bord- lades emellertid frågan tills vidare.
            Detta torde med stor säkerhet medföra ett fler- årigt uppskov
            med införandet av en allmän tandvårdsförsäkring. Redan under remissbehandlingen
            framhölls från flera håll, bl. a. från tandläkar- organisationerna,
            möjligheterna att öppna tandvårdsförsäkringen successivt för olika
            grupper medborgare. Detta var bl. a. betingat av vikten av att
            kunna bedöma vil- ken efterfrågeökning och därmed vilka resurskrav
            införandet av en tandvårdsför- säkring framkallar. Man skulle
            vidare härigenom få möjlighet till att göra vissa ekonomiska bedömningar.
            Inom vissa kategorier av vår befolkning är behovet av tandvård
            mycket stort, samtidigt som deras ekonomiska resurser ofta är
            så begränsade, att en dylik förtur till försäkring måste anses
            väl försvarbar. Den ena av dessa grupper är ungdomarna. Lösningen
            av deras tandvårdsproblem måste emellertid ses i intimt samband
            med folktandvårdens och militärtandvårdens framtida organisation,
            vilka båda frågor f.n. är under utredning av 1967 års folktandvårdssakkunniga.
            Denna grupp bör därför av utredningstekniska skäl anstå tills
            vidare. Den andra stora gruppen, som uppfyller förutsättningarna
            både beträffande vårdbehov och ekonomi, är folkpen- sionärerna.
            Medelbruttoinkomsten för dessa utgjorde enligt senast tillgängliga
            sta- tistik endast ca 9 000 kronor per år. Det är uppenbart att
            några nämnvärda kost- nader för tandvård inte kan rymmas inom
            en så trång budget. Samtidigt kan man konstatera att det hos folkpensionärerna
            finns en stor, latent tandvårdsefterfrågan. Enligt en intervjuundersökning,
            utförd vid socialmedicinska institutionen i Uppsala och publicerad
            i 1961 års sjukförsäkringsutrednings betän- kande (SOU 1965:4),
            framgår att inte mindre än 65 till 70 Jo av folkpensionärer- na
            helt saknar egna tänder. Totala antalet protesbärare bland folkpensionärerna
          </p>
          <pb facs="riksdagen-motions-pdf/data/1968/mot_1968__ak__180/mot_1968__ak__180-002.pdf"/>
          <fw xml:id="i-8yKNuVQUxBhq6jX42UXzyH">
            10 Motioner i Andra kammaren, nr 180 år 1968
          </fw>
          <p xml:id="i-W2NMAx2ELpsdr94Su3zhfw">
            utgjorde då mellan 75 och 80 Jo. Någon förbättring av folkpensionärernas
            tand- status sedan dess torde med största sannolikhet inte ha
            inträffat. Sjukförsäkringsutredningens statistikdelegation har
            ansett att helproteser bör förnyas ungefär vart femte år, en siffra
            som i stort sett bekräftas av företrädare för protetiken vid tandläkarhögskolorna.
            För att belysa den dolda vårdefterfrågan för- tjänar nämnas att
            beräkningar rörande det årliga antalet protesbehandlingar i lan-
            det tyder på att äldre människor genomsnittligt förnyar sina proteser
            ungefär vart 15—20:de år. Härigenom hinner många gånger oreparabla
            skador uppkomma på det underliggande käkbenet. Härtill kommer
            att munhålan speciellt i höga åldrar i icke så få fall utgör platsen
            för elakartade tumörer. Dessa kan oftast behandlas med god utsikt
            till framgång, under förutsättning att de upptäcks tidigt. Enligt
            upp- gifter från karolinska sjukhuset svarar tandläkare i mycket
            stor utsträckning för in- remittering till specialvård av dessa
            tumörfall. För det fysiska och psykiska välbe- finnandet slutligen
            är välfungerande tandproteser av mycket stor betydelse. Beträffande
            de äldres tandvårdsefterfrågan finns inga tekniska hinder att
            till- fredsställande möta den redan nu. Försäkringen skulle administrativt
            kunna knytas an till den redan befintliga rätten till ersättning
            för tandvård åt blivande och ny- blivna mödrar. Den för denna
            förmån tillämpade taxan (SFS 515/1962), som trädde i kraft den
            1 januari 1963, baserades på kostnadsberäkningar från åren 1961
            och 1962 utförda inom riksförsäkringsverket. Med hänsyn till de
            kostnadsstegringar, som inträffat sedan dess, och det förhållandet,
            att mödratandvårdstaxan redan från början på grund av bristfällig
            statistik kom att ligga lägre än den genomsnittliga arvodes- nivån,
            synes det mig svårt att här redovisa ett konkret förslag. Jag
            anser dock att kostnaden inte kan bli av sådan storleksordning,
            att den skulle lägga hinder i vägen för ett mycket snart införande
            av rätt till ersättning för tandvård till ålders- och förtidspensionärer.
            Jag föreslår därför att Kungl. Maj:t får i uppdrag att snarast
            utreda och framlägga förslag i denna fråga. Med stöd av det anförda
            hemställes, att riksdagen måtte i skrivelse till Kungl. Maj:t
            hemställa att Kungl. Maj:t måtte skyndsamt utreda och föreslå
            införande av tandvårdsförsäkring för ålderspensionärer.
          </p>
          <p xml:id="i-SWeM8cFXo1Ldbn24T8ZEej" type="date">
            Stockholm den 19 januari 1968
          </p>
          <div xml:id="i-9z6YEvRwGvhWsmq3wc2xj3" type="signatureBlock">
            <p who="i-RxkptNoJYi3BWpTneSNTUn" type="signature">
              Nils Carlshamre (h)
            </p>
          </div>
        </div>
      </div>
    </body>
  </text>
</TEI>
