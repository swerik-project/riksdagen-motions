<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UU-03846">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-9Rr7JqtzHpZv84evqPH4D8">av Karin Enström m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3846 av Karin Enström m.fl. (M)</title>
          <idno type="rdwebb">H5023846</idno>
          <rs type="number">3846</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H5023846/text</ref>
          <ref type="dokument_url_html">http://data.riksdagen.se/dokument/H5023846</ref>
          <ref type="dokumentstatus_url_xml">http://data.riksdagen.se/dokumentstatus/H5023846</ref>
          <ref type="docx">http://data.riksdagen.se/fil/9268BA0A-EA6C-46CB-953A-0D61FC2F15FB</ref>
          <ref type="pdf">http://data.riksdagen.se/fil/64CADB63-64C1-41BC-925C-DF314DCEE4D3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Rr7JqtzHpZv84evqPH4D8</idno>
            <name>Karin Enström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-5iLkMds96DbsdoQ1H5obCT</idno>
            <name>Sofia Arkelsten</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-29sSodYVXoni9iia1vszCy</idno>
            <name>Göran Pettersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-17rLcHuXL7eT8W1nwmMH4h</idno>
            <name>Sotiris Delis</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LxdjxCsaPbS8RmB9oPQpzi" type="signed"/>
        <correspContext corresp="i-LxdjxCsaPbS8RmB9oPQpzi">
          <note type="signatory" corresp="i-9Rr7JqtzHpZv84evqPH4D8"/>
          <note type="signatory" corresp="i-5iLkMds96DbsdoQ1H5obCT"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-29sSodYVXoni9iia1vszCy"/>
          <note type="signatory" corresp="i-17rLcHuXL7eT8W1nwmMH4h"/>
        </correspContext>
        <correspAction type="submitted" xml:id="i-PEjNiad2tNnPN5fPqB6Ypx">
          <date when="2017-10-05"/>
          <time when="16:22:09"/>
        </correspAction>
        <correspAction type="reviewed" xml:id="i-6kaX8xP1a3B3LkY63UDJwq">
          <date when="2017-10-05"/>
          <time when="21:36:37"/>
        </correspAction>
        <correspAction type="referred" xml:id="i-LZDKaL6hpwbP18MLuUPHQm">
          <date when="2017-10-13"/>
        </correspAction>
        <correspAction type="assigned" xml:id="i-QG6h3Ue6RHmzEnyR3ezv3k">
          <date when="2018-10-23"/>
          <time when="15:34:27"/>
        </correspAction>
        <correspContext corresp="i-QG6h3Ue6RHmzEnyR3ezv3k">
          <ref type="assignedTo">Utrikesutskottet</ref>
        </correspContext>
        <correspAction type="behandlas_i" xml:id="i-YCffC9YvEws9TK5QRJ3Dq1"/>
        <correspContext corresp="i-YCffC9YvEws9TK5QRJ3Dq1">
          <ref type="uppgift">2017/18:UU2</ref>
          <ref type="ref_dok_id">H501UU2</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3846 av Karin Enström m.fl. (M) Utgiftsområde 7 Internationellt bistånd</div>
      </div>
      <div type="motBody">
        <div type="motSummary">
          <head xml:id="i-8rEQTDCN4D2JcEyWdGFsJ2">
            Sammanfattning
          </head>
          <p xml:id="i-CLSnaP9q3DifX2TtPFa2ig">
            Sverige har ett moraliskt ansvar att arbeta för att utrota fattigdom
            och förtryck. Det målet är långt ifrån uppnått. Sverige ska därför
            ha en ambitiös utvecklingspolitik och ett generöst bistånd. Sveriges
            bistånd ska främja demokrati, mänskliga rättigheter och hållbar
            utveckling och hävda internationell rätt och jämställdhet. Målet
            är att bidra till att lösa konflikter, skapa hållbar fred och
            omvandla förtryck till frihet, fattigdom till framsteg och resursslöseri
            till hållbar utveckling. Vi ska främja öppenhet och handel som
            en väg till fler jobb, välstånd och högre tillväxt, men också
            som ett redskap för bättre förståelse och tolerans.
          </p>
        </div>
        <div type="motProposal" subtype="förslag">
          <head xml:id="i-SJ3Wk4o7FiVfqX72qV4Sfp">
            Förslag till riksdagsbeslut
          </head>
          <list style="ol">
            <item xml:id="i-232L3B2njggnnjMGLjDLFN">
              Riksdagen anvisar anslagen för 2018 inom utgiftsområde 7 Internationellt
              bistånd enligt förslaget i tabell 1 i motionen.
            </item>
            <item xml:id="i-61WrqV8MhdWJR9RZnnknSV">
              Riksdagen ställer sig bakom det som anförs i motionen om en ansvarsfull
              hantering av biståndsmedel och tillkännager detta för regeringen.
            </item>
            <item xml:id="i-MQtNnMESjhF3QXcLq15KNy">
              Riksdagen ställer sig bakom det som anförs i motionen om att
              biståndet ska utgå ifrån OECD:s (Organisation for Economic Cooperation
              and Development) biståndskommitté DAC:s (Development Assistance
              Committee) definition av bistånd men att mer insatser bör räknas
              som bistånd och därför ska verka för breddade OECD/DAC-regler
              och tillkännager detta för regeringen.
            </item>
            <item xml:id="i-XrocUuf3gjmUPCoGyozqbe">
              Riksdagen ställer sig bakom det som anförs i motionen om principen
              om ett arbetssätt där biståndets resultat återspeglas i strategierna
              och tillkännager detta för regeringen.
            </item>
            <item xml:id="i-U4gnakUYmPcZucXCYMyraS">
              Riksdagen ställer sig bakom det som anförs i motionen om att
              Sverige ska vara tydligt och ställa höga krav på sina samarbetspartners
              i biståndet när det gäller resultatfokus och redovisning, och
              Sverige ska också vara berett att ompröva sitt biståndsengagemang
              när kraven inte uppfylls och tillkännager detta för regeringen.
            </item>
            <item xml:id="i-PAqAbF4ZUp5zaSxbbK5N59">
              Riksdagen ställer sig bakom det som anförs i motionen om en tydlig
              landfokusering och tillkännager detta för regeringen.
            </item>
            <item xml:id="i-Np9CfHZ5MMvEDV668uVAsQ">
              Riksdagen ställer sig bakom det som anförs i motionen om att
              öka kärnstödet till multilaterala organisationer och tillkännager
              detta för regeringen.
            </item>
            <item xml:id="i-8LaP5hT6BTbyBswzWxwJA7">
              Riksdagen ställer sig bakom det som anförs i motionen om att
              minska stödet till regionala och bilaterala strategier och tillkännager
              detta för regeringen.
            </item>
            <item xml:id="i-Q3syLPV8zkdBpAjhrY3dnx">
              Riksdagen ställer sig bakom det som anförs i motionen om att
              det krävs en översyn och analys av kärnstödet till de multilaterala
              organisationerna för att kunna ta ställning till var biståndsmedlen
              gör mest nytta och tillkännager detta för regeringen.
            </item>
            <item xml:id="i-2fcQ9tZ19Tis6TNUxKLQhT">
              Riksdagen ställer sig bakom det som anförs i motionen om behovet
              av en revision av hela biståndet och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-4FKJmJkVRaBEJtd8NGW1Xp">
            Anslagsanvisning
          </head>
          <p xml:id="i-4tCdKJuDLULGpvxbphL1Sg">
            Tabell 1 Moderaternas förslag till anslag för 2018 uttryckt som
            differens gentemot regeringens förslag (tusental kronor).
          </p>
          <table>
            <row xml:id="i-HsNxin8pciG9cmF8r3PhZY">
              <cell>
                Anslagsförslag 2018 för utgiftsområde 7 Internationellt bistånd
              </cell>
            </row>
            <row xml:id="i-ChWPPPfMRvX2METadRBDnf">
              <cell>
                Tusental kronor
              </cell>
            </row>
            <row xml:id="i-4SMNvvShrLfSCMEhQ4YXj8">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (M)
              </cell>
            </row>
            <row xml:id="i-AeFL2sxFk1rMZUqyikZabw">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                41 606 382
              </cell>
              <cell>
                −3 423 000
              </cell>
            </row>
            <row xml:id="i-CHcoZXVCJ6bxSkgECZRd55">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 171 090
              </cell>
            </row>
            <row xml:id="i-Jg7RyfvY1irtz9TorY6WPX">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                16 103
              </cell>
            </row>
            <row xml:id="i-Kn8Hp9vgHPpBySUXvRWjaQ">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                123 955
              </cell>
            </row>
            <row xml:id="i-A3Z69hT72dBtszC5R5Tzvt">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-EyA1fP1E5drf5Go5URnWSs">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                17 679
              </cell>
            </row>
            <row xml:id="i-8CWfSmKvsRmNtCJQpyKDWb">
              <cell>
                Summa
              </cell>
              <cell>
                42 985 209
              </cell>
              <cell>
                −3 423 000
              </cell>
            </row>
            <row xml:id="i-2wiKq44Lm7KPnLBQxGAS9H">
              <cell>
                Specificering av anslagsförändringar
              </cell>
            </row>
            <row xml:id="i-AAquytF4n2nLFuGYuyVz4T">
              <cell>
                1:1
              </cell>
              <cell>
                Bistånd, samma ökning som försvaret
              </cell>
              <cell>
                −3 423 000
              </cell>
            </row>
            <row xml:id="i-6Hkmnf9Fnjkii4tRSyY3Eh"/>
          </table>
          <head type="h2" xml:id="i-3JEDMMmZj97zGbqXPykwKo">
            Politikens inriktning
          </head>
          <head type="h3" xml:id="i-RDHJDkrBYpaiSmD1nUHSFS">
            Inledning
          </head>
          <p xml:id="i-HkCCgiq72XxkoXqBcndKC3">
            De senaste decennierna har vi sett den snabbaste fattigdomsminskningen
            i världshistorien. Hundratals miljoner människor har lyfts ur
            fattigdom. Samtidigt ökar fattigdomen i vissa delar av världen
            och förblir en stor global utmaning. Om vi med framgång ska kunna
            bekämpa fattigdomen måste miljöproblem, migration, handels- och
            säkerhetsfrågor ses som integrerade delar av utvecklingsagendan.
            Vägen ur fattigdom går via ekonomisk tillväxt och handel. En framgångsrik
            politik för global utveckling får därför inte stanna vid att handla
            om bistånd. Den måste handla om välstånd. För att vinna kampen
            mot fattigdomen behövs mer frihandel, fler entreprenörer och bättre
            idéer, mer kunskap och mer internationell samverkan.
          </p>
          <p xml:id="i-QWaGP9SNLvMn3VY4Ne33xQ">
            Vi ser att biståndets uppgift är att bidra till att skapa förutsättningar
            för människor att lyfta sig ur fattigdom och förtryck. Biståndet
            ska bidra där andra flöden inte förmår åstadkomma resultat och
            måste hela tiden anpassas till förändringarna i omvärlden.
          </p>
          <p xml:id="i-93GTiEb3DBX5CbuPbfC2V8">
            Genom stöd vid kriser, krig och katastrofer ska vi fortsätta
            att rädda liv och lindra nöd. Vi vill stärka det humanitära stödet
            vid kriser och katastrofer. Att stärka demokratin och jämställdheten
            samt öka respekten för mänskliga rättigheter ska vara vägledande
            värden för det svenska biståndet. Svenskt bistånd ska stödja frihetskämpar
            och stärka yttrandefriheten. Vårt bistånd ska förbättra möjligheterna
            för fattiga människor att dra nytta av ekonomisk tillväxt genom
            förbättrad tillgång till utbildning, hälsovård och fler och bättre
            jobb. Vi vill även att biståndet ska bidra till en förbättrad
            miljö, begränsad klimatpåverkan och till ett hållbart nyttjande
            av naturresurser.
          </p>
          <p xml:id="i-HFZESpv2Tqm16W3ex9ozgn">
            Enligt UNHCR är fler än 65 miljoner människor i världen är på
            flykt. Fler människor än någonsin flyr från konflikter och förföljelser.
            Kriget i Syrien har nu pågått i sex år. De konflikter och katastrofer
            som påverkat olika delar av Afrika har resulterat i permanenta
            flyktingläger. I Mellanöstern ökar de regionala motsättningarna
            och konflikterna. I såväl Irak som i Syrien kontrollerar Isil/Daesh
            fortfarande landområden. De har pressats tillbaka men vägen till
            fred och stabilitet är mycket lång. Detta ställer högra krav på
            att Sveriges multilaterala kärnstöd stärks och används där det
            gör mest nytta. Detta sker främst genom att kärnstödet kanaliseras
            via rätt organisationer. Vi anser därför att kärnstödet till de
            multilaterala organisationerna ska ökas ytterligare. Biståndspolitiken
            handlar om att prioritera begränsade resurser, och i nuläget med
            den oroliga omvärlden och de enorma humanitära behoven anser vi
            att biståndet ska fokuseras där det behövs mest och lindra nöd
            och hindra död.
          </p>
          <p xml:id="i-Y18q6tf7rLghCLhDmo6cAR">
            Avsaknad av fred och säkerhet är ett av de största hindren för
            att minska fattigdomen i världen. Majoriteten av de allra fattigaste
            länderna är samtidigt konfliktdrabbade. Sverige bör därför fortsätta
            att fokusera en stor del av sitt bistånd till konfliktdrabbade
            länder och postkonfliktländer. I de flesta av dessa länder krävs
            det både fredsfrämjande insatser och fredsbevarande samt långsiktiga
            utvecklingsinsatser. Att bekämpa fattigdom genom breda fredsinsatser
            är effektiv biståndspolitik. Sverige bör också på detta område
            vara ett föregångsland och verka för att civila och militära resurser
            används i koordinerade insatser samordnade av FN eller regionala
            organisationer som Nato, EU och AU.
          </p>
          <p xml:id="i-EhwinwS6B6ouYS7Rgggk6j">
            Ett effektivt bistånd kan inte bara bygga på god vilja, utan
            måste leverera verkliga resultat. Vi kräver därför en ansvarsfull
            hantering av biståndsmedel. Det innebär högt ställda krav på ekonomisk
            styrning och rapportering, kamp mot korruption i både biståndsorganisationer
            och samarbetsländer och en beredskap att agera mot missförhållanden.
            Om kraven inte möts ska det få konsekvenser exempelvis genom stoppade
            utbetalningar.
          </p>
          <p xml:id="i-4Kp7HZAJKoEh3yjY3BhgEt">
            Vi står fortsatt bakom enprocentsmålet för den totala biståndsramen.
            Vi utgår ifrån OECD:s (Organisation for Economic Cooperation and
            Development) biståndskommitté DAC:s (Development Assistance Committee)
            definition av bistånd. Denna anger att bistånd (Official Development
            Assistance, ODA) är flöden från offentlig sektor med det huvudsakliga
            syftet att främja ekonomisk utveckling och välstånd i fattiga
            länder och med ett gåvoelement om minst 25 procent. Svenskt bistånd
            ska gå till de länder som klassas som ODA-mottagare enligt OECD/DAC:s
            kriterier. Men biståndet kan och bör användas till mer, fler insatser
            och åtgärder än vad som idag är OECD/DAC-fähigt, och mer borde
            kunna definieras som bistånd. Sverige ska därför verka för breddade
            OECD/DAC-regler och att se på hur biståndet kan kravställas bättre.
            Vi ska också underlätta för privata aktörer att verka inom och
            bidra till biståndet.
          </p>
          <p xml:id="i-TPjSY1NqxiZQG4z2Lpx9eZ">
            Inriktningen i det nya policyramverket som regeringen presenterade
            förra året kommer att få genomslag i styrningen av det svenska
            utvecklingssamarbetet genom strategier och regleringsbrev. Alliansregeringen
            drev konsekvent en biståndspolitik som var mycket tydlig med att
            mätbarhet och ansvarsutkrävande är grundläggande principer. Det
            är viktigt att de principerna och ett arbetssätt där biståndets
            resultat ska återspeglas i strategierna återfinns i regeringens
            policyramverk. Det gör det tyvärr inte i regeringens nya policyramverk
            som är otydligt när det gäller mål, styrning och resultat.
          </p>
          <p xml:id="i-4TK1oZwMnpoYB3vByDHZN5">
            Klimatförändringarnas effekter väntas ytterligare öka antalet
            människor som behöver humanitärt stöd. Trenden går i en riktning
            mot allt fler komplexa katastrofer när naturkatastrofer sker samtidigt
            som väpnade konflikter. Detta förvärras av brist på demokrati,
            fungerande samhällsinstitutioner och politiskt ansvarstagande.
          </p>
          <p xml:id="i-KwZeGAeRgRJbJpBidH5dyr">
            Alliansregeringen lade i biståndsplattformen fram de prioriteringar
            som ska styra allt bistånd – mänskliga rättigheter, kvinnors rättigheter
            och klimathållbar utveckling. Dessa prioriteringar genomsyrade
            hela biståndet och målen för både det bilaterala och multilaterala
            arbetet.
          </p>
          <p xml:id="i-GckBsFqVCVTnw7BB6Bq2uK">
            Demokratisk utveckling kräver fungerande och oberoende institutioner
            och procedurer. Sverige ska främja lösningar som baseras på medborgarnas
            intressen och existerande lokala förhållanden, samt system som
            har potential att vinna trovärdighet och legitimitet hos människor
            som lever i fattigdom eller förtryck. Det ska bidra till att stärka
            enskilda människors inflytande över politiken. Därför krävs demokratiska
            strukturer som möjliggör ansvarsutkrävande. Sverige ska verka
            för utvecklingen av starka, legitima och pluralistiska val- och
            partisystem samt via parlamentsstöd bidra till att hela den politiska
            processen stärks, till ett tydligare ansvarsutkrävande, bättre
            representativitet, större öppenhet och insyn. En stark och väl
            fungerande offentlig förvaltning och ett fungerande revisions-
            och kontrollsystem är centralt för att prioritera utvecklingen
            av en effektiv, öppen och väl fungerande förvaltning på central,
            regional och lokal nivå. Detta är prioriteringar som vi fortfarande
            tycker ska gälla.
          </p>
          <p xml:id="i-3FYr8bQwiRVQRbzAoJr3F5">
            Vårt bistånd ska ställa krav på respekt för demokrati och mänskliga
            rättigheter. Sverige ska i utvecklingsarbetet främja rättsstatens
            principer och eftersträva sammanhållna reformer inom rättssektorn.
            Vi vill därför utöka Sveriges förmåga att genomföra demokratibistånd.
            Det handlar om att stödja uppbyggnaden av demokratiska institutioner
            och stärka rättsstatens funktioner i mottagarländerna. Insatser
            för att bidra till utbildning av politiker, tjänstemän och journalister
            är också centrala. Det partinära samarbetet med fokus på att stödja
            utvecklingen av demokratisk delaktighet och demokratiska partistrukturer
            spelar en viktig roll. Så bidrar vi också långsiktigt med att
            stävja extremism och förebygga terrorism.
          </p>
          <p xml:id="i-TFRrUq9fmJyJbyXyk8StAu">
            Sverige ska vara tydligt och ställa höga krav på sina samarbetspartners
            i biståndet när det gäller resultatfokus och redovisning. Sverige
            ska också vara berett att ompröva sitt biståndsengagemang när
            kraven inte uppfylls. Sverige ska ställa krav på och stödja samarbetsländernas
            ansträngningar att bekämpa korruption. Viktiga åtgärder för att
            motverka korruption är utvecklingen av fungerande och trovärdiga
            institutioner som främjar insyn, öppenhet och möjligheter till
            ansvarsutkrävande.
          </p>
          <p xml:id="i-XYU2vbSYg7DxX4CUDLJtZe">
            Svenskt bistånd ska bidra till ett jämställt samhälle. Att kvinnor
            förvägras sina grundläggande fri- och rättigheter är ett av de
            största hindren för utveckling och tillväxt. Rätten och tillgången
            till utbildning för flickor och kvinnor är helt avgörande. Likaså
            måste kvinnor garanteras samma rättigheter i ekonomiska frågor.
            Sverige ska vara världsledande på att skydda och främja kvinnors
            och barns rättigheter och möjligheter. Jämställdhetsperspektiv
            och särskilt fokus på kvinnors och flickors rättigheter ska därför
            prägla utformningen av all utvecklingspolitik.
          </p>
          <p xml:id="i-FDu6JAYGBvaQV2S3vqqVGG">
            Det svenska biståndet ska bland annat verka för att stärka kvinnors
            politiska deltagande och inflytande, utbildning, kvinnors ekonomiska
            aktörskap och arbetsvillkor, sexuell och reproduktiv hälsa och
            rättigheter (SRHR), kvinnors säkerhet inklusive bekämpning av
            alla former av könsrelaterat våld och människohandel. Mödra- och
            barnadödligheten är en tydlig indikator på ett lands utveckling.
            Det milleniemålet uppfylldes inte. I de nya hållbarhetsmålen är
            målen som rör SRHR inte lika tydliga och få länder driver frågorna,
            Sverige har därför fortfarande ett ansvar att bidra till att mödradödligheten
            minskar, att frågor om SRHR tas upp och behandlas i relevanta
            forum samt att frågorna hanteras ur ett tydligt rättighetsperspektiv.
          </p>
          <p xml:id="i-Qv7DW5fC5FLBEiu6PW7kHX">
            Ett effektivt jämställdhetsfrämjande arbete behöver riktas till
            såväl kvinnor som män i syfte att förändra institutioner och samhällsstrukturer.
            Könsförtryckande beteenden ska synliggöras, kvinnors och flickors
            praktiska behov och långsiktiga strategiska intressen ska uppmärksammas
            och främjas. Män och pojkar behöver ökad kunskap om, och respektera,
            kvinnors och flickors åtnjutande av mänskliga rättigheter. Då
            krävs också att vi ställer tydliga krav på våra samarbetsländer:
            kultur, religion och tradition kan aldrig motivera avsteg från
            principen om jämställdhet, icke-diskriminering och alla människors
            frihet och lika värde. Vi vill vidareutveckla det internationella
            samarbetet på detta område och gå från ord till handling. FN:s
            resolutioner om kvinnors ställning, bland annat 1325 och 1820,
            ska genomsyra vår politik på detta område.
          </p>
          <p xml:id="i-HKSsAUU2jNEQwPirRByH2p">
            Alliansregeringen gjorde bedömningen att biståndet skulle fokuseras
            där det behövdes mest och till de mest utsatta. Det gjorde att
            alliansregeringen fokuserade biståndet till färre länder och började
            fasa ut ett antal länder. OECD/DAC var positiva till att Sverige
            valde att prioritera sitt bistånd till färre länder och med mer
            fokuserade resultatstrategier. Regeringen väljer att fortsätta
            eller återuppta bilaterala strategier och bistånd som är under
            utfasning. Att åter öka antalet mottagarländer är fel i sig men
            framförallt i det akuta läge som råder nu när vi måste använda
            mer medel för att bemöta det akuta humanitära behovet.
          </p>
          <p xml:id="i-8Xq4Xhu5uKJPRRs3c67vxX">
            Hela styrningen av biståndet i stort måste ses över, det vill
            säga de styrdokument, processer och regelverk som kontrollerar
            biståndet samt hur resultat- och effektivitetskraven kan utvecklas,
            och definitionen av vad som räknas som bistånd måste breddas.
            Vi behöver också öka effektiviteten och skärpa prioriteringarna.
            Långsiktigt behöver en revison av hela biståndet genomföras.
          </p>
          <p xml:id="i-X5ag6rgPaGniQMhkHSyg2E">
            Principen more for more och less for less i det svenska biståndet
            behöver utvecklas. Ett generöst stöd till en stat bör kunna kopplas
            till tydliga åtaganden, och om dessa inte uppfylls, att biståndet
            omprövas.
          </p>
          <p xml:id="i-8VmAzhzKfexGiD7jVdeQSn">
            Resurserna inom biståndet är begränsade, trots att det rör sig
            om stora summor och att Sverige är en av de mest generösa biståndsgivarna
            i världen. Grundläggande för biståndsviljan är effektivitet och
            kvalitet i biståndet, det är ett stort ansvar att medlen används
            på bästa möjliga sätt. Vår inställning är att biståndet ska riktas
            till organisationer som fungerar och dem som gör mest nytta i
            det svåra läge världen befinner sig i. Att bidra med kärnstöd
            är en viktig princip. Nu har dessa organisationer en mycket viktig
            roll för att lindra nöd. Därför anser vi att det krävs en översyn
            och analys av kärnstödet till de multilaterala organisationerna
            för att vi framåt ska kunna ta ställning till var biståndsmedlen
            gör mest nytta.
          </p>
          <p xml:id="i-LsyHvzyoG69XFdo7mSU16e">
            Regeringen föreslår i sin budget en ökning av biståndet med 6,2
            miljarder kronor (enligt tabell 2.24). Tyvärr väljer regeringen
            att (enligt tabell 2.23) bara använda en mindre del av det för
            att öka kärnstödet till de multilaterala organisationerna. En
            stor del av ökningen går till klimatfonder samt bilaterala strategier.
            Det är inte rätt prioritering. Samtidigt är det oklart vart stora
            delar av ökningen skall gå. Det är en inte en ansvarsfull hantering
            av biståndsmedel.
          </p>
          <p xml:id="i-6kDCFtZH1kENA2xwAdtq7t">
            Moderaterna föreslår en ökning av biståndet med 2,7 miljarder
            kronor som till största del ska gå till att öka kärnstödet till
            de multilaterala organisationerna i enlighet med den inriktning
            som beskrivs i motionen. Vi står bakom enprocentsmålet och kommer
            att nå dit enligt den nya beräkningsmodellen 2022.
          </p>
        </div>
        <div type="motSignatures">
          <list>
            <item xml:id="i-Tq1qzUfwzSgJhNuRPoRfbp">
              Karin Enström (M)
            </item>
            <item xml:id="i-9tDGLA2NL8AEB8y6q5tV8b">
              Sofia Arkelsten (M)
            </item>
            <item xml:id="i-B6szejz9ouSjCWXqCzUaX1">
              Margareta Cederfelt (M)
            </item>
            <item xml:id="i-QhufKDthrV9g5L2sUqULm7">
              Göran Pettersson (M)
            </item>
            <item xml:id="i-5VWutE8kxPBo5MQhCd9C7W">
              Sotiris Delis (M)
            </item>
          </list>
        </div>
      </div>
    </body>
  </text>
</TEI>
