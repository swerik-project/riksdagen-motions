<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SkU-00246">
  <teiHeader>
    <fileDesc>
      <titleStmt>
        <title>Förändra reseavdragen - för klimatet och landsbygden</title>
        <author corresp="i-XSuWURvcJRjSbVSYUBBuD2">av Stina Bergström m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förändra reseavdragen - för klimatet och landsbygden</title>
          <idno type="rdwebb">H002Sk246</idno>
          <rs type="number">Sk246</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H002Sk246/text</ref>
          <ref type="dokument_url_html">http://data.riksdagen.se/dokument/H002Sk246</ref>
          <ref type="dokumentstatus_url_xml">http://data.riksdagen.se/dokumentstatus/H002Sk246</ref>
          <ref type="doc">http://data.riksdagen.se/fil/BB8C76FD-AF52-4BB9-A8F4-63BC770AF739</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8fB42jgSBdHyDb6QVb6e7E" type="signed"/>
        <correspContext corresp="i-8fB42jgSBdHyDb6QVb6e7E">
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-9x2nw6aosA3pyEJfJTc1eD"/>
          <note type="signatory" corresp="i-34FRvyXQKUigF3Qr9AwKJe"/>
        </correspContext>
        <correspAction xml:id="i-P7VbH7gC5EsGFxN3rJJvwg" type="numbering">
          <date when="2012-10-03"/>
        </correspAction>
        <correspAction xml:id="i-LCsG6Z5y93sc4hSFmnGKuy" type="submission">
          <date when="2012-10-02"/>
        </correspAction>
        <correspAction xml:id="i-SoEUuwbFYgRygCbRWMrNjP" type="transfer">
          <date when="2012-10-01"/>
        </correspAction>
        <correspAction xml:id="i-GEzrLndizuyuPB6vfWMFF1" type="assigned"/>
        <correspContext corresp="i-GEzrLndizuyuPB6vfWMFF1">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9CmyJ3AcySxLNnsKtVpiFG" type="motHeader"/>
      <div xml:id="i-En5NRrgFrKiJfBWbKeZVk8" type="motBody">
        <div xml:id="i-RTEpsFB6ZVPV5kUyEpzXKX" type="motSummary">
          <head xml:id="i-GYsCMMZn15hJhkMcDKAGA2">
            Sammanfattning
          </head>
          <p xml:id="i-VcPr9epPc3xr2MmQdX3sme">
            Alliansens politik har kraftigt gynnat Stockholm på bekostnad
            av övriga delar av landet. Moderaterna och dess allierade har
            haft sex år på sig att vända den allt mer Stockholmscentrerade
            politiska utvecklingen. Istället har de valt att lägga mer sten
            på börda för Sverige utanför Stockholm.
          </p>
          <p xml:id="i-3DGTa6vVSDVqnA179Q248j">
            Oljan är en ändlig resurs och vårt oljeberoende är ett hot både
            mot såväl klimatet som landsbygden. Bensinpriset är nu över 15
            kronor, och de globala oljepriserna stiger. Att utveckla kollektivtrafiken
            och ta fram alternativa drivmedel är en överlevnadsfråga för landsbygden.
          </p>
          <p xml:id="i-2iF35S11VgMg9AkbytuuDn">
            Vi i Miljöpartiet för en ansvarsfull politik som baseras på den
            enkla principen att göra klimatsmarta val enklare, utan att göra
            det tuffare för den som redan har det tufft.
          </p>
          <p xml:id="i-LBcmrG9Bu58Nkco88cPzAe">
            Därför vill vi förändra reseavdraget så att bilavdraget går till
            resor på landsbygd där kollektivtrafik inte finns och så att reglerna
            gynnar de som åker kollektivt eller cyklar där den möjligheten
            finns. Idag går merparten av reseavdraget till bilresor inom storstadsregionerna
            och dess närmare omgivning, trots att det här finns alternativa
            transportsätt; ett typiskt exempel på miljöskadliga subventioner.
            Reseavdraget behövs bättre i de delar av landet där det inte finns
            alternativ.
          </p>
        </div>
        <div xml:id="i-A8SLArKW4JifWzCV1h8ZQE" type="motProposal" subtype="förslag">
          <head xml:id="i-XiZYbivRRfzTbts4Est8GU">
            Förslag till riksdagsbeslut
          </head>
          <p xml:id="i-PsMfpQp1xToPEt5uk2fXGM">
            Riksdagen tillkännager för regeringen som sin mening vad som
            anförs i motionen om att utreda ett nytt reseavdrag som är avsett
            att införas under mandatperioden.
          </p>
        </div>
        <div xml:id="i-Uy5SU2KAuL7A6oqVLxLuZF" type="motContent">
          <head xml:id="i-HrLQrumJvpg7e7wKJJecxY" type="h1">
            Inledning
          </head>
          <p xml:id="i-V2tnVwEDyPHeZgYS86noFb">
            Dagens system för avdrag för resor till och från arbetet uppmuntrar
            till bilåkande. De som gynnas av systemet är bilpendlarna medan
            de som pendlar med kollektivtrafik eller cykel missgynnas. Reseavdragen
            kostar skattebetalarna 45 miljarder kronor i skattebortfall varje
            år. Hälften av alla avdrag är dessutom felaktiga.
          </p>
          <p xml:id="i-CJPa1BdFqp7EeB5bYM7cH1">
            Eftersom resor till och från arbete och skola utgör 25 procent
            av det totala resandet i Sverige och 61 procent av resorna görs
            med bil finns här stora klimatvinster att göra om fler av dessa
            resor i stället görs med kollektiva färdmedel. Vi behöver ett
            system som premierar de som vill resa klimatsmart i stället för
            tvärtom. Ett förändrat reseavdrag är en viktig pusselbit i arbetet
            för ett hållbart samhälle.
          </p>
          <p xml:id="i-PyaYGskbqBsKMVrXjkX97a">
            Nödvändigheten av ett förändrat reseavdrag har diskuterats i
            över tio år. I början av seklet gjordes en utredning på Finansdepartementet
            om ett avståndsbaserat system som dock aldrig lades fram för riksdagen.
          </p>
          <p xml:id="i-USGzanQooxJnWCW7SJ9Exj">
            Det är olyckligt att vi i Sverige som anser oss vara föregångare
            i klimatarbetet inte har kommit vidare när det gäller denna viktiga
            åtgärd. Våra grannländer Norge och Danmark hade tidigare ett system
            som liknade det svenska, men har infört ett avståndsbaserat reseavdrag.
            Även Tyskland har ett avståndsbaserat system. Reformen i våra
            grannländer har lett till att fler började åka kollektivt och
            att fusket med reseavdragen i princip har upphört eftersom den
            nya modellen är mycket enklare att kontrollera.
          </p>
          <head xml:id="i-KUbap8k6x9w9bsT4gqggx9" type="h1">
            Dagens avdragssystem
          </head>
          <p xml:id="i-YW2hW6BQkzdMZdhtXVGD46">
            Idag är det möjligt att göra skatteavdrag för resor till och
            från arbetet för den delen av utgifterna som överstiger 10 000
            kronor. För resor med kollektivtrafik används biljettkostnaden
            som underlag för avdraget, för bilresor används ett schablonbelopp
            på 18:50 kronor per mil. 1 Gränsen 10 000 kronor gör att de som
            till exempel reser kollektivt med SL:s månadskort i Stockholmsområdet
            inte får göra avdrag. Inte heller många andra kollektivtrafikresenärer
            ute i landet.
          </p>
          <p xml:id="i-CpAy2RG8PBZvjujdD6nV4Y">
            Ett viktigt tillägg i regelverket är att avdrag för bilresor
            endast får göras om resenären regelmässigt vinner minst två timmar
            sammanlagt per dag för fram- och återresan, jämfört med att resa
            kollektivt. Detta tidsvinstkrav är dock svårkontrollerat och idag
            den största anledningen till att hälften av reseavdragen är felaktiga.
            Felaktiga reseavdrag leder till ett skattebortfall i storleksordningen
            1,4 miljarder kronor årligen.
          </p>
          <head xml:id="i-GdMSDqMopoiYhStw1SP7i2" type="h1">
            Vilka använder dagens system?
          </head>
          <p xml:id="i-5yp5oNQpXsQ6qwFvQgYAEL">
            En miljon människor gör reseavdrag och av dem åker 800 000 bil.
            När diskussionen om förändrat reseavdrag, eller för den delen
            även höjt bensinpris, väcks kommer som ett brev på posten alltid
            argumentet om att det skulle slå för hårt mot landsbygden. Verkligheten
            är dock att de flesta och största avdragen görs i kommunerna i
            utkanten av storstadsområdena. Av samtliga 15 kommuner där mer
            än 40 procent av befolkningen mellan 20 och 64 år gör reseavdrag
            ligger 12 inom 1565 kilometers avstånd från Stockholm, Göteborg
            eller Malmö.
          </p>
          <p xml:id="i-TgFg7CzBV2FeGAwvbCHNRn">
            Enligt en granskning av Skatteverket 2003 görs drygt 85 procent
            av reseavdragen av ensamåkande bilister, bara 5 procent av kollektivtrafikresenärer.
            Av samtliga som gjorde reseavdrag 2006 var 58 procent män och
            42 procent kvinnor. Vidare gjorde män i genomsnitt 28 procent
            högre avdrag än kvinnor.
          </p>
          <p xml:id="i-6Pr2G1uHCSwVgPRm6osfoh">
            Eftersom avdraget görs från beskattningsbar inkomst tjänar de
            som har tillräckligt hög lön för att betala statlig skatt mer
            på avdraget. För personer som har en bil med låg marginalkostnad
            innebär reseavdraget att det blir billigare att använda bil än
            att åka kollektivt. Tack vare reseavdraget kostar bilpendling
            för en pendlare med en billig bil och 50 procent marginalskatt
            endast hälften jämfört med att resa kollektivt.
          </p>
          <p xml:id="i-MFuFs1EAs1GKMmzubrPVYH">
            Detta är säkert en viktig del av anledningen till att så många
            utnyttjar bilen i storstadsområden där det ändå finns tillgång
            till bra kollektivtrafik.
          </p>
          <head xml:id="i-GrRdRcsbLqptmSq8JYSYXb" type="h1">
            Kritik av dagens system
          </head>
          <p xml:id="i-Y3VwqFV9bfszZ7RRHeoeS8">
            Koucky &amp; Partners har i sin rapport Skattesystemet och kollektivtrafiknyttjandet
            Vilka förändringar kan gynna kollektivtrafiken? 2 , som vi har
            hämtat uppgifterna ovan ifrån, sammanfattat kritiken av det nuvarande
            systemet i följande punkter :
          </p>
          <list xml:id="i-VP88sxU2UHCbJYTMXZrMBV" style="ul">
            <item xml:id="i-Y4Cd6DDEeSUajkbBKU2Z3c">
              Systemet är svårkontrollerat för Skatteverket och medför nästan
              50 procent felaktiga avdrag. Bara de felaktiga avdragen leder
              till ett skattebortfall på över 1,4 miljarder kronor årligen.
            </item>
            <item xml:id="i-D6aWZ6QgQzaD8HoD5mZvBy">
              Den övervägande andelen av de felaktiga avdragen avser bilresor
              som därmed får en oberättigad kostnadsnedsättning.
            </item>
            <item xml:id="i-RKs12BnTPCGdXCXFWTXNh5">
              Arbetspendlingen med bil gynnas kraftigt framför kollektivtrafikresor.
              Särskilt för resenärer med låg bilkostnad och hög marginalskatt
              kan reseavdraget till och med göra bilresan billigare än kollektivtrafikresan.
              Reseavdraget ökar bilens relativa konkurrenskraft gentemot kollektivtrafiken
              och leder till fler och längre bilresor.
            </item>
            <item xml:id="i-8CFddZ948VGAsJH5Z6xSz2">
              Långa arbetsresor subventioneras, vilket främjar en gles bebyggelsestruktur
              med långa resvägar.
            </item>
            <item xml:id="i-VYVUMYdxDNcr31zAJPGh4r">
              Systemet leder till en ökad miljöbelastning på grund av ökad
              körsträcka med bil.
            </item>
            <item xml:id="i-EafteNA7MgSCLDsW7dQUy9">
              Reseavdragen kostar hela befolkningen ca 45 miljarder kronor
              i skattebortfall, cirka 500 kronor per person och år, men endast
              en miljon invånare drar direkt nytta av systemet. Cirka 200 000
              personer får drygt hälften av den totala avdragssumman.
            </item>
            <item xml:id="i-9i7bxjwaewwQhoUyfo9UGA">
              Systemet innebär en överföring av köpkraft från invånare i både
              storstadskommunerna och glesbygdskommunerna(som i mindre utsträckning
              gör reseavdrag) till invånare i kommuner i utkanten av storstadsregionerna
              (som gör mest reseavdrag). Vidare innebär systemet en överföring
              av köpkraft till höginkomsttagare, eftersom personer med hög marginalskatt
              profiterar mest av avdragen och ofta har längre ressträckor.
            </item>
            <item xml:id="i-Sk6MZ5JL6EUFXimjKZyzCM">
              Systemet gynnar män i betydligt större utsträckning än kvinnor
              och höginkomsttagare mer än låginkomsttagare, både relativt och
              i absoluta tal. Den bidrar inte till ett mer jämställt transportsystem.
            </item>
          </list>
          <head xml:id="i-FBt7sTmWcSiRaBeaGH8zGk" type="h1">
            Vilket avdragssystem ska vi ha i stället?
          </head>
          <p xml:id="i-3ca8jNuFyTvQhzj6o3TQ8c">
            I stället för dagens klimatosmarta, ojämlika avdragssystem, har
            tre olika alternativ funnits i debatten:
          </p>
          <list xml:id="i-PtJvEqSa2iRxWhtiyGHP26" style="ol">
            <item xml:id="i-UFf81xGCLeCPtFS6Z3oUCg">
              att helt avskaffa reseavdragen,
            </item>
            <item xml:id="i-SvNDxcQE2qPEy82PV4gBeS">
              att införa ett avdragstak som motsvarar kostnaden för en resa
              med kollektivtrafiken,
            </item>
            <item xml:id="i-85QVA4a9YeY8vvFKYCgwh6">
              att införa ett avståndsbaserat reseavdrag.
            </item>
          </list>
          <head xml:id="i-f3sjRVox7VHrNfdWDfcLT" type="h2">
            1. Avskaffat reseavdrag
          </head>
          <p xml:id="i-DWCnLUHUkaaVUPonF1kPFq">
            Samtliga tre förslag har sina för- och nackdelar. Att helt avskaffa
            reseavdragen är en enkel, och för staten, lönsam åtgärd. Förutom
            de 34 miljarder kronor i skattebortfall skulle administrationskostnader
            försvinna. Pengar som i stället skulle kunna användas till jobbskapande
            åtgärder och för landsbygdsutveckling. Ett slopande av avdraget,
            särskilt om det införs i ett steg, skulle dock slå hårt mot dem
            som har långa resor till jobbet och inte har något alternativ
            till bilen.
          </p>
          <head xml:id="i-Bfx1yR36rUn6KcdLQ9ywXN" type="h2">
            2. Avdragstak som motsvarar kollektivtrafikpriset
          </head>
          <p xml:id="i-XdaFXka8Z7wgDDDCQsjce1">
            Om man inför ett avdragstak där den övre beloppsgränsen för reseavdraget
            motsvarar kostnaden för att resa med kollektivtrafik, jämställs
            avdragsmöjligheterna (i kronor räknat) mellan bilen och kollektivtrafiken.
            Ett sådant system gör det möjligt att ta hänsyn till olika kostnadslägen
            i olika delar av landet. Förslaget minskar möjligheten till fusk
            och, om det skulle utformas kostnadsneutralt jämfört med dagens
            system, möjliggör en ökning av det nedre gränsbeloppet för avdraget,
            vilket ytterligare skulle gynna kollektivtrafikresenärerna. Å
            andra sidan krävs det viss administration för att fastställa kostnaden
            för en jämförbar kollektivtrafikresa, och för resor där det inte
            finns några kollektiva alternativ är det inte helt lätt att veta
            vad man ska jämföra med.
          </p>
          <head xml:id="i-8mnhCqLECdnk5J3LmJ7vep" type="h2">
            3. Avståndsbaserat reseavdrag
          </head>
          <p xml:id="i-P72ztNqZdZEzPg8xSz6bug">
            Ett alternativt sätt att beloppsmässigt likställa pendling med
            kollektivtrafik och bil är att införa ett rent avståndsbaserat
            system, där samma schablonbelopp betalas ut oberoende av valt
            färdsätt. Systemet tar inte hänsyn till skillnader i kostnader
            i olika delar av landet och skapar en risk för överkompensation
            i vissa fall, men är å andra sidan enkelt samt lätt att kontrollera
            och administrera.
          </p>
          <p xml:id="i-TCuzx9jo4xsn7bksrZHRJY">
            Tänkbart är också en kombination av de olika alternativen. Att
            avskaffa reseavdragen i storstadsområden och andra områden där
            kollektivtrafiken är väl utbyggd skulle kunna vara en del av lösningen.
          </p>
          <p xml:id="i-YDg3j3BLHQaf9A1bK7wmzq">
            Att införa ett nytt avdragssystem borde inte kräva några långa
            utredningstider. Som nämnts har Finansdepartementet redan tagit
            fram ett förslag. Våra grannländer Norge och Danmark har också
            väl fungerande system. Ett nytt reseavdrag som gynnar både klimatet
            och landsbygden bör kunna utredas och införas under mandatperioden.
            Detta bör riksdagen som sin mening ge regeringen till känna.
          </p>
        </div>
        <div xml:id="i-WddKeQ9kYWqEH6NuAPceZU" type="signatureBlock">
          <list xml:id="i-S8xLKKZhdW25ZBbUegxqZc">
            <item xml:id="i-KxUGUey3Ge2wsm6MG2TBDg" who="i-XSuWURvcJRjSbVSYUBBuD2" type="signature">
              Stina Bergström (MP)
            </item>
            <item xml:id="i-9VhKzZGHeJ7nwotE68eEa9" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
            <item xml:id="i-M8wHuyWcBfjbCetRLx7gCm" who="i-LSGLGKPPdgKqe7pxwHn9sf" type="signature">
              Lise Nordin (MP)
            </item>
            <item xml:id="i-oXKa264SsyDTAaiUMjqqw" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
            <item xml:id="i-YYn2symcM7GdPygx8ZM3U9" who="i-WG11xmCpAW9nyyXv1sJFAK" type="signature">
              Helena Leander (MP)
            </item>
            <item xml:id="i-EdFjfvf12JF3msNYxZoM9K" who="i-9x2nw6aosA3pyEJfJTc1eD" type="signature">
              Ulf Holm (MP)
            </item>
            <item xml:id="i-82ukX8Rv45veJjeeEBQtL5" who="i-34FRvyXQKUigF3Qr9AwKJe" type="signature">
              Bodil Ceballos (MP)
            </item>
          </list>
        </div>
      </div>
    </body>
  </text>
</TEI>
