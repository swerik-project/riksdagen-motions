<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--01694">
  <teiHeader>
    <fileDesc>
      <titleStmt>
        <title>om äldreomsorgen</title>
        <author>av Blenda Littmarck </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om äldreomsorgen</title>
          <idno type="rdwebb">G1021694</idno>
          <rs type="number">1694</rs>
          <ref type="dokument_url_text">http://data.riksdagen.se/dokument/G1021694/text</ref>
          <ref type="dokument_url_html">http://data.riksdagen.se/dokument/G1021694</ref>
          <ref type="dokumentstatus_url_xml">http://data.riksdagen.se/dokumentstatus/G1021694</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ht86iFibmruW5TVjZ8k561" type="signed"/>
        <correspContext corresp="i-Ht86iFibmruW5TVjZ8k561">
          <note type="signatory" corresp="i-3fAnC8TbAVjy9BhJnxfPUh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__1694/mot_197778__1694-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1977/78:1694
          </p>
          <p>
            av Blenda Littmarck om äldreomsorgen
          </p>
          <p>
            Äldreomsorgens mål är att skapa garantier för att varje människa
            skall få möjligheter att utvecklas fritt efter pensioneringen
            och att ge garantier för att hon skall kunna påverka sin egen
            omgivning och samhället. Det betyder att varje människa skall
            ha en chans att kunna öva upp och utnyttja sina inneboende möjligheter
            så länge som möjligt, att allt stöd som ges inom vårdsektorn skall
            syfta till att hon skall klara sig själv så länge som möjligt
            och att man låter vederbörande få behålla sin självkänsla genom
            att ge henne frihet. Målet är fria människor, som är medvetna
            om sin situation och om vad de kan begära av samhället, som skall
            kunna välja den grad av service de behöver men också avstå från
            det de inte behöver. Men dit har dagens samhälle inte kommit.
            Man räknar med två sorters åldrande. Det ena är det primära åldrandet,
            som är långtidsprogrammerat redan i arvsmassan och som ger upphov
            till oåterkalleliga förändringar. Det andra åldrandet beror bl.
            a. på hur vi lever, på arbetsbelastningen och på vad som händer
            med oss som pensionärer. För oändligt många människor kommer pensioneringen
            som en chock. En man skrev: ”Jag längtade efter friheten, att
            få ägna mig åt min hobby. Efter sex månader hade jag fått ut vad
            den kunde ge mig, och nu har jag ingenting att göra. Livet är
            tomt och meningslöst, och mänskligt att döma har jag många friska
            år framför mig.” Vid en kurs för blivande pensionärer sade en
            dam: ”O, det är inge fara för mig. Jag skall städa skåp.” Men
            mänskligt och statistiskt att döma hade hon 12 eller flera aktiva
            år framför sig, och de borde få bli meningsfulla. Den psykologiska
            förändringen som alltför ofta inträffar kan illustreras med bilden
            på s. 14: det sociala nedbrytningssyndromet. Förberedelsen för
            pensioneringen är därför viktig. Det finns en del verksamhet på
            området här i landet, men det är inte på långt när tillräckligt.
            I Norge har man kommit längre. Där har man ett samarbetsorgan,
            som består av psykologer, politiker, kostexperter m. fl. samt
            fältarbetare och företag, vilket lägger upp omfattande program
            med kurser, skrifter, filmer, bildband och annat. En sådan verksamhet
            bör inte bli en statlig angelägenhet i den meningen att den utförs
            av staten. Initiativet till ett samarbetsorgan bör dock tas av
            regeringen, som sedan kan överlåta det praktiska arbetet på studieförbunden
            och folkrörelserna. En samlad kunskap och erfarenhet som grund
            för kursernas innehåll finns främst hos Gerontologiskt Centrum
            i Lund. Frågan om sysselsättning och arbete för pensionärer har
            heller inte
          </p>
          <pb facs="riksdagen-motions-pdf/data/197778/mot_197778__1694/mot_197778__1694-002-001.pdf"/>
          <p>
            refererisorupp
          </p>
          <p>
            2. Känsiigh 5. Negativ etikett
          </p>
          <p>
            ?S 7. Etiketterar sig É
          </p>
          <p>
            nkompetert CK
          </p>
          <pb facs="riksdagen-motions-pdf/data/197778/mot_197778__1694/mot_197778__1694-002.pdf"/>
          <p>
            Mot. 1977/78:1694 14
          </p>
          <p>
            4
          </p>
          <p>
            saknar 3. Beroende av
          </p>
          <p>
            angripits på allvar. En del äldre vill gärna arbeta efter pensioneringen.
            Men det kan ses med oblida ögon i tider av arbetslöshet. Man har
            på fackför- eningshåll framhållit att pensionärer inte bör arbeta
            mot för låg timersättning, eftersom arbete bör betalas till sitt
            fulla värde. Det är den ena sidan av saken. Den andra sidan är
            att pensionärer som fortsätter att arbeta förmodligen håller sig
            vitalare än de som är sysslolösa. Man kan spekulera i vilket som
            är bäst och billigast för samhället: pensionärer som fortsätter
            att arbeta om de så önskar eller pensionärer som tvingas till
            sysslolöshet. Det fatala är att samhället förlorar den resurs
            som äldres erfarenhet och yrkeskunskap utgör, samtidigt som många
            av de äldre tynar bort på grund av sysslolöshet och isolering.
            Förutom den personliga olycka som detta innebär för de äldre,
            medför det ett ökat tryck på vården. Uttag av pension kan skjutas
            upp till dess en person fyller 70 år. Däremot finns ingen dokumenterad
            rätt till arbete efter fyllda 65 år. För anställda inom den statliga,
            landstings- och primärkommunala sektorn är det praktiskt taget
            omöjligt att få stanna kvar i tjänst efter pensionstillfället.
            Stora svårigheter finns också inom den privata sektorn. Rätt till
            arbete borde medges åtminstone till den gamla pensionsgränsen
            67 år och gärna till 70 år för dem som så önskar. De som ej vill
            arbeta heltid utan föredrar att deltidsarbeta kan numera skjuta
            upp halva pensionen från den allmänna försäkringen. Från pensionärsorganisationerna
            föreslås ibland att friska pensionärer mot viss timersättning
            skulle ställa sig till förfogande för att i organiserade former
            hjälpa andra äldre. Erfarenheterna från Röda korsets kontaktverksamhet
          </p>
          <pb facs="riksdagen-motions-pdf/data/197778/mot_197778__1694/mot_197778__1694-003.pdf"/>
          <p>
            Mot. 1977/78:1694 IS
          </p>
          <p>
            kunde här vara till nytta, bl. a. vid planering av de nödvändiga
            instruktions- kurserna. Verksamheten bör föregås av en brett upplagd
            informationskam- panj. En vidareutveckling av det sociala nedbrytningssyndromet
            skulle visa ytterligare nedgång i människans funktioner. När det
            sker, anser omgiv- ningen att det är nödvändigt att, som det heter,
            ”vidta åtgärder”, dvs. omhändertagande på institution med åtföljande
            förlust av egenvärdet. Den äldre kanske reagerar med förvirring,
            aggressivitet eller apati — allt beroende på individen. Till slut
            accepterar den äldre sin situation, drar sig tillbaka inom sig
            själv, blir helt passiviserad och kan bli ansedd som hopplöst
            senilde- ment. Det som inträffat är ett socialt åldrande, ett
            onödigt åldrande, som beror på den miljö och den kultur man lever
            i. Det kan också hända olyckor av annat slag. En flyttning t.ex.
            kan åstadkomma tillfällig förvirring, som bedöms som senildemens,
            och den äldre blir skickad till mentalsjukhus. På grund av byråkrati
            och allmänt krångel är det sedan omöjligt att komma därifrån.
            Det är inom vårdinstitutionerna som behovet av förändrade attityder
            och av en vårdideologi som syftar till självständighet och aktivitet
            framträder klarast. All planering och utbildning av personal som
            hittills bedrivits syftar naturligtvis till att göra det bra och
            tryggt för de äldre. Den passivisering som dock nu oftast blir
            följden beror på brist på kunskap. Personalen utför ett beundransvärt
            arbete i den tunga vården. Hur arbetsamt det är framgår bl. a.
            av enstora personalomsättningen. Vid en del storstadssjukhus uppgår
            den till 50 å 100 96 per år. (Varje personalbyte kostar f. ö.
            8 000-15 000 kr. Kommu- nalarbetareförbundet har räknat fram att
            om man kunde minska personal- omsättningen med 10 96 varje år
            skulle det innebära en besparing med 150-250 milj. kr.) Av omtanke
            både om de äldre och om personalen måste man därför på allvar
            planera för nya verksamhetsformer och en ny vårdideologi. Försök
            på flera håll i landet har — stödda av gerontolgisk forskning
            — gett intressanta resultat. Aktivering, vanlig terapi och socioterapi
            men framför allt attityden till patienten som fri, respekterad
            medmänniska har förändrat hela miljön till glädje och lättnad
            för både patienter och personal. Det är inte bara terapipersonalen
            som skall åstadkomma detta utan alla tillsammans. Här är alltså
            inte fråga om ökade arbetsuppgifter utan om en förändring i synsättet
            och en viss omorganisation: förändring från överbe- skydd till
            rimliga krav på patient/vårdtagare, från ”löpande band” till grupparbete,
            med intim daglig mänsklig kontakt, till — om inte rehabilitering
            är möjlig -åtmintone bibehållande av kunskaper och färdigheter.
            Framför allt måste isolering undvikas. Vi har kunnat konstatera
            att patienter i eget rum på långvården på några månader förlorat
            förmågan att tala därför att ingen talade med dem. Man har i USA
            gjort experiment med friska studenter, som på alla sätt avskärmades
          </p>
          <pb facs="riksdagen-motions-pdf/data/197778/mot_197778__1694/mot_197778__1694-004.pdf"/>
          <p>
            Mot. 1977/78:1694 16
          </p>
          <p>
            från intryck utifrån. Alla som gick in i detta försök tänkte
            att de skulle fundera över nästa tentamen eller planera något
            för framtiden. Men efter mycket kort tid måste man för de allra
            flesta avbryta experimentet, därför att det annars skulle ha medfört
            varaktiga psykiska skador. Personalens roller på alla vårdnivåer
            måste klargöras. Utbildning och arbetsbeskrivningar måste syfta
            till att få bort förmyndarskapet. Personalen får inte ta ett ansvar
            som inte är givet, inte heller vara föräldrar och se de gamla
            som barn, vilka skall skyddas. Förhållandet skall karaktäriseras
            av service och av samarbee mellan fria respekterade människor
            som respekterar varandra. Forskning och samlad erfarenhet finns
            dokumenterade på flera håll, främst hos Arbetsgruppen för studier
            av de Äldres problem och hos Gerontologiskt Centrum i Lund. Detta
            centrum har med en fast personal på tre (!) personer utfört ett
            pionjärarbete över hela landet. Med ekonomiskt stöd skulle dess
            verksamhet kunna utvidgas och nå alla beslutsfattare inom vårdområdet.
            Forskningen torde dock redan i dag kunna läggas till grund för
            utbildningen i en ny vårdideologi. Rätt använd kan den förhindra
            vårdbehov och uppskjuta omhändertagande. Med hänvisning till vad
            som anförts i motionen hemställs” att riksdagen beslutar, att
            hos regeringen begära 1. att ett samarbetsorgan inrättas med uppgift
            att planera kurser och annan information som förberedelse för
            pensioneringen, 2. en sådan översyn av utbildningsmålsättning
            och arbetsinnehåll för personal på alla nivåer inom äldrevården
            att självständighet och ett så aktivt och därmed ett så innehållsrikt
            liv som möjligt för de äldre främjas.
          </p>
          <p>
            Stockholm den 25 januari 1978 BLENDA LITTMARCK (m)
          </p>
          <p>
            + Se även motion 1977/78:1695
          </p>
          <p>
            GOTAB 57505 Stockholm 1978
          </p>
        </div>
      </div>
    </body>
  </text>
</TEI>
