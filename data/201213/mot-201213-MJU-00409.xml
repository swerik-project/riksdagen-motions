<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00409">
  <teiHeader>
    <fileDesc>
      <titleStmt>
        <title>Biogas, naturgas och biogödsel</title>
        <author corresp="i-DF6yJMSNGfT6HwisDSi4qz">av Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biogas, naturgas och biogödsel</title>
          <idno type="rdwebb">H002MJ409</idno>
          <rs type="number">MJ409</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ409/text</ref>
          <ref type="dokument_url_html">http://data.riksdagen.se/dokument/H002MJ409</ref>
          <ref type="dokumentstatus_url_xml">http://data.riksdagen.se/dokumentstatus/H002MJ409</ref>
          <ref type="doc">http://data.riksdagen.se/fil/3EE25ED0-A3A5-44DB-889D-891C8913464C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ekfp6iHsy9bdJSTve2SDMG" type="signed"/>
        <correspContext corresp="i-Ekfp6iHsy9bdJSTve2SDMG">
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction type="numbering" xml:id="i-CxXYhLCM7qiKbqWa5qePzA">
          <date when="2012-10-08"/>
        </correspAction>
        <correspAction type="submission" xml:id="i-5kFZ146rV1YBnZaNBUzhae">
          <date when="2012-10-05"/>
        </correspAction>
        <correspAction type="transfer" xml:id="i-A8jdQnBW5TihHRf9TBkc1">
          <date when="2012-10-04"/>
        </correspAction>
        <correspAction type="assigned" xml:id="i-9fZtUL8BZbhGn6pFbEDJ2d"/>
        <correspContext corresp="i-9fZtUL8BZbhGn6pFbEDJ2d">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-CTCLUxPFf2iEsqLmG5Egrh">
            Förslag till riksdagsbeslut
          </head>
          <list style="ol">
            <item xml:id="i-VLKtE6B9ugHLuyVap5gxhf">
              Riksdagen tillkännager för regeringen som sin mening vad som
              anförs i motionen om att regeringen bör verka för en utbyggnad
              av gasnätet till våra jordbruksintensiva regioner. 1
            </item>
            <item xml:id="i-7S9wPtHxxTdQe3wx8DQYR3">
              Riksdagen tillkännager för regeringen som sin mening vad som
              anförs i motionen om behovet av att se över möjligheterna att
              ge jordbrukarna ett större förtroende att sprida biogödsel efter
              förnuft.
            </item>
            <item xml:id="i-3QnbGrdbiotSenLVQMpSYz">
              Riksdagen tillkännager för regeringen som sin mening vad som
              anförs i motionen om behovet av att se möjligheter och nivåer
              för att ge producenter av biogödsel stöd.
            </item>
            <item xml:id="i-5vtSVQtq3rgBWfh95DKD5R">
              Riksdagen tillkännager för regeringen som sin mening vad som
              anförs i motionen om en omprövning av begränsningen att endast
              tre parter kan samverka om en rötningsanläggning.
            </item>
            <item xml:id="i-S3zBco12ffpJEZHLjTkuQB">
              Riksdagen tillkännager för regeringen som sin mening vad som
              anförs i motionen om en omprövning av regelverket för att kunna
              ta emot andra substrat än stallgödsel för biogasproduktion utan
              hygienisering.
            </item>
            <item xml:id="i-4vd5BswDwAnABrYsXhPRRp">
              Riksdagen tillkännager för regeringen som sin mening vad som
              anförs i motionen om behovet av att tillsätta en utredning om
              potentialen i att framställa biogas och gödningsprodukter av alger
              och tång.
            </item>
            <item xml:id="i-B2qeEfEd5gU3MatBVTRVif">
              Riksdagen tillkännager för regeringen som sin mening vad som
              anförs i motionen om att se över möjligheterna att skapa system
              för statliga investeringar i biogas med begränsade avkastningskrav
              i stället för rena bidrag. 1
            </item>
            <item xml:id="i-9heJPHT1VZGwML8bzLGhPp">
              Riksdagen tillkännager för regeringen som sin mening vad som
              anförs i motionen om behovet av att ta fram en nationell gasstrategi
              för maximal samhällsnytta. 1
            </item>
          </list>
          <p xml:id="i-TzNtVz6yZchtvviE76zt6j">
            1 Yrkandena 1, 7 och 8 hänvisade till NU.
          </p>
        </div>
        <div type="motContent">
          <head type="h1" xml:id="i-XfrJwEgHtuNaDWvbZSHhF">
            Utgångspunkter
          </head>
          <p xml:id="i-GPrZd8c53FF94sKBf34pWS">
            Sverige har en outnyttjad potential för framställning av metangas
            av olika avfallsprodukter, såsom avloppsslam, matrester, slaktavfall,
            stallgödsel och annan biomassa. Metangas går att använda till
            både el- och värmeproduktion men då den också går utmärkt att
            använda som fordonsbränsle är den extra intressant. Metangas av
            restavfall kan aldrig ensamt ersätta dagens fossila bränslen inom
            transportsektorn, men i målsättningen att sänka landets utsläpp
            av växthusgaser ger biogas dubbel verkan. Dels är den förnybar,
            vilket medför att den inte ger några nettoutsläpp av koldioxid.
            Dels innebär användandet av biogas att avgången av metangas, vilken
            i sig klassas som växthusgas, reduceras.
          </p>
          <p xml:id="i-3d4mgP3wtrddgQRZVxyhZ5">
            Min uppfattning är att biogas i första hand skall användas till
            drivmedel. För att möjliggöra detta krävs omfattande strukturella
            investeringar. För att det skall bli attraktivt att köpa in gasdrivna
            fordon måste utbudet av tankställen vara tillfredsställande och
            tillgången på gas tillförlitlig. De flesta bedömare är idag av
            uppfattningen att samhällsnyttan är störst om biogasen nyttjas
            till tunga fordon inom transportsektorn. Detta beror inte minst
            på att dessa fordon används betydligt fler av årets timmar än
            exempelvis personbilar, vilket medför att den högre investeringskostnaden
            kan fördelas på ett större utnyttjande av fordonet. Vidare kräver
            strategiskt inköpta gasdrivna transportfordon inte lika stora
            investeringar i infrastruktur, det vill säga utbud av tankställen.
          </p>
          <p xml:id="i-DvjYy4nwGtAq8n1NYAZfCq">
            En central del i att stimulera utbyggnaden av biogasproduktionen
            är att producenterna kan koppla på sig på gasnätet. Så sker på
            sina håll redan idag, men då gasnätet i princip är begränsat till
            kuststäderna i sydvästra Sverige finns skäl att verka för en utbyggnad
            av detta. Primärt bör målsättningen vara att nätet når ut i våra
            jordbruksintensiva regioner, till exempel Skåne och Västra Götaland,
            där potentialen att nyttja stallgödsel är stor.
          </p>
          <p xml:id="i-4Hg5PFdmTcnojwvzVuUs7a">
            För att dra nytta av stordriftsfördelar för småskalig biogasframställning
            på landsbygden har två intressanta strategier prövats. Den ena
            går ut på att jordbrukare går samman med en gemensam rötningsanläggning
            där gödsel transporteras fram och tillbaka via pipelines. En nackdel
            med denna metod är att produktionsenheten svårligen kan bli så
            stor att lönsamhet kan uppnås i en uppgraderingsanläggning för
            fordonsgas. Istället används gasen till i första hand uppvärmning
            och i andra hand elproduktion. Den andra strategin går ut på att
            flera mindre biogasanläggningar sammanbinds med gasledningar för
            rågas som sedan går till en gemensam uppgraderingsanläggning där
            rågasen förädlas till fordonsgas. Eftersom jag vill se att gasen
            i första hand går till fordonsbränsle ser jag den senare strategin
            som särskilt intressant. Biogas Brålanda har jobbat utefter det
            senare konceptet, vilket kan fungera som mall för framtida investeringar.
          </p>
          <head type="h1" xml:id="i-2smkuqm4HhCf1V4kcRy3cn">
            Biogödsel
          </head>
          <p xml:id="i-3cFVWfRVtsB7uSg8zgbBQM">
            När exempelvis slaktavfall används till biogas och restprodukten
            avses användas som en gödselprodukt (biogödsel) kräver gällande
            regelverk att biomassan hettas upp till 70 grader i en timma för
            att restprodukten skall få spridas på åkermark. Denna process
            är givetvis kostsam, men ger å andra sidan en tillförlitlig produkt.
            En annan stor kostnad för biogödseln är lagringen, då tillverkningen
            är ganska konstant medan spridningen bara sker vissa tider på
            året. Därför är det angeläget att försöka hitta vägar att lätta
            upp regelverket för när biogödseln tillåts att spridas. Självfallet
            vill såväl jordbrukarna själva som myndigheter minimera näringsläckage,
            men jordbrukarna bör ges ett större förtroende att sprida gödseln
            efter förnuft. Speciellt södra Sverige är drabbat av en stelbent
            byråkrati som skiljer sig från övriga landet och bör ses över.
          </p>
          <p xml:id="i-RB4qZUcouNwq1FWByWP25B">
            Ovan nämnda typ av biogödsel är en förlustaffär för biogasproducenten,
            även om restprodukten av biogasproduktion givetvis måste hanteras.
            Den är samtidigt ett bra sätt att återföra näringsämnen från stad
            till landsbygd. För att minska förlusterna och stimulera processen
            vill jag se över möjligheterna att ge stöd till biogödseln då
            detta bidrar till minskad import av handelsgödsel.
          </p>
          <p xml:id="i-6adGaZKAoSYjRCA7qbGNeu">
            Små biogasproducenter som använder stallgödsel som substrat är
            idag begränsade av regelverk som endast möjliggör användande av
            stallgödsel och kräver att endast tre givare och mottagare får
            vara inblandade i samrötning samt spridning av gödselprodukten
            efter rötning. Att begränsa antalet till tre parter sätter upp
            hinder för företagens förutsättningar för utveckling. Det är därför
            min åsikt att regelverket bör omprövas för att se om detta verkligen
            är nödvändigt.
          </p>
          <p xml:id="i-SDDYgBhx1yiV3P4iPC3EiS">
            Likaså efterfrågar vissa små biogasproducenter en möjlighet att
            kunna ta emot matrester, från exempelvis skolkök, att blanda in
            tillsammans med stallgödseln i rötningsprocessen. Det är idag
            inte tillåtet på grund av risken för smittspridning, men samtidigt
            kan anföras att i det fall salmonellabakterier påträffas i matresterna
            från ett skolkök existerar mer allvarliga problem än eventuell
            smittspridning vid en rötningsprocess. Det bör inte vara svårt
            att få fram säkra förfaranden för att små biogasproducenter, utan
            egen hygienisering av substrat, skall kunna ta emot och hantera
            visst avfall utöver stallgödsel. Det är min mening att regelverket
            även i detta sammanhang bör omprövas och utvecklas.
          </p>
          <head type="h1" xml:id="i-Az31ohh9M8aqnP5bMSr8ay">
            Biogas och biogödsel av alger och tång
          </head>
          <p xml:id="i-PGVghHF88rtccHauVm79TH">
            Bland annat Östersjön lider av förhöjda halter av näringsämnena
            fosfor och kväve som till stor del kan förklaras med jordbrukets
            utsläpp från länder runtom innanhavet. En av komplikationerna
            med detta är stora algblomningar som kan vara giftiga för djur
            och människor samt påverka livskvaliteten för dem som drabbas.
            En annan och kanske ännu allvarligare komplikation är att alger
            sjunker till botten och skapar döda syrefattiga bottnar som inverkar
            på djurlivet och den biologiska mångfalden.
          </p>
          <p xml:id="i-LJ6LmqrvYL9HnB5zPA655s">
            Det pågår idag flera projekt som syftar till att begränsa utsläppen
            i Östersjön, men då detta arbete dels går långsamt och dels endast
            syftar till framtida utsläpp är det högst intressant att på bred
            front se över möjligheterna att extrahera näringsämnen som redan
            finns i vattnet.
          </p>
          <p xml:id="i-CypK1Qi1aNQRhymCnSgxcc">
            Ett exempel på detta är ett mycket intressant forskningsprojekt
            vid Kungliga Tekniska högskolan (KTH). Inom projektet görs försök
            att samla in giftalger som därefter används till biogasframställning.
            Restprodukterna från biogasproduktionen kommer med all sannolikhet
            att kunna bli användbara som jordförbättrings- eller gödningsmedel
            inom jordbruk och skogsbruk. Ett problem har hittills varit höga
            halter av tungmetaller, vilket innebär att mer forskning måste
            till för att lösa upp knutarna.
          </p>
          <p xml:id="i-XSrK6GPN1eqp8vqCrqEmAf">
            Med tanke på den potential som finns för att skapa energi och
            gödselprodukter av alger och tång så är det min mening att en
            utredning bör tillsättas för att samla kunskap i ämnet.
          </p>
          <head type="h2" xml:id="i-6STfb4D9Lfe1wcq6R5oWxF">
            Investeringsstöd
          </head>
          <p xml:id="i-ESMSJX3ymGruqSKgjezihN">
            När det gäller investeringar i rötningsanläggningar, gasnät,
            uppgraderingsanläggningar och infrastruktur för hantering av biogödsel
            så är initialkostnaderna oftast så stora att någon form av subventioner
            måste till för att projekt skall bli av.
          </p>
          <p xml:id="i-7S4xz7bXbcdKKHo33UawSm">
            Jag vill se ökade ambitioner gällande investeringsstimulanser
            till biogasproduktion. Går det vidare att hitta ett system för
            att investeringsstödet istället blir ägarandelar, initialt utan
            avkastningskrav, skulle detta skydda skattebetalarna från bidrag
            till investeringar som hade varit lönsamma i alla fall. Jag tänker
            mig ett system där privata investerare ges rätt till en given
            nivå förräntning på det egna investerade kapitalet, under ett
            givet antal år, innan det offentliga kapitalet ger avkastning
            tillbaka till staten.
          </p>
          <p xml:id="i-KsqpWgnLnpaJ3oFGm1wDJD">
            Det är också min mening att ett nationellt samordnande av kompetens
            som drar upp riktlinjerna för en nationell gasstrategi bör komma
            till stånd. Generella regelverk för hela Sverige behöver inte
            nödvändigtvis vara det mest samhällsekonomiskt korrekta, snarare
            kan stordriftsfördelar skapas genom att investeringar koncentreras
            till geografiskt begränsade områden.
          </p>
        </div>
        <div type="motSignatures">
          <list>
            <item xml:id="i-CUawHYy6ZmvRNnRiMfxRM5">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
