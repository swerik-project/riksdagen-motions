<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-SoU-00410">
  <teiHeader>
    <fileDesc>
      <titleStmt>
        <title>Värdig ålderdom</title>
        <author corresp="i-WJM6edqhGfBK1ijhNxfgoj i-WJM6edqhGfBK1ijhNxfgoj">av Chatrine Pålsson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värdig ålderdom</title>
          <idno type="rdwebb">GK02So410</idno>
          <rs type="number">So410</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GK02So410/text</ref>
          <ref type="dokument_url_html">http://data.riksdagen.se/dokument/GK02So410</ref>
          <ref type="dokumentstatus_url_xml">http://data.riksdagen.se/dokumentstatus/GK02So410</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="woman">
            <idno>i-TBWJgK7R6pzsE6Ap5PiEb4</idno>
            <name>Ingrid Näslund</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="woman">
            <idno>i-yK38BEJnELUH8aVLdVNbu</idno>
            <name>Fanny Rizell</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-6f3Eo6CncWk3zsxXn8Fyv8</idno>
            <name>Åke Carnerö</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="man">
            <idno>i-M6F85qijn9rB9XrUARJYDS</idno>
            <name>Rolf Åbjörnsson</name>
            <state type="partyAffiliation" ref="Q213654">
              <desc>kd</desc>
            </state>
          </person>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-5jLvgtZLz4tn3NhaKToY29</idno>
            <name>Holger Gustafsson </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-6f3Eo6CncWk3zsxXn8Fyv8</idno>
            <name>Åke Carnerö </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-M6F85qijn9rB9XrUARJYDS</idno>
            <name>Rolf Åbjörnsson </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-yK38BEJnELUH8aVLdVNbu</idno>
            <name>Fanny Rizell </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-h1aVBzexdmWPt4dFvXiYA</idno>
            <name>Inger Davidson </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg </name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TBWJgK7R6pzsE6Ap5PiEb4</idno>
            <name>Ingrid Näslund </name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8FTE46wGcyWxEqwMizhbc2" type="signed"/>
        <correspContext corresp="i-8FTE46wGcyWxEqwMizhbc2">
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-TBWJgK7R6pzsE6Ap5PiEb4"/>
          <note type="signatory" corresp="i-yK38BEJnELUH8aVLdVNbu"/>
          <note type="signatory" corresp="i-5jLvgtZLz4tn3NhaKToY29"/>
          <note type="signatory" corresp="i-6f3Eo6CncWk3zsxXn8Fyv8"/>
          <note type="signatory" corresp="i-M6F85qijn9rB9XrUARJYDS"/>
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-5jLvgtZLz4tn3NhaKToY29"/>
          <note type="signatory" corresp="i-6f3Eo6CncWk3zsxXn8Fyv8"/>
          <note type="signatory" corresp="i-M6F85qijn9rB9XrUARJYDS"/>
          <note type="signatory" corresp="i-yK38BEJnELUH8aVLdVNbu"/>
          <note type="signatory" corresp="i-h1aVBzexdmWPt4dFvXiYA"/>
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-TBWJgK7R6pzsE6Ap5PiEb4"/>
        </correspContext>
        <correspAction type="referral" xml:id="i-Xq28SPocus41UXrTtydhkb">
          <date when="1996-10-11"/>
        </correspAction>
        <correspAction type="dismissal" xml:id="i-4LJU6w2rxGMoYY1Td1S8HY">
          <date when="1996-10-11"/>
        </correspAction>
        <correspAction type="submission" xml:id="i-Xu7GH8AHyovobMbakjfBzc">
          <date when="1996-10-07"/>
        </correspAction>
        <correspAction type="referral" xml:id="i-EzKPH7owG2dGCspVmbhF4j">
          <date when="1996-10-11"/>
        </correspAction>
        <correspAction type="dismissal" xml:id="i-Kkjx5NHh4cpmiXQgimK7gi">
          <date when="1996-10-11"/>
        </correspAction>
        <correspAction type="submission" xml:id="i-JEZwF3x8CEUYvNs73p2jE3">
          <date when="1996-10-07"/>
        </correspAction>
        <correspAction type="assigned" xml:id="i-KHCnD2mJ2WeFrKguQoAsNW"/>
        <correspContext corresp="i-KHCnD2mJ2WeFrKguQoAsNW">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_SO_0410/mot_199697_SO_0410-0001.pdf"/>
      <div type="motHeader" xml:id="i-BGxbQYnTAqD2gma1x6bZxx">
        <div type="motTitle" xml:id="i-FzRv4y1pucHxhZtgfu5iYA"/>
        <div type="motSubmissionInfo" xml:id="i-FVnbnbst77Bbtv9PyUzYDW"/>
      </div>
      <div type="motBody">
        <div>
          <p>1996/97 S0410 S0406-412</p>
          <p>Motion till riksdagen</p>
          <p>1Y0C ASTA</p>
          <p>av Chatrine Pålsson m.fl. (kd) Värdig ålderdom</p>
          <p>I kristdemokratisk politik betonas människovärdet och varje människas personliga värdighet. Vi anser att den mest självklara principen är rätten till liv och rätten till omsorg vid ålderns höst. Det är detta som är demokratins grundval och en förutsättning för att människovärdet hålls högt. Om inte den rätten upprätthålls så är allt annat tal om ett välfärdssamhälle hån fullt. Ett samhälle som inte kan erbjuda stöd vid sjukdom och ålderdomssvaghet blir ett otryggt samhälle. De äldres situation i dag är dåligt belyst. Äldrevården har förändrats mycket den senaste tiden, främst i form av Ädelreformen och de kraftiga indragningarna på sjukhusen som följer av den. Det finns risk att besparingarna drabbar främst äldre äldre, eftersom det är de som mest utnyttjar resurserna. Människor över 75 år står för 40 procent av vårdresur- serna. Detta måste vi ta hänsyn till.</p>
          <p>Vi kan konstatera att:</p>
          <p>— Ädelreformen blev en ekonomisk succé för den offentliga sektorn. Men hur blev det egentligen för de äldre?</p>
          <p>— Många kommuner drar ned på äldreomsorgen, trots att Ädelreformen gett ett tillskott i kassan.</p>
          <p>— Pensionärer oroar sig för att de inte ska få den hjälp de behöver, enligt vår pensionärsundersökning. Många är rädda för att dö ensamma eller att samhället inte kommer att ta hand om dem när de inte kan klara sig själva.</p>
          <p>— Yrkesgrupper som direkt vårdar äldre är skeptiska till Ädelreformen. 67 procent tycker att vårdkedjan blivit sämre och 75 procent att vården blivit sämre.</p>
          <p>— Antalet äldre äldre, människor över 85 år, ökar. Till sekelskiftet räknar man med en ökning till 70 000 personer. Vem tar hand om dem när resurserna skärs ned?</p>
          <p>— Ädelreformen har lett till att många patienter, främst gamla skrivs ut trots att de är i fortsatt behov av sjukhusvårdens resurser.</p>
          <p>— Äldre har ingen intressegrupp eller stark intresseförening som effektivt bevakar deras rätt till bra vård och omsorg. Vi är övertygade om att sjukvården och omsorgen behöver mer resurser. Det är en myt att man kan spara mera. Under 1990-talet behöver mera</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0002.pdf"/>
          <p>resurser tillföras för att glappet mellan vad vi vill och vad vi kan inte ska öka ännu mer, utan tvärtom börja minska.</p>
          <p>Kristdemokratisk grundsyn</p>
          <p>Graden av utvecklingsnivå i ett samhälle sägs kunna mätas genom att studera på vilket sätt det tar hand om de svagaste grupperna; det kan handla om gamla, sjuka och barn. Ju mer framstående en kultur är, desto större trygghet för dessa svaga grupper. I vårt samhälle företräds inte dessa grupper av starka föreningar eller förbund som kan hävda deras intressen. Det rör sig många gånger om män- niskor som inte vågar, orkar eller kan göra sina röster hörda. Därför är det angeläget att samhället lyfter fram deras behov. Det är inte alltid de med star- kast företrädare i samhällsdebatten som bäst behöver samhällets stöd.</p>
          <p>Bortglömd frågeställning</p>
          <p>Var de äldre helst vill vara i livets slutskede är en fråga som ofta glömts bort. När livets slutskede nalkas bör samhället kunna respektera den äldres önskan om var den sista tiden ska tillbringas. I USA, Kanada och flera europeiska länder har man kommit betydligt läng- re än i Sverige när det gäller vården i livets slutskede. Exempelvis gör volon- tärer i flera länder en betydelsefull insats. De ersätter inte vårdpersonalen men ger vården en ny dimension. Dessa erfarenheter ska vi ta vara på. Vi måste ta fram metoder för att välja ut lämpliga personer och erbjuda dessa utbildning och stöd i deras uppgift. De anhöriga och de närståendes betydelsefulla och uppoffrande insats måste värderas och ges det professionella stöd de behöver och förtjänar. Vården i livets slutskede är ett mått på hur och vad vårt sam hälle värderar, ett uttryck för vår människosyn. En kristdemokratisk människosyn ställer människors unika och lika värde och människans värdighet i centrum. Det är viktigt hur vi lever. Men det är också viktigt hur livet avslutas. De anhöriga har en ovärderlig roll i vården. Den djupa oro inför ålder- domen som många pensionärer har, grundar sig ofta på rädslan för att dö ensam utan att någon anhörig stödjer dem. Det offentliga bör på olika sätt hjälpa anhöriga så att de får förutsättningar att stödja sina nära i livets slutskede.</p>
          <p>Äldre i sjukvården</p>
          <p>Antalet äldre har ökat markant i Sverige. 1973 fanns det 441 000 personer som var över 75 år. 1991 hade den siffran stigit till 698 000 personer. År 2000 beräknas antalet äldre över 75 år vara 782 000 personer och år 2025 antas siffran ha stigit till 976 000 personer. (Källa: SCB, demografiska rapporter 1991:1, nettoimmigration = 15 000). Från 1973 till 1991 ökade således antalet äldre med 58 procent. Samtidigt minskar antalet personer i åldrarna 20-64 år - personer som förvärvsarbetar - per invånare som är 75 år och äldre. 1991 fanns det 7,2 förvärvsarbetande personer per äldre äldre i samhället. År 2025 beräknas</p>
          <p>Mot. 1996/97S0410</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0003.pdf"/>
          <p>Mot.</p>
          <p>1996/97S0410</p>
          <p>antalet ha minskat till 5,4 personer. Detta är dock en sanning med modifika- tion. I åldersgruppen 20-64 år ingår även de arbetslösa, föräldralediga, långtidssjuka, förtidspensionerade och arbetsskadade, alltså människor som inte har möjlighet att förvärvsarbeta. Antalet personer som försörjer äldre äldre är därför betydligt färre.</p>
          <p>Högre medellivslängd</p>
          <p>Befolkningskurvor går i cykler och stora barnkullar avlöser små. Ett ökat antal äldre borde därför inte vara ett problem. Det blir samtidigt fler barn. Men antalet äldre ökar fortare än antalet personer i yrkesverksam ålder, 20— 64 år.</p>
          <p>Mer avancerad sjukvårdsteknik och kunskap samt bättre hälsa över lag har gjort att vi lever längre. Sverige har en av västvärldens äldsta befolkningar. Dessutom har Sverige en av världens högsta andelar av kvinnor som yrkes- arbetar. Räknat från 1993 fram till sekelskiftet kommer antalet äldre över 80 år att ha ökat med 70 000. 40 procent av vårdresurserna går till människor som är 75 år och äldre. 30 procent av kostnaderna tas i bruk det sista levnadsåret. Vi frågar oss hur vi ska ta hand om de ytterligare 70 000 äldre vid sekelskiftet. Samtidigt som antalet äldre ökar skärs resurserna till sjukvården ned. Ekvationen går inte ihop. En myt om att det finns en överkapacitet inom vården odlas i debatten. Denna myt anammar sjukvårdspolitiker runt om i landet som en förevänd- ning för att kunna skära ned i sjukvården. Detta är inte rätt.</p>
          <p>Antalet vårdplatser minskar</p>
          <p>Från den senare hälften av 1980-talet och fram till idag har nedmonteringen av vården blivit allt tydligare. Under 1995 så minskade det totala antalet vårdplatser från 42 400 till ca 39 000. Bryter man ner dessa på olika enheter så minskade korttidsplatser inom medicin med nästan 6 procent, dito inom kirurgi med 9 procent, inom den psykiatriska vården minskade antalet platser med 14 procent. Medelvårdtiden har på många områden mer än halverats. Vem tar hand om de patienter som förut behövde vårdplatser och hur mår de? Detta borde ses över ur kvalitetssynpunkt. Under 80-talet minskade även investeringarna i sjukvården från 8,5 till 4,0 procent, liksom andelen av BNP till sjukvården. 1980 gick 9,4 procent av BNP till sjukvård. Resurserna har sedan stadigt minskat till att uppgå till 8,5 procent av BNP 1991 och är nu betydligt lägre, drygt 6 procent av BNP. Sverige är ett av de länder inom OECD som har lägst sjukvårdskostnad.</p>
          <p>Vården kräver resurser</p>
          <p>Vi anser att denna utveckling är mycket oroväckande. God vård och omsorg kräver resurser. Ytterligare neddragningar av statliga bidrag till landsting och kommuner får därför inte komma ifråga. Sjukvården måste snarare få mer resurser för att i framtiden kunna tillförsäkra alla en god vård. Även i en svår</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0004.pdf"/>
          <p>ekonomisk situation finns det pengar. Det handlar om att prioritera vård och omsorg.</p>
          <p>Diskriminering av äldre</p>
          <p>En undersökning som bland annat Inger Gretzer, biträdande överläkare på Sabbatsbergs medicinklink och Lars Halldin, geriatrisk överläkare, har gjort för fram åsikter om att det håller på att införas en åldersgräns på 65 år i det tysta inom sjukvården. Lars Halldin hävdar att de äldre inte behandlas lika bra som de yngre på en medicinavdelning. De äldre räknas som ett B-lag och de läggs på en särskild sal där ronderna inte stannar många minuter. En annan diskriminerande reform ser vi i handikapplagen, LSS vad gäller assistentersättningen. Rätten att få personlig assistent upphör när personen fyller 65 år. Det anser vi Kristdemokrater är helt oacceptabelt. Finns behoven innan 65 år så finns de också efter det att 65-årsåldern inträtt. Det är etiskt fel att enbart en åldergräns ska avgöra omsorgsnivå. Det måste vara behovet som avgör.</p>
          <p>Allt går ej att bota men allt kan lindras</p>
          <p>Sjukvården måste även i framtiden kunna bereda plats för den som är obotligt sjuk. Sjukvården och äldreomsorgen har även till uppgift att lindra. Genom Ädelreformen fick landstingen inte längre ansvar för klinikfärdiga patienterna. Dessa patienter är ofta äldre. Men de har fortfarande ett stort behov av vård. Det finns då risk att resurserna prioriteras efter bland annat ålder.</p>
          <p>Vi ställer inte upp på ett samhälle där patienter bollas mellan olika huvud- män enbart för att kostnaderna ska hållas nere. Sjukvårdens uppgift är inte bara att bota utan även att lindra. Alla måste ha rätt att bli behandlade adekvat. I en studie över prioriteringar i sjukvården som har gjorts bland sjuk- vårdspolitiker i södra Sverige visas att över hälften av politikerna anser att hälso- och sjukvårdslagens mål om "en god hälsa och en vård på lika villkor" ör befolkningen inte är uppfyllda. Men trots det anser tre fjärdedelar av dem att vårdkostnaderna inte bör få öka ytterligare. Vi kristdemokrater hävdar att det krävs ett nytänkande. Vi måste vara beredda att prioritera i hela välfärdssamhället, inte bara inom vården. Resurserna som måste tillföras sjukvården och omsorgen, särskilt de äldre vid behov, kan fås främst genom att prioritera om i välfärden.</p>
          <p>Äldre i samhället</p>
          <p>Grunden för kristdemokratisk politik är människovärdet och varje människas personliga värdighet. I en demokrati är den mest självklara rätten, rätten till liv och rätten till omsorg vid ålderns höst. Det är på detta som demokratin byggs upp och människovärdet får en grund. I det materialistiska samhället har de äldres situation alltmer kommit i skymundan. Värdet av erfarenhet och visdom som den äldre generationen har</p>
          <p>Mot. 1996/97S0410</p>
          <p>10</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0005.pdf"/>
          <p>Mot.</p>
          <p>11</p>
          <p>1996/97S0410</p>
          <p>skaffat sig under ett långt liv uppskattas inte på långa vägar på det sätt som det borde. Vårt samhälle saknar mycket av en grundläggande respekt för ålderdomen. Välfärd har kommit att bli synonymt med materiellt god standard. Instrumentet att mäta en sådan välfärd är trubbigt. Det är inte hur rummet möbleras eller kvadratmeterytan som oroar och bekymrar de äldre. I stället är det problemet med den mänskliga kontakten och omvårdnaden när de blir gamla och inte kan klara sig själva som oroar. För inte så länge sedan var åldrandet en naturlig del av samhällslivet. De äldre hjälpte till i den mån de orkade och kunde. Ofta passade de barnen och förmedlade stor kunskap till nästa generation. Att ta hand om sina gamla var lika naturligt som att ta hand om sina barn. I dag är det annorlunda. Ett delprojekt inom det forskningsprogram som sociologen Lars Tornstam, Uppsala universitet, gjorde 1984 visar att äldre har en viktig uppgift att fylla i samhället genom att erbjuda sin livserfarenhet till de yngre. 97 procent av svenskar i åldrarna 15—75 år tycker, enligt undersökningen, att de äldres livs- erfarenhet bättre skulle kunna tas tillvara. Ändå medger dagens samhälls- struktur dåliga förutsättningar för att förverkliga den viljan. Äldre tenderar att umgås med äldre eller med ingen alls och den institutionaliserade vården har tagit över ansvaret för dem som behöver hjälp. Vikten av de anhörigas stöd, både psykologiskt och fysiskt, har tonats ned. I stället för anhöriga får vårdpersonalen ensamma axla ansvaret för med- mänsklighet och omsorg. Men det är högst troligt att det just är indragningar på personalsidan som främst kommer i fråga när landstingen och kommuner- na ska spara. Därmed försämras kvaliteten av vården av gamla. Den vården går inte att rationalisera särskilt mycket utan kvalitetsförsämring. Medmänsk- ligheten kommer i kläm. Det är mot bakgrund av dessa argument som vi anser att mer pengar bör tillföras vården. En bra vård och en omsorg där de äldres behov står i centrum kräver resurser.</p>
          <p>Låt den enskilde bestämma</p>
          <p>Vi kristdemokrater menar att den enskilde har rätt att vara med och bestämma. Många av de olika områdena inom omsorgen beslutas i dag av kommunens personal. Så är det t ex ofta med boendeform och vilka sysslor som ska utföras av kommunens hemtjänst. Detta är fel. Alla människor är olika och har olika behov för att uppleva livskvalitet. Detta måste tas hänsyn till när vi formar äldrevården.</p>
          <p>Många kommuner har infört något som närmast kan liknas vid en form av kommunarrest. De gamla har fått ett flyttförbud, som vad intolerans och kränkande av integritet anbelangar inte står den gamla ryska feodaladelns livegenskap långt efter. Vi har fått se flera upprörande exempel där gamla inte har fått flytta över en kommungräns, för att t ex komma nära sina barn. Detta är skamligt. Om det inte sker en frivillig uppmjukning av dessa förhållanden måste riksdagen överväga att pröva lagstiftning för att</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0006.pdf"/>
          <p>tillförsäkra alla gamla deras självklara rättigheter att själva bestämma sin bostadsort.</p>
          <p>Vikten av anhöriginsatser</p>
          <p>Enligt många beräkningar står anhöriga för största delen av vården i hemmen. De utför cirka två tredjedelar av all vård i hemmen. Ofta är det kvinnorna som svara för den största insatsen.</p>
          <p>Det finns uppskattningsvis 150 000 hemmaboende äldre som behöver hjälp med att duscha och bada. Av dessa får hälften i första hand hjälp av en anhörig. Motsvarande siffra när det gäller toalettbesök är ungefär 40 000 personer, varav hälften får hjälp av en närstående. Likaså torde cirka 25 000 dementa bo kvar hemma tack vare vård och passning av anhöriga. Till detta kommer föräldrar som vårdar sjuka och handikappade barn eller vuxna som får hjälp av anhöriga eller närstående. Men det finns stora mörkertal säger Lennarth Johansson specialsakkunnig på äldrefrågor vid Socialstyrelsen som sammanställt en rapport om familjen som vårdgivare. Många vårdar anhöriga utan att det är känt. Fördelningen av ansvaret för vården mellan samhället och familjen är en av de stora framtidsfrågorna. Vi kristdemokrater anser att anhörigrollen måste uppvärderas och erkännas. Vårdpersonalen i äldreomsorgen och i sjukvården gör ovärderliga insatser. Men förutom detta behövs ett större totalt engagemang inom hela samhället för de äldres situation. Vårdpersonal kan inte helt ersätta familjen och anhöriga. Det offentliga bör därför kunna kombinera anhörigas och ideellas stöd med professionella insatser inom vården. En sådan kombination skulle visa respekt för de gamlas människovärde. I samhällsdebatten framhålls ofta att äldre måste få god vård och omsorg för att det är de som har byggt upp samhället. Detta är sant. Men äldre ska inte bara respekteras av det skälet. De ska i första hand få god vård för att de är människor och behöver vård. Vi oroas över att det verkar vara människors samhällsnytta som får vara det som avgör vårdinsatsen. De gamla och långvarigt sjuka har ingen stark intresseorganisation. Landstingen och kommunerna måste därför garantera fortsatt kompetens och erfarenhet i vården och omsorgen. Privatiseringar och enskilda initiativ är bra - främst för att få fram jämförelser. Men att göra sjukvården privat är för oss kristdemokrater inget självändamål. Staten och kommunerna måste ha det yttersta ansvaret. Både familjen och samhället måste vara beredda att ingripa i ett krisläge. De anglo-saxiska demograferna E.A. Hammel, K-W. Wachter och C. McDa- niel har satt upp tre kriterier för att anhörigvården ska fungera:</p>
          <p>— ett antal släktingar måste vara tillgängliga i tid och rum</p>
          <p>— samhällets normer måste kulturellt fastlägga de anhörigas rättigheter och skyldigheter gentemot varandra</p>
          <p>— emotionellt måste relationerna mellan generationerna erbjuda naturlig samhörighet, inte tvångsmässiga relationer.</p>
          <p>Mot. 1996/97S0410</p>
          <p>12</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0007.pdf"/>
          <p>Mot.</p>
          <p>13</p>
          <p>1996/97S0410</p>
          <p>Relationer och anhörigas tillgänglighet är svårt och olämpligt för staten att ingripa i. I dagens samhälle bor släktingar ofta långt från varandra. Anhöriga kanske bara har möjlighet att träffas ett par gånger om året. Staten kan dock informera om de anhörigas rättigheter, på olika sätt uppmuntra till ett större ansvarstagande och underlätta detta i praktiken. Vi anser att denna process snarast måste intensifieras. Den institutionalise- rade omsorgen har tagit ifrån människorna ansvar över sina medmänniskor. Därför måste det också vara samhället som underlättar till nytt ansvars- tagande.</p>
          <p>Behovet av små gemenskaper</p>
          <p>De små naturliga gemenskapernas betydelse kan i det här sammanhanget knappast överskattas. Det är i samspelet i den nära omgivningen som människan utvecklas till något mer än en mänsklig varelse, hon blir en person, en unik personlighet. Genom hela livet organiseras emellertid vi människor på ett sätt som står i strid med insikten om de små gemenskapernas betydelse. På flera områden har man visserligen insett att något måste ske för att få ett mänskligare och människovärdigare samhälle. Det finns nu en utveckling mot ett större lokalt ansvar och insikten om den lilla gemenskapens betydelse blir alltmer betydelsefull. Även inom politiken har fördelarna med små enheter upp- märksammats. För de äldre äldre har denna trend dock ännu inte slagit igenom. Fortfarande kategoriseras de äldre som en enda homogen grupp. Detta beror på att det varit lättare att organisera på det sättet. Men vanmakten som den enskilde kan uppleva både på sjukhus och i äldreboende kan bara brytas genom förståelsen för människans behov av små nära gemenskaper. Det är alltså ingen tillfällighet att familjen och vännerna har stor betydelse för samhället. Själva organisationsmodellen för familjen ansluter till människans djupare behov. Vi måste uppvärdera de äldres roll i samhället som enskilda individer. Människorespekt har inte något att göra med förmågan att uttrycka sig eller ha tillgång till de bästa medierna. Människovärdet handlar om en människosyn som har sin grund i alla människors lika och inneboende värde och detta får aldrig ifrågasättas. Vården och omsorgen kan bli mänskligare. Men för det behövs det mer medmänsklighet i form av små gemenskaper.</p>
          <p>Förslag till åtgärder Omprioritera i välfärden</p>
          <p>Antalet äldre ökar. Samtidigt skärs det ned inom sjukvården. Därför är det nödvändigt att prioritera annorlunda. Statens stöd till alla områden måste ifrågasättas. Barn, äldre och sjuka ska prioriteras. För att klara av en god vård på lika villkor krävs ett resurstillskott under 90-talet. Det går att klara genom omprioriteringar där vi som huvudsakligen är friska och arbetsföra får bära ett större ansvar för att garantera en värdig vård och omsorg. Likaså kan det bli nödvändigt att reformera socialförsäkringarna.</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0008.pdf"/>
          <p>Tillsätt en äldreombudsman</p>
          <p>Sverige har en ungdomsminister och en barnombudsman, men vi saknar någon för de äldre. Vi har inget forum dit patienter, personal och anhöriga kan vända sig med klagomål när en person inte får tillfredsställande vård till följd av resursbrist. En äldreombudsman skulle kunna bevaka de äldres situation. Ombudsmannen skulle också kunna initiera egna utredningar och föreslå åtgärder för att förbättra för de äldre.</p>
          <p>Uppmuntra frivilliginsatser</p>
          <p>Frivilliginsatser är en dåligt nyttjad potential i samhället. Frivilligorga- nisationerna kan bidra till en bättre situation för de äldre. Inte minst genom olika sorters aktivering. Det är samhällets uppgift att stödja folkrörelserna, studieförbunden och de lokala föreningarna för att komplettera sjukvården och äldreomsorgen. Dessa insatser ersätter inte personalen utan kan fungera som ett viktigt komplement som ger vården en annan dimension.</p>
          <p>Stöd anhörigvården</p>
          <p>I dag lastas ofta ett alltför stort ansvar över på de anhöriga. Detta har inte uppmärksammats tillräckligt. Det går inte att trolla bort de svårt och långvarigt sjuka — i stället skickas de hem för att synas. Anhörigvården är i dag dubbelt så stor som den offentliga omsorgen. Det finns dock inte så många 80-åringar som kan sköta sina anhöriga över 85 år. För att kunna fylla sin funktion behöver de anhöriga stöd och hjälp, även ekonomiskt. Kristdemokraternas syn på anhörigvård utvecklas närmare i en separat motion.</p>
          <p>Kontrollera sjukvårdens kvalitet</p>
          <p>Det måste finnas ett kontrollsystem som ser till att invånarna får en god vård på lika villkor. Privata alternativ är bra, främst för en jämförelse med och stimulans för den landstingsdrivna och kommunalt drivna vården. Det är dock viktigt att samma kvalitetskontroll finns oavsett huvudman. Flera andra länder har infört detta, som en garanti mot undervård, oberoende av vårdgivare. Det behövs en nationell strategi för att följa upp och utvärdera kvaliteten.</p>
          <p>Forska om och utveckla vården i livets slutskede</p>
          <p>Vi riskerar att vården i livets slutskede blir starkt eftersatt i ekonomiskt svåra situationer. När livets slutskede nalkas bör samhället kunna respektera den sjukes och äldres önskan om var och under vilka förhållanden de sista dagar- na ska avslutas. I USA, Kanada och flera europeiska länder har man kommit längre än i Sverige när det gäller vården vid livets slutskede. Även i Sverige bör vi bygga upp ett system för att välja ut villiga och lämpliga personer och erbjuda dessa utbildning och stöd i deras uppgift. Kommuner och landsting måste samtidigt få tillräckliga resurser för den mycket viktiga lindrande vården och omsorgen.</p>
          <p>Mot. 1996/97S0410</p>
          <p>14</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0009.pdf"/>
          <p>Mot.</p>
          <p>15</p>
          <p>1996/97S0410</p>
          <p>Prioritera närsjukvården</p>
          <p>De ökade behoven i sjukvården gör att även den specialiserade slutna och öppna sjukvården, den så kallade akutsjukvården bör prioriteras. Vi vill värna om de små akutsjukhusen och deras tillgänglighet. Staten ska dock inte styra demokratin i landstingen utan enbart markera inriktning.</p>
          <p>Ifrågasätt gammal organisation</p>
          <p>Inom Europa existerar inget mellanting mellan regionsjukhus och akut- sjukhus. Vi har begränsad förståelse för dagens uppdelning av länsdels- sjukhus, länssjukhus och regionsjukhus. Denna uppdelning har mer historiska motiv än praktiska. Risken finns att länssjukhusen tar över ansvarsområden på regionsjukhusens bekostnad. Detta kan leda till att regionsjukhusens existens hotas, vilket skulle medföra att den mest specialiserade sjukvården skulle utarmas. På motsvarande sätt innebär det också en utarmning av länsdelssjukhusen som vi anser fyller en viktig funktion.</p>
          <p>Hemställan</p>
          <p>Med hänvisning till det anförda hemställs 1. attriksdagen hos regeringen begär förslag om en strategi för att motverka diskriminering av äldre i vården, 2. att riksdagen som sin mening ger regeringen till känna vad i motionen anförts om en värdig syn på ålderdom, 3. att riksdagen hos regeringen begär förslag till strategi för att tillförsäkra de gamla fri flyttning i landet, 4. att riksdagen som sin mening ger regeringen till känna vad i motionen anförts om omprioriteringar i välfärden, 5. att riksdagen som sin mening ger regeringen till känna vad i motionen anförts om en äldreombudsman, 6. att riksdagen som sin mening ger regeringen till känna vad i motionen anförts om uppmuntran av frivilliginsatser, 7. att riksdagen som sin mening ger regeringen till känna vad i motionen anförts om stöd till anhörigvård, 8. att riksdagen som sin mening ger regeringen till känna vad i motionen anförts om kontroll av vårdkvalitet, 9. att riksdagen som sin mening ger regeringen till känna vad i motionen anförts om vård i livets slutskede, 10. att riksdagen som sin mening ger regeringen till känna vad i motionen anförts om prioritering av närsjukvården, 11. att riksdagen som sin mening ger regeringen till känna vad i motionen anförts om sjukhusstruktur.</p>
          <pb facs="riksdagen-motions-pdf/data/199697/mot_199697_SO_0410/mot_199697_SO_0410-0010.pdf"/>
          <p>Stockholm den 3 oktober 1996 Chatrine Pålsson (kd) Åke Carnerö (kd) Inger Davidson (kd) Ingrid Näslund (kd)</p>
          <p>Tuve Skånberg (kd)</p>
          <p>Mot. 16 1996/97S0410</p>
          <p>Rolf Åbjörnsson (kd) Holger Gustafsson (kd)</p>
          <p>Fanny Rizell (kd)</p>
        </div>
      </div>
    </body>
  </text>
</TEI>
