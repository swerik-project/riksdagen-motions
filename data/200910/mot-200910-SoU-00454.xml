<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00454">
  <teiHeader>
    <fileDesc>
      <titleStmt>
        <title>Hälso- och sjukvårdslagen och vårdvalet</title>
        <author corresp="i-4NG88U8krkk9AQubiitWt6 i-A5R84cTmpky3NHJ7nLKaEt">av Christina Zedell och Bosse Ringholm (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hälso- och sjukvårdslagen och vårdvalet</title>
          <idno type="rdwebb">GX02So454</idno>
          <rs type="number">So454</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So454/text</ref>
          <ref type="dokument_url_html">http://data.riksdagen.se/dokument/GX02So454</ref>
          <ref type="dokumentstatus_url_xml">http://data.riksdagen.se/dokumentstatus/GX02So454</ref>
          <ref type="doc">http://data.riksdagen.se/fil/43AE974D-BB7F-48D6-B66A-20ACD602C62F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4NG88U8krkk9AQubiitWt6</idno>
            <name>Christina Zedell</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-A5R84cTmpky3NHJ7nLKaEt</idno>
            <name>Bosse Ringholm</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P3ygYd2WhyxaVYtkuaVQ5v" type="signed"/>
        <correspContext corresp="i-P3ygYd2WhyxaVYtkuaVQ5v">
          <note type="signatory" corresp="i-4NG88U8krkk9AQubiitWt6"/>
          <note type="signatory" corresp="i-A5R84cTmpky3NHJ7nLKaEt"/>
        </correspContext>
        <correspAction type="numbering" xml:id="i-Nyrdevp7voj2BWm4kybH35">
          <date when="2009-10-06"/>
        </correspAction>
        <correspAction type="submission" xml:id="i-GTnCiWzxAdgVwVBqWEBkv6">
          <date when="2009-10-05"/>
        </correspAction>
        <correspAction type="transfer" xml:id="i-8zYndaS11oF2HawxZgBYtR">
          <date when="2009-10-02"/>
        </correspAction>
        <correspAction type="assigned" xml:id="i-E72cLwVwkNewBbCHrA8oJ4"/>
        <correspContext corresp="i-E72cLwVwkNewBbCHrA8oJ4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UZMshqQbWy9U1G8yvsVw7n">
            Förslag till riksdagsbeslut
          </head>
          <list style="ol">
            <item xml:id="i-XpDekfu8JBRecHXfkHpqxb">
              Riksdagen tillkännager för regeringen som sin mening vad som
              anförs i motionen om att landstingen bör ges den fulla rätten
              att styra över etableringen av vårdgivare inom ramen för vårdval
              och hälsoval.
            </item>
            <item xml:id="i-BDsiM2ZuxuRvYNNMr3jxXu">
              Riksdagen tillkännager för regeringen som sin mening vad som
              anförs i motionen om att en statlig uppföljning bör göras av att
              modellerna för vårdval och hälsoval verkligen lever upp till hälso-
              och sjukvårdslagens krav på att vård ges efter behov.
            </item>
          </list>
        </div>
        <div type="motContent">
          <head type="h1" xml:id="i-XWNNZ1FE1io9ErjT58Fwgb">
            Motivering
          </head>
          <p xml:id="i-VbQpCweAezvjaf4cEs9LQp">
            Vårdval (även benämnt hälsoval) i primärvården stärker patientens
            inflytande och möjlighet att välja husläkare. Det är positivt.
            Vårdvalet måste emellertid utformas så att valfrihet för patienten
            förenas med en rättvis fördelning av vårdresurserna. Härvidlag
            finns idag en hel del övrigt att önska.
          </p>
          <p xml:id="i-CgYbwSbSeXSbp3vpKpxYxg">
            Formellt sett har fritt vårdval inom primärvården funnits ganska
            länge, men den ekonomiska ersättningen har inte varit tydligt
            knuten till patientens val. Med vårdval ges ekonomiska incitament
            bakom det fria valet. Det viktiga är att utforma dessa incitamentet
            så att varken vårdens kvalitet eller principen om vård efter behov
            får stryka på foten. Här återfinns brister, och framför allt utformningen
            av vårdvalet i Stockholms län borde nu föranleda vissa åtgärder
            på nationell nivå.
          </p>
          <p xml:id="i-VBuRgKPsyVDJQryaxAJN6N">
            Riksdagen har dessvärre genom lag påtvingat landsting och regioner
            skyldigheten att tillåta etablering av vårdgivare utan att etableringen
            underställs en prövning gentemot vårdbehoven. Exempelvis hade
            Stockholms innerstad en mycket god tillgänglighet redan före Vårdval
            Stockholm, men har nu fått ytterligare ett tiotal vårdcentraler.
            Inga skattepengar borde slösas på överetablering av vård. Patienternas
            vårdbehov borde alltid prioriteras framför vårdgivares rätt att
            fritt etablera sig.
          </p>
          <p xml:id="i-56C2CLj1fVRa1ZaXWTYg57">
            Flera regioner och landsting har också reagerat negativt på det
            tvingande kravet att tillåta etablering utan prövning av vårdbehoven.
            Den tvingande lagstiftning som idag förbjuder landsting och regioner
            att göra en prövning av vårdbehoven i samband med etablering av
            vårdgivare bör omgående upphävas.
          </p>
          <p xml:id="i-MyzBEi6fYhMrtnnskngVgu">
            Den modell för vårdval som införts i Stockholms län har vidare
            visat sig vara förenad med vissa starkt negativa fördelningseffekter
            på grund av den modell för ekonomisk ersättning till vårdgivarna
            som införts. Det finns ingen social komponent i ersättningssystemet
            inom Vårdval Stockholm trots att all forskning visar att klass,
            kön och etnicitet spelar en stor roll för vår hälsa. Det betyder
            att vårdcentraler i socialt utsatta områden förlorar pengar medan
            de i socialt privilegierade områden är vinnare.
          </p>
          <p xml:id="i-EEy6VRcdkbPSby8e4NkMvJ">
            Exempel på förlorarna i Vårdval Stockholm återfinns i Botkyrka
            kommun. Alby vårdcentral förlorade 3,3 miljoner kronor under 2008,
            Fittja vårdcentral förlorade 3 miljoner och Tumba vårdcentral
            2 miljoner. Förlusterna beror uteslutande på att ekonomisk hänsyn
            inte tas till att vårdbehoven i form av sjuklighet och vårdtyngd
            är större i Botkyrka än genomsnittet för länet.
          </p>
          <p xml:id="i-U8Emxxv2zdLDZD7NUkxFP4">
            Även om landsting och regioner har stor frihet att själva besluta
            om ekonomiska ersättningar, så är denna frihet inte utan begränsningar
            i nationell lag. Staten har det yttersta ansvaret för att säkra
            kvaliteten i vården för alla patienter. Detta utrycks via en särskild
            reglering i hälso- och sjukvårdslagen (1982:763):
          </p>
          <p xml:id="i-Kp18okNd3GiJQYXJbdMaK1">
            2 § Målet för hälso- och sjukvården är en god hälsa och en vård
            på lika villkor för hela befolkningen. Vården skall ges med respekt
            för alla människors lika värde och för den enskilda människans
            värdighet. Den som har det största behovet av hälso- och sjukvård
            skall ges företräde till vården.
          </p>
          <p xml:id="i-pEQ7hiP6f3wSbiMSiANAy">
            ­ 7 § Landstinget skall planera sin hälso- och sjukvård med utgångspunkt
            i befolkningens behov av sådan vård.
          </p>
          <p xml:id="i-Hsiep5ppfhRMsi2jAB8oUm">
            Ett ersättningssystem som lever upp till hälso- och sjukvårdslagens
            krav ovan, måste således svara mot behoven och garantera att de
            svagaste och sjukaste patienterna tilldelas mest av sjukvårdens
            resurser. Men Vårdval Stockholm innebär istället att områden med
            dålig folkhälsa, låg medelinkomst och hög arbetslöshet fått minskat
            vårdutbud. En utvärdering av Vårdval Stockholm utförd av Ernst
            &amp;Young visar att den medicinska kvaliteten i områden med dålig
            folkhälsa riskeras med rådande system. Därför borde regeringen
            omgående ta initiativ till att en statlig uppföljning kommer till
            stånd för att säkerställa att modellerna för vårdval och hälsoval
            verkligen lever upp till hälso- och sjukvårdslagens krav på att
            vård alltid ska ges efter behov.
          </p>
        </div>
        <div type="motSignatures">
          <list>
            <item xml:id="i-xfSmgmNGcSHzpRKtHVFes">
              Christina Zedell (s)
            </item>
            <item xml:id="i-FePW7hAzFPYVaSqYMnsCwW">
              Bosse Ringholm (s)
            </item>
          </list>
        </div>
      </div>
    </body>
  </text>
</TEI>
