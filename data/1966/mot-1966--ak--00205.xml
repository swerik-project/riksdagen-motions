<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00205">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__205/mot_1966__ak__205-001.pdf"/>
      <fw xml:id="i-C5eDDaAiwR5myTdZHRXHst">
        2 Motioner i Andra kammaren, nr 205 år 1966
      </fw>
      <div xml:id="i-T6ec92yGzSdspAiRBnD8XG" type="motHeader">
        <div xml:id="i-6SgxPFex3SnJ8S3Puz521p" type="motTitle"/>
        <div xml:id="i-5gKEpnQHpEekpV4LspMua8" type="motSubmissionInfo"/>
      </div>
      <div xml:id="i-NjZx9hipUjjB1fat8oT7Ei" type="motBody">
        <div xml:id="i-UXLEiC9pZoMNKh4RM4uFLq">
          <p xml:id="i-7dbuLasUXArRLLsCVrajyN">
            Nr 205
          </p>
          <p xml:id="i-GhQRwaPwq7zsWQzfNtVQov" type="titleString">
            Av herr Bohman m. fl., angående anslagen till försvarets anskaff-
          </p>
          <p xml:id="i-7beJ7endi2EdTonh2AYZEA">
            nings- och anläggningsverksamhet. (Lika lydande med motion nr
            154 i Första kammaren)
          </p>
          <p xml:id="i-AYSYBdTVDSiCvHTrLu1st3">
            De försvarsuppgörelser som träffats under en lång följd av år
            och som ger uttryck för demokratisk enighet om det starka försvarets
            betydelse har grundats på en samfälld bedömning av den försvarskapacitet
            som ansetts nödvändig och samhällsekonomiskt möjlig under den
            tid överenskommelsen omfattat. Regeringen och den demokratiska
            oppositionen har alltså i denna för svenska folket avgörande säkerhetsfråga
            framträtt gemensamt på ett sätt som i utlandet väckt respekt för
            vår försvars- och utrikespolitik. En förutsättning för att enighet
            kring försvaret alltjämt skall kunna upprätthållas är självfallet
            att ingångna överenskommelser hålles. För- ändringar under den
            tid försvarsbeslutet avser, ledande till en försvagning av vår
            motståndsförmåga, skulle vara ett direkt hot mot fortsatt enighet.
            Den metod för fastställandet av försvarsutgifterna som sedan 1958
            har tillämpats i vårt land innebär att försvarskrafternas underhåll
            och utveck- ling sker långsiktigt och kontinuerligt efter en fast
            plan. Sverige torde i konsekvent tillämpning av en sådan metod
            inta en särställning i världen. Det är från många håll omvittnat
            att vårt system innebär betydande förde- lar i fråga om möjligheterna
            att utvinna största försvarseffekt ur de anslag som ställs till
            förfogande. Utgångspunkten vid avvägningen av de kostnadsramar
            efter vilka den långsiktiga planeringen av materielanskaffning,
            underhåll, utbildning m. m. skall ske är den målsättning för det
            militära försvaret som statsmakterna beslutat skall gälla. Anslagsramarna
            för de fyra budgetåren 1963/64— 1966/67, som den nu gällande försvarsöverenskommelsen
            omfattar, fastställ- des av 1963 års riksdag efter förslag av
            1962 års försvarskommitté. Den av 1964 års riksdag fastställda
            målsättningen för krigsmakten lyder sålunda: Krigsmakten skall
            verka för att vår fred och vår frihet bevaras. Krigsmak- ten skall
            därför ha sådan styrka, sammansättning och beredskap att anfall
            mot Sverige fordrar så stora resurser och tar så lång tid att
            de fördelar,
          </p>
          <p xml:id="i-JkUrwJdFddeUuBP2tERqDW">
            som står att vinna med anfallet, rimligen icke kan bedömas värda
            insatserna. Invasionsförsvar skall vara krigsmaktens viktigaste
            uppgift. Krigsmakten
          </p>
          <pb facs="riksdagen-motions-pdf/data/1966/mot_1966__ak__205/mot_1966__ak__205-002.pdf"/>
          <fw xml:id="i-Lbmm4MXeVq91Scd5CNy2fR">
            Motioner i Andra kammaren, nr 205 år 1966 3
          </fw>
          <p xml:id="i-FyqRw7riY84b4rsye74SpD">
            skall i det längsta kunna förhindra att en angripare får fast
            fot på svensk mark och kan utnyttja vårt land för sina syften.
            I varje del av landet skall kunna bjudas segt motstånd, om så
            erfordras även i form av det fria kriget. Krigsmakten skall kunna
            avvärja en stort upplagd invasion över havet eller landgränsen
            samt i samband därmed insatta luftlandsättningsföretag och samtidigt
            upprätthålla ett segt försvar mot andra invasionsföretag. Be-
            vakning och försvar mot mindre företag skall kunna organiseras
            inom landet i dess helhet. Varje vapenför svensk, som icke är
            bunden av andra viktiga uppgifter inom totalförsvaret, bör sättas
            i stånd att militärt delta i kampen för landets självständighet.
            Krigsmakten skall aktivt verka för att befolkningen skyddas och
            försörj-
          </p>
          <p xml:id="i-7JDkd4hvwvo5XwPWQQxc3J">
            ningen tryggas. Krigsmakten skall omedelbart kunna uppta försvar
            mot överrumplande
          </p>
          <p xml:id="i-K17jTxwGHd3PJ9XcmscTCy">
            anfall. Krigsmakten skall kunna avvisa kränkningar av vårt territorium
            i freds- tid samt under krig mellan främmande makter varunder
            Sverige är neutralt. Krigsmakten skall utformas så att dess effekt
            blir så långt möjligt obero- ende av förändringar i det militärpolitiska
            läget. Krigsmakten skall samverka med totalförsvarets övriga grenar
            i syfte att nå största möjliga försvarseffekt.
          </p>
          <p xml:id="i-cfdXy2xrnNY7fqjKYRbcV">
            De mycket stora fördelar som vinns genom den fasta planeringen
            nödvän- diggör å andra sidan en bindning av statsmakternas åtaganden
            och därmed en begränsning av deras finansiella rörelsefrihet.
            1962 års försvarskommitté redovisade detta men uttalade att den
            försvarspolitiska målsättningen dock även utan bindning begränsar
            utrymmet för nedskärningar av försvarsutgif- terna. Försvarskommittén
            angav också vissa särskilda omständigheter, som skulle kunna medge
            tillfälliga rubbningar i tillämpningen av försvarsbeslu- tet,
            t. ex. sådana ändringar i konjunkturläget som vid beslutets ingående
            inte rimligen kunde förutses. Klart uttalades dock att möjligheterna
            till förändringar i den långsiktigt planerade verksamheten var
            begränsade av bl. a. målsättningen. I årets statsverksproposition
            föreslår Kungl. Maj:t att anskaffnings- och anläggningsverksamheten
            för försvaret under budgetåret 1966/67 skall inskränkas i sådan
            grad att betalningsutfallet minskar med 350 milj. kr., av vilka
            250 milj. kr. hänför sig till materielanskaffningen och 100 milj.
            kr. till anläggningsarbetena. Försvarsministern uttalar i propositionen
            att en sådan nedskärning enligt hans mening torde kunna ske utan
            att målsätt- ningen nämnvärt påverkas. Något underlag för denna
            bedömning lämnas emellertid inte. Det torde också vara svårt att
            få en klar bild av ingreppets effekt innan den av ÖB infordrade
            undersökningen verkställts angående vilka beställningar och anläggningsarbeten
            som måste senareläggas och hur denna senareläggning påverkar försvarseffekten
            på kort och lång sikt. Redan nu kan emellertid sägas att förslaget
            till begränsningar av medels- förbrukningen har stor inverkan
            på genomförandet av 1963 års försvars- beslut. I verkligheten
            har det större effekt än som framgår av propositionen.
          </p>
          <pb facs="riksdagen-motions-pdf/data/1966/mot_1966__ak__205/mot_1966__ak__205-003.pdf"/>
          <fw xml:id="i-6o7gyQ4iXaJLYyd9WH1A7j">
            4 Motioner i Andra kammaren, nr 205 år 1966
          </fw>
          <p xml:id="i-6JKyA2fKxz2MxM9ojhMKRe">
            Beställningarna för försvaret rör till sin huvuddel materiel
            som levereras under längre tid än ett år. Enligt gällande föreskrifter
            får endast »hela&gt;» beställningar utläggas. Samtidigt kan bara
            den del av beställningskostnaden som skall utbetalas under nästa
            budgetår inräknas i nedskärningen. Skall därför betalningsutfallet
            minska med 250 milj. kr., måste beställningar inhiberas till kanske
            det dubbla värdet. Även i fråga om anläggningsverksamheten är
            betydande svårigheter att förutse vid inskränkningarna i förhållande
            till planerna. På grund av bris- tande kapacitet hos fortifikationsförvaltningen
            har anläggningsverksam- heten inom försvaret kommit att släpa
            efter på ett sätt som hotar att häva balansen i försvarets uppbyggnad.
            Genom kraftfulla ingrepp under senare år föranledda av en serie
            riksdagsbeslut har förvaltningens kapacitet nu väsentligt förbättrats.
            Resultatet härav skulle mera påtagligt börja visa sig under kommande
            budgetår. Om nu anläggningsvolymen i stället minskas, kommer med
            all sannolikhet skadeverkningar att uppstå som kan ta många år
            att avhjälpa. I propositionen föreslår departementschefen att
            ett tvåstegsförfarande skulle införas vid materielanskaffningen
            inom försvaret i syfte att få ett starkare grepp om kostnadsutvecklingen.
            Förfarandet skulle innebära att större materielanskaffningsärenden
            skulle underställas riksdagen först se- dan fullständig projektering
            genomförts och en på denna grundad kost- nadsbedömning föreligger.
            Vidare anför departementschefen att det föreligger möjlighet att
            påverka freds- och krigsorganisationens utveckling framför allt
            i samband med anskaffningar av organisationsbestämmande materiel
            emedan sådan an- skaffning har följdverkningar lång tid framöver.
            Om därför utvecklingen av organisationen skall kunna styras, bör
            samordning och kontroll av de resur- ser som avdelas för utveckling
            av krigsmateriel insättas på ett tidigt stadium. Vi vill för vår
            del instämma i att det är högst väsentligt att materielanskaff-
            ningen sker så att statsmakterna kontinuerligt kan överblicka
            kostnader och konsekvenser. Det nu föreslagna systemet synes oss
            emellertid inne- bära att inriktningen av projekteringsverksamheten
            helt lägges i Kungl. Maj:ts hand och alltså att riksdagen ställes
            vid sidan av de reella avgöran- dena. Detta kan vi inte finna
            godtagbart. Projekteringsverksamhet drar ofta dryga kostnader
            och kräver stora personella resurser och påverkar därför i sig
            ställningstagandena. Likaså kan bristande projektering av ob-
            jekt de facto omöjliggöra för riksdagen att besluta en inriktning
            av anskaff- ningsverksamheten som annars skulle kunnat framstå
            som önskvärd. Det förefaller dessutom som om det tänkta tvåstegsförfarandet
            skulle komma att medföra en avsevärt ökad belastning med därav
            följande ökat personal- behov inom försvarsgrensförvaltningarna
            och att risken är betydande för sådana förseningar och fördyringar
            av materielanskaffningen att nackde- larna redan av denna orsak
            kan komma att överväga.
          </p>
          <pb facs="riksdagen-motions-pdf/data/1966/mot_1966__ak__205/mot_1966__ak__205-004.pdf"/>
          <fw xml:id="i-XB4AULYwA2L8xkEcSSoPXX">
            Motioner i Andra kammaren, nr 205 år 1966 5
          </fw>
          <p xml:id="i-SKVgjQr6FLsFcc7pQfSWhb">
            Med stöd av vad som ovan anförts hemställer vi, att riksdagen
            i skrivelse till Kungl. Maj:t måtte uttala dels att förbehåll
            av Kungl. Maj:t vid ställandet av under IV:e huvudtiteln beviljade
            anslag till myndigheternas förfogande endast må göras i den utsträckning
            som detta kan vara möjligt utan eftersättande av kravet på att
            nu gäl- lande målsättning kontinuerligt skall kunna upprätthållas,
            dels att riksdagen i skrivelse till Kungl. Maj:t måtte uttala
            att föreslaget tvåstegsförfarande vid materielanskaff- ning ytterligare
            bör utredas innan det annat än på försök och i mindre skala tillämpas.
            Stockholm i januari 1966
          </p>
          <p xml:id="i-9Q6MVMrJqEoFQ9MKCXrate">
            Gösta Bohman Leif Cassel Tage Magnusson Rolf Eliasson Hans Nordgren
            Carl Eric Hedin
          </p>
          <p xml:id="i-Jv12jFQ1kufqPkg13Pisd1">
            Bo Turesson Astrid Kristensson Karin Wetterström
          </p>
        </div>
      </div>
    </body>
  </text>
</TEI>
