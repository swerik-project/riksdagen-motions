<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__174/mot_1966__ak__174-001.pdf"/>
      <fw xml:id="i-SxRaa3rru18dXroTYobWVS">
        Motioner i Andra kammaren, nr 174 år 1966 13
      </fw>
      <div type="motHeader" xml:id="i-NUEe2qz5KurFdcQsfyYuTt">
        <div type="motTitle" xml:id="i-HLYfCVumcwTPhbGvNT6dm"/>
        <div type="motSubmissionInfo" xml:id="i-5D8wN8S4kZSTwMEsqCk1c4"/>
      </div>
      <div type="motBody" xml:id="i-9HzNbzWKuvg8goMJa24NEZ">
        <div xml:id="i-JMLER1X3EmZZyvdtyANg51">
          <p xml:id="i-9XQUyFS6ZW2sQNZdM6Gbj9">
            Nr 174
          </p>
          <p xml:id="i-BQAy8o5Qkw5fGZr1gZZww1">
            Av herr Bohman m. fl., i anledning av Kungl. Maj:ts framställ-
            ning om anslag till Polisverket: Inköp av motorfor- don m.m.
          </p>
          <p xml:id="i-Vp8wwkPSs39noLrchfTqAH">
            (Lika lydande med motion nr 129 i Första kammaren)
          </p>
          <p xml:id="i-3zHN5v1xvfMV6PY5DQp1Qc">
            Varje år kräver trafikdöden på våra vägar allt fler offer. Antalet
            dödade har från och med år 1959 kontinuerligt ökat, och enligt
            preliminärstatistiken från 1965 är antalet nu uppe i 1 253 dödade.
            Det totala antalet skadade sti- ger likaledes år från år. Under
            föregående år ådrog sig ca 3500 personer svåra skador medan över
            21000 personer fick lindriga skador. Dessa siffror visar hur allvarlig
            och angelägen hela frågan om trafiksä- kerheten i dag har blivit,
            desto allvarligare som bilparkens storlek växer i snabb takt.
            Under endast de senaste åtta åren har antalet personbilar för-
            dubblats, och den senast tillgängliga prognosen över hur många
            personbilar vi räknar med att ha i framtiden visar, att vi år
            1975 kommer att ha om- kring tre miljoner personbilar, vilket
            är i det närmaste en fördubbling i jämförelse med dagens antal.
            Säkerheten på våra vägar och gator är redan i dag otillfredsställande.
            Med den fortsatta starka stegringen av antalet motorfordon kan
            säkerheten på vägarna bli än sämre om vi inte intensifierar trafiksäkerhetsarbetet.
            Vägarnas kondition har också stor betydelse. Eftersläpningen i
            utbyggna- den av vårt vägbestånd i jämförelse med vägplanen —
            vilken är betydan- de om man tar hänsyn till vägkostnadsindex
            — inger bekymmer även då det gäller trafiksäkerheten. Av de utländska
            undersökningar som gjorts framgår med önskvärd tydlighet vilken
            stor roll goda vägar spelar i säker- hetsfrämjande syfte. Utom
            den humanitära aspekten har problemet också en nationalekono-
            misk sida. I årets statsverksproposition beräknas samhällets kostnader
            för trafikolyckorna 1964 till 1400 miljoner kronor. Med den trafikutveckling
            vi har kommer kostnaderna för innevarande kalenderår att stiga
            ytterli- gare. Om antalet olyckor kunde skäras ner med bara 5
            procent skulle det in- nebära en besparing av samhällets resurser
            med omkring 100 miljoner kronor. Det defaitistiska resonemang
            som ibland förs och som går ut på att dessa uppoffringar är det
            oundvikliga pris vi får betala för standardut- vecklingen kan
            under inga förhållanden accepteras. En mängd åtgärder
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-002.pdf"/>
          <fw xml:id="i-E8wNvVHi7GB2bj2GbCPPMb">
            14 Motioner i Andra kammaren, nr 174 år 1966
          </fw>
          <p xml:id="i-9kFmuMiisEbMQZvrtk8ppY">
            kan vidtagas för att förbättra trafiksäkerheten. Men för att
            detta effektivt skall kunna ske fordras ett tillräckligt omfattande
            och tillförlitligt grund- material. Insamling och bearbetning
            av sådana uppgifter som belyser vägtrafik- olyckornas innebörd
            för olika trafikantgrupper sker i dag kontinuerligt, men inte
            i den utsträckning som kan anses önskvärd. För att med någor-
            lunda säkerhet kunna bedöma de faktorer som påverkar trafiksäkerheten
            är resurser på forskningens område av avgörande betydelse. Trafikolyckornas
            innebörd kan för närvarande bäst belysas genom be- räkningar över
            vad de kostar samhället i form av skadade och dödade. Per- sonskadornas
            fördelning på olyckstyper och tidsperioder, åldrar och trafi-
            kanttyper kan också ge vägledning för planering av forskning och
            åtgär- der i avvaktan på de mer detaljerade resultat som ovan
            antytts. Den senast gjorda mer omfattande sammanställningen av
            personskade- olyckor i trafiken bygger på statistiska centralbyråns
            material från 1962. Den har utförts av statens trafiksäkerhetsråd.
            Fortlöpande bearbetningar av senare material görs, och en bearbetning
            av 1963 års siffror kan väntas under våren. Rapporten ger en intressant
            bild av olika trafikantgruppers andel i olycksstatistiken, när
            olyckorna inträffar och hur de sker. Antalet skadade bilförare
            (inkl. dödade) 1962 uppgick i genomsnitt till 17 personer om dagen.
            En tredjedel av dessa skadades inom tättbebyggt område, vilket
            jävar den utbredda föreställningen att risken för skador vid låg
            hastighet är obetydlig. Halva antalet skadade var under 30 år
            och inte mindre än en fjärdedel under 22 år. Det betyder att de
            fyra lägsta kör- kortsårsklasserna svarar för en mycket väsentlig
            del av det totala antalet skadade. Bilpassagerarna svarar för
            liknande siffror, men på grund av att ålders- gränsen 18 år för
            körkort inte här är aktuell är förskjutningen mot de yngre åldrarna
            än mer markant. Hälften av de skadade bilpassagerarna var under
            23 år. Totalt skadades 2506 mopedförare eller i genomsnitt 6 personer
            om da- gen. Cirka tre fjärdedelar skadades inom tättbebyggt område.
            Angående åldersfördelningen är att märka att femton- och sextonåringarna
            ensamma svarade för en fjärdedel av samtliga olyckor. Det betyder
            också att antalet skadade mopedförare i dessa åldrar var omkring
            tio gånger så högt som för övriga åldersgrupper. Det torde knappast
            råda något tvivel om att denna fördelning till en del måste bero
            på att ungdomarna senare i stor utsträckning övergår till andra
            trafikantkategorier. Att observera är, att vi beträffande mopedisterna
            inte kräver någon ut- bildning eller har någon kontroll av kunskaper
            och färdigheter motsvaran-
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-003.pdf"/>
          <fw xml:id="i-BQjRQYvqHiZWDyp1khuzpk">
            Motioner i Andra kammaren, nr 174 år 1966 15
          </fw>
          <p xml:id="i-FdqTnfSgpSd4rNCuKjERLs">
            de körkortsproven för bilförare. Möjligheterna att påverka denna
            kategori i säkerhetsfrämjande riktning inskränker sig därför i
            huvudsak till sko- lans trafikundervisning och den allmänna trafikpropagandan.
            En skade- förebyggande åtgärd är propaganda för användande av
            störthjälm. Det förhållandet att man i skolan i stort sett endast
            har en årsklass över femion år ger en god möjlighet att mäta effekten
            av undervisning och pro- paganda i trafiksäkerhet. Förutsättningen
            härför är att uppföljningen un- der flera år ordnas så, att resultaten
            kan föreligga snabbare än via den officiella statistiken. Man
            skulle då kunna från ett år till ett annat bedöma effekten av
            propagandakampanjer, riktade till den nu speciella kategori och
            åldersgrupp, genom en eventuell minskning i antalet skadade. Det
            faktum att debutantåldern för mopedisterna har ett så stort antal
            skadade jämfört med cyklister och fotgängare gör det angeläget
            att få klarlagt om detta förhållande beror på att mopeden är det
            första motor- fordon man får köra, och i så fall om det är större
            svårigheter att säkert manövrera detta fordon än till exempel
            en cykel, om enbart hastigheten be- tingar det höga antalet skadade
            eller om de unga mopedförarna oftare än andra trafikantgrupper
            befinner sig ute i trafiken. Det skulle vara av stort intresse
            att i första hand undersöka vad en intensifierad propaganda här
            kunde uträtta. För cykelförare ligger det största antalet skadade
            inom årsklasserna mellan 6 och 15 år, alltså huvudsakligen skolbarn
            under mopedåldern. Åldrarna mellan 18 och 50 år har ett relativt
            lågt antal skadade medan an- talet återigen stiger för åldersklasserna
            däröver. Fotgängarna har största antalet skadade inom årsklasserna
            mellan 4 och 8 år, alltså för förskolebarn och barn på skolans
            lågstadium. Mellan 14 och 22 år förekommer också högre antal skadade
            än för de närmast äldre och de närmast yngre. Man kan fråga sig
            om detta kan ha samband med inträ- det i förvärvslivet, då man
            i större utsträckning har anledning att vistas i trafiken under
            rusningstid än i skolåldern. Nästan lika högt antal ska- dade
            har åldrarna mellan 55 och 75 år, medan 25—-45-åringarna ligger
            lägst. I samtliga trafikantkategorier uppvisar några få låga åldersgrupper
            ett mycket stort antal skadade, och det finns anledning antaga
            att dessa ålders- grupper representerar debutantåldrarna för 'respektive
            trafikantkategori. Vidare kan man antaga att det för bilpassagerarna
            är så, att dessa är passa- gerare till förare av i stort sett
            samma åldersgrupp. För övriga trafikanter kan man förutom debutanttoppen
            se en något ökande tendens mot de hög- Tre åldersgrupperna. Om
            hänsyn tas till årsklassernas minskning med sti- gande ålder blir
            denna tendens givetvis mer uttalad. Det är också konsta- terat
            att skadornas svårhetsgrad stiger med stigande ålder.
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-004.pdf"/>
          <fw xml:id="i-Dq6Q7FpHj6BsQjrDV3qPaQ">
            16 Motioner i Andra kammaren, nr 174 år 1966
          </fw>
          <p xml:id="i-NhXtwcds5rufNFSm5ScGkK">
            Det faktum att de yngre åldersgrupperna kvantitativt utgör det
            domine- rande problemet ur personskadesynpunkt inbjuder till frågan
            huruvida denna fördelning betingas av att dessa åldersgrupper
            har en större riskex- position, d.v.s. förekommer oftare i trafiken
            än övriga åldersgrupper. För att belysa denna frågeställning fordras
            tillgång till ytterligare uppgifter som i dag är mycket svåra
            att få fram. En antydan om hur resultatet av en riskberäkning
            kan komma att ut- falla för vårt land kan man få genom jämförelse
            med ett par utländska undersökningar. En undersökning i Tyskland
            1957—1959, som behandlar förarnas förekomst i trafiken (årlig
            körsträcka) och erfarenhet (samman- lagd körsträcka) och som dessutom
            innehåller försök att bestämma den fysiska och psykiska kapaciteten
            på ett relativt begränsat antal försöksper- soner, ger vid handen
            att bilförare upp till 25 års ålder har en relativt lägre trafikanpassning
            än äldre, att den bästa anpassningen har grupperna mel- lan 25
            och 55 år, varefter anpassningen åter sjunker. Största risken
            för olycksfall har alltså grupperna under 25 år och över 55 år.
            Ett mycket omfattande material från trafiken på amerikanska high-ways
            rapporterar den amerikanske vetenskapsmannen Solomon 1964. Resultaten
            av undersökningarna överensstämmer i stort med de ovan nämnda.
            Det är också av utomordentligt intresse att studera när skadorna
            upp- kommer och vid vilka situationer dessa inträffar för de olika
            åldersgrup- perna. Vad gäller personbilsförarna visar de under
            vardagarna en i stort sett jämn fördelning över de olika åldersgrupperna
            med undantag för ett något större antal unga förare på onsdagskvällarna.
            Men framför allt do- mineras olyckstalen av åldrarna mellan 18
            och 25 år under natten mellan lördag och söndag. Övriga trafikantgrupper
            — mopedister, cyklister, fotgängare — skadas vanligen under dagtid
            utan någon anmärkningsvärd fördelning över vec- kans olika dagar.
            Hur uppstår då skadorna? En jämförelse mellan singleolyckor, kolli-
            sionsolyckor och övriga olyckor inom ej tättbebyggt område visar:
            att singleolyckorna (d.v.s. alla olyckor där endast ett motorfordon
            och ingen annan trafikantkategori, således inte heller fotgängare
            eller djur, varit delaktiga) som inträffar under lördag—söndagsdygnen
            domineras av 18—20-åringarna med ett särskilt högt antal under
            lördagskvällen och sön- dagsmorgonen. Övriga veckodagar visar
            en jämnare fördelning på de olika åldersgrupperna; att samma tendens
            kan utläsas för olyckstypen kollision mellan fordon, men här är
            skillnaden mellan de yngre och de äldre skadade betydligt mindre.
            Olycksfrekvensen stiger till det dubbla under lördag och söndag
            i jämförelse med övriga veckodagar;
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-005.pdf"/>
          <fw xml:id="i-7QHYG374zVVrDYGNdfm7W5">
            Motioner i Andra kammaren, nr 174 år 1966 17
          </fw>
          <p xml:id="i-9JWVg36cz5krfmuZGj7dAF">
            att gruppen övriga olyckor endast omfattar ett fåtal skadade
            inom varje årsklass utan några mer påtagliga anhopningar. Samma
            tendenser som fö- religger för singleolyckorna och kollisionsolyckorna
            kan visserligen iakttas, men materialet är för litet för säkra
            slutsatser. Det är bekant från flera undersökningar att singleolyckorna
            är den van- ligaste olyckstypen i vårt land. Det förefaller sannolikt
            att singleolyckorna, där problemet för föraren endast består i
            att hålla fordonet kvar på vägen oberoende av all annan trafik,
            skulle vara den olyckstyp där bristande er- farenhet och därmed
            större tendens till bristande hastighetsanpassning främst skulle
            komma till uttryck. Att denna olyckstyp relativt sett oftare skulle
            inträffa vid låg trafikintensitet och då främst under sådana tider
            på dygnet, då åldersfördelningen bland trafikanterna är förskjuten
            mot de yngre åldrarna, är rimligt. 1962 års siffror talar för
            att så är förhållandet. De visar sålunda att singleolyckorna svarar
            för ett mycket stort antal ska- dade unga förare och passagerare
            i personbilar. Olyckstyperna kollision mellan fordon och övriga
            olyckor visar också det relativt största antalet skadade inom
            årsklasserna med de yngsta fö- rarna. Dessa olyckstyper förekommer
            oftare under dagtid, vilket är natur- ligt med hänsyn till deras
            samband med en högre trafikintensitet. Som man kan vänta drabbar
            skadorna här i större utsträckning än då det gäller sing- leolyckorna
            de äldre årsklasserna relativt sett. Eftersom flertalet personer
            uppträder i olika trafikantkategorier under olika skeden i livet
            innebär det för den som under förskoleåldern debuterar som fotgängare,
            under skolåren som cyklist, vid 15 år får moped och vid 18 tar
            körkort för bil att han ända upp till 25 års ålder befinner sig
            inom de grupper som har det största antalet skadade inom respektive
            årsklass. De oskyddade trafikantgruppernas med åldern stigande
            antal skadade in- nebär också att samma person om han slutar att
            köra bil i 55—60-årsål- dern återbördas till de trafikantgrupper
            som där har högsta antalet skador. Detta förhållande ger anledning
            att ställa frågan om inte människans förmåga att anpassa sig till
            trafikens krav är alltför begränsad för att man skall kunna hoppas
            på att med enstaka punktinsatser nå en rimlig säker- het i trafiken.
            Det är angeläget att människans kapacitet som trafikant görs till
            föremål för en brett upplagd forskningsinsats. Det är härvid nöd-
            vändigt för insamling och bearbetning av grundmaterialet, planering
            och utförande av undersökningar och experiment och för kontroll
            av effekten av olika vidtagna åtgärder, att samordning av åtgärder
            inom alla trafiksä- kerhetsforskningens fält sker genom gemensam
            planering av arbetet och redovisning av resultaten. En långtidsplan
            för åren 1965/66—1970/71 har utarbetats inom statens trafiksäkerhetsråd.
            Det är angeläget att rådet ostört får utveckla sin verk-
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-006.pdf"/>
          <fw xml:id="i-XkZKGS8JLqX2cDJRPZK3vf">
            18 Motioner i Andra kammaren, nr 174 år 1966
          </fw>
          <p xml:id="i-7NiDSuCEPVjjvf29KFSaJa">
            samhet i enlighet med denna och att justeringar får göras om
            dagens tra- fiksituation skulle förändras på ett oväntat sätt,
            t.ex. i samband med över- gången till högertrafik, samt att de
            beräknade anslagen inte tillåts urholkas genom den fortgående
            penningförstöringen (något som skett vad gäller medelstilldelningen
            till vägarna i jämförelse med 1957 års vägplan). Forskningen bedrives
            i dag med tämligen begränsade resurser men har i sin tjänst en
            kunnig och kvalitativt sett högtstående personal. Det fram- står
            därför som mycket angeläget att tillräckliga resurser ställs till
            förfo- gande för att effektivt kunna utnyttja de personella tillgångarna.
            De praktiska åtgärder som denna forskning hittills lett fram till
            är främst hastighetsbegränsningarna och försök med intensifierad
            trafiköver- vakning. De tillfälliga hastighetsbegränsningar som
            förekommit de senaste åren har bidragit till en klar minskning
            i antalet inträffade olyckor. Flera stora undersökningar gjorda
            av statens trafiksäkerhetsråds arbetsgrupp TRAG ger belägg för
            detta. Vid hastighetsbegränsade helgperioder sjunker det totala
            antalet olyckor påtagligt i jämförelse med angränsande fartfria
            perioder. Denna tendens synes vara mer uttalad på länsvägar och
            mindre vägar än på riksvägar även om den också där är tydlig.
            När det gäller enbart personskadeolyckor och framför allt svåra
            sådana visar hastighetsbegränsningen emellertid den största effekten
            på riksvägarna. Den olyckstyp som mest markant påverkas av hastighetsbegränsningar
            synes vara singleolyckorna, men även mötesolyckorna reduceras
            kraftigt. För att eliminera effekten av den olika trafiksammansättning
            som kan antas råda under hastighetsbegränsade helgperioder och
            angränsande fart- fria perioder har man också jämfört helgperioderna
            med samma perioder under tidigare år då dessa varit fartfria.
            En sådan jämförelse förstärker intrycket av hastighetsbegränsningarnas
            positiva effekt. Från och med julen 1960 till och med den 9 januari
            1966 har tillfällig hastighetsbegränsning rått under 415 dagar.
            Med stöd av den ingående sta- tistik som föreligger kan man sluta
            sig till att cirka 200 människor undgått trafikdöden. Siffrorna
            blir ännu mycket större vad gäller genom trafikska- dor invalidiserade
            människor. Ett människoliv kan visserligen inte värde- ras i pengar,
            men samhällsekonomiskt innebär en klar nedgång i olycks- statistiken
            en avsevärd vinst. Sålunda kan, med de beräkningar som gjorts,
            en minskning av antalet döda i trafiken med 200 personer värderas
            som en nationalekonomisk vinst av över 100 miljoner kronor. Ett
            brett upplagt försök med förstärkt trafikövervakning företogs
            under augusti och september 1965 på delar av europavägarna 3 och
            18. Resultatet av denna gav en påtaglig reducering av antalet
            olyckor. Vad gäller samtliga olyckor där personer kommit till
            skada (inkl. förolyckats) nedbringades
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-007.pdf"/>
          <fw xml:id="i-GtDpW9BuL5dfrGhHyHe3E4">
            Motioner i Andra kammaren, nr 174 år 1966 19
          </fw>
          <p xml:id="i-KZiAnkKy26arA6CN3bZzr6">
            dessa till endast en tredjedel av det antal man haft att räkna
            med. Vid be- dömningen måste emellertid särskild hänsyn tas till
            att slumpen kan ha haft ett visst inflytande, då olyckstalen är
            relativt låga. Slumpen kan dock inte ensam förklara den mycket
            stora skillnaden i olycksutvecklingen. Undersökningen bekräftar
            vad man vid liknande undersökningar i andra länder erfarit, nämligen
            att en intensifierad trafikövervakning har en myc- ket gynnsam
            effekt på olycksutvecklingen. De åtgärder i trafiksäkerhetsfrämjande
            syfte som här redovisats och som grundar sig på de senaste årens
            forskningsresultat visar hur utomordent- ligt angeläget det är
            — inte bara av humanitära skäl utan också av eko- nomiska — att
            trafiksäkerhetsforskningen successivt byggs ut. Tillfällig hastighetsbegränsning
            och förstärkt trafikövervakning har visat sig effek- tiva i kampen
            mot trafikdöden. Det är inte uteslutet att andra åtgärder som
            i dag inte prövats eller ens är under diskussion kan ha liknande
            effekt. Det finns ingen anledning att med resignation se på de
            år från år stigande olyckssiffrorna. Men enstaka punktinsatser
            eller på måfå insatta åtgärder har inte den långtgående effekt
            som är nödvändig. För att trafiksäkerhe- ten skall förbättras
            i nämnvärd grad måste stora krav ställas i fråga om insamling
            av material från alla de fält som berörs, bearbetning, informa-
            tion och snabba åtgärder — större krav än som i dag kan uppfyllas.
            Enligt vår uppfattning har trafikforskningen, trots att betydelsefulla
            insatser re- dan gjorts, ännu inte de resurser som krävs för att
            i alla led effektivt kunna arbeta. Det moderna samhället får inte
            förlora greppet över den ex- plosionsartade trafikutvecklingen
            på våra vägar. Samhället får inte stilla- tigande betala vad denna
            utveckling kostar i antalet döda och skadade människor. Större
            insatser måste göras för att förhindra uppkomsten av trafikolyckor.
            Det måste vara uppenbart för envar att preventiva åtgärder här
            är mycket god investering. Följande åtgärder anser vi skulle medföra
            förbättrad trafiksäkerhet: 1) En ökad insats av forskning för
            att klarlägga trafikolyckornas upp- komst, förlopp och betydelse
            för den enskilde och samhället. Härigenom bör man erhålla det
            underlag som behövs för att påvisa och angelägenhets- gradera
            de åtgärder som kan komma i fråga för att befrämja trafiksäker-
            heten. Denna insats bör ha formen av dels permanent organiserade
            arbets- grupper för en kontinuerlig uppföljning av trafikens omfattning
            och sam- mansättning under olika förhållanden och de olika trafikantgruppernas
            belastning av personskadeolyckor, något som också förutsätter
            inrättande av centralt register för körkort och fordon, dels institutionell
            forskning be- träffande fysiologiska, psykologiska och pedagogiska
            problemställningar i trafiken. Detta förutsätter bl.a. tillgång
            till en avancerad körsimulator och experimentbanor. 2) En effektiviserad
            undervisning och träning av körkortsaspiranter på
          </p>
          <pb facs="riksdagen-motions-pdf/data/1966/mot_1966__ak__174/mot_1966__ak__174-008.pdf"/>
          <fw xml:id="i-XM9FkcBG2icJFiJjgbxLKg">
            20 Motioner i Andra kammaren, nr 174 år 1966
          </fw>
          <p xml:id="i-JiVgZ493pFw9j7ntmp1xN7">
            basis av aktuella forskningsrön med huvudvikten lagd på att med
            olika medel söka minska personskadeolyckorna vid landsvägskörning
            och i mör- ker. I körkortsutbildningen bör vidare ingå undervisning
            i omhändertagan- de av skadade personer. Problemet om de nyblivna
            förarnas olycksbenä- genhet bör ytterligare studeras. 3) En effektiviserad
            övervakning som tar hänsyn till olyckornas fördel- ning på trafikantgrupper
            och tidsperioder och med främsta uppgift att upplysa, varna och
            tillrättavisa trafikanterna. Här bör särskilt framhållas den stora
            betydelse som helikopterövervakningen visat sig ha. I årets stats-
            verksproposition föreslår departementschefen att en helikopter
            anskaffas i detta syfte. Vi finner rikspolisstyrelsens äskande
            om fyra helikoptrar väl motiverat, varför vi biträder styrelsens
            framställning. 4) Undersökning i syfte att klarlägga minskningen
            i antalet inträffade olyckor vid förstärkt trafikövervakning.
            Man bör då även beakta de ökade personalresurser som denna förstärkta
            övervakning medför. Härigenom torde man kunna göra en lämplig
            avvägning vilka trafikövervakningsin- satser som ger bäst uttryck
            för både den enskilde och samhället. 3) En effektiviserad propaganda
            riktad till de grupper och avseende de trafiksituationer där problemen
            är störst. Denna bör i första hand vända sig till de unga men
            även ta sikte på att informera föräldrar, lärare och övriga som
            frivilligt engagerar sig i trafiksäkerhetsarbetet. Till effektivise-
            ringen hör även en fortlöpande vetenskaplig kontroll av effekten
            av sådan propagandaverksamhet. 6) Större resurser för ambulanstjänst
            och förbättrad utbildning av am- bulanspersonal. Många dödsfall
            i trafiken skulle ha förhindrats om kompe- tent vård snabbt kunnat
            ges. Under hänvisning till vad som ovan anförts hemställes, att
            riksdagen i skrivelse till Kungl. Maj:t måtte anhålla om utredning
            och förslag angående åtgärder i syfte att för- bättra trafiksäkerheten
            enligt de riktlinjer som uppdragits i motionen, samt att riksdagen
            måtte besluta att till Polisverket: Inköp av motorfordon m.m.
            för budgetåret 1966/67 anvisa ett reser- vationsanslag av 14 650
            000 kronor, varav 9 750 000 kronor att avräknas mot automobilskattemedlen.
          </p>
          <p xml:id="i-6hM74dbLPUdo8kWeRGJmKY">
            Stockholm den 24 januari 1966
          </p>
          <p xml:id="i-TbJm66WrpBcyYYnG5JYrtD">
            Gösta Bohman Rolf Eliasson Carl Eric Hedin Astrid Kristensson
            Tage Magnusson Hans Nordgren Bo Turesson Karin Wetterström
          </p>
          <p xml:id="i-HjTGvWwHrBY6wiWbC8tTDg">
            AB Gustaf Lindströms Boktr., Stockholm 1966 2894
          </p>
        </div>
      </div>
    </body>
  </text>
</TEI>
