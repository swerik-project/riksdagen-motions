<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-01408">
  <teiHeader>
    <fileDesc>
      <titleStmt>
        <title>Förbättringar i hälso- och sjukvården</title>
        <author corresp="i-Ev6Dx3pWj2WT32VGQpabaz">av Finn Bengtsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:1408 av Finn Bengtsson (M)</title>
          <idno type="rdwebb">H4021408</idno>
          <rs type="number">1408</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H4021408/text</ref>
          <ref type="dokument_url_html">http://data.riksdagen.se/dokument/H4021408</ref>
          <ref type="dokumentstatus_url_xml">http://data.riksdagen.se/dokumentstatus/H4021408</ref>
          <ref type="docx">http://data.riksdagen.se/fil/01AABE09-D3E2-45AD-AB42-906084F675EF</ref>
          <ref type="pdf">http://data.riksdagen.se/fil/5FDF1D9D-81B4-430F-8E2F-9EF8355B6419</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HxEWfjs5EHDruHDBmfkbSJ" type="signed"/>
        <correspContext corresp="i-HxEWfjs5EHDruHDBmfkbSJ">
          <note type="signatory" corresp="i-Ev6Dx3pWj2WT32VGQpabaz"/>
        </correspContext>
        <correspAction xml:id="i-GZP2cHavfyLYiBDwtKS3F2" type="submitted">
          <date when="2016-10-04"/>
          <time when="13:05:22"/>
        </correspAction>
        <correspAction xml:id="i-EHKieFznG9nsAgGNconhRQ" type="reviewed">
          <date when="2016-10-04"/>
          <time when="15:18:40"/>
        </correspAction>
        <correspAction xml:id="i-We69guKgnMjMmLtJW3cfpX" type="referred">
          <date when="2016-10-14"/>
        </correspAction>
        <correspAction xml:id="i-2qPy9r9bVsaG7SwkpxTG6f" type="assigned">
          <date when="2018-02-19"/>
          <time when="15:58:59"/>
        </correspAction>
        <correspContext corresp="i-2qPy9r9bVsaG7SwkpxTG6f">
          <ref type="assignedTo">Socialutskottet</ref>
        </correspContext>
        <correspAction xml:id="i-AMqKMRv9dvdz72WVs2XN8T" type="behandlas_i"/>
        <correspContext corresp="i-AMqKMRv9dvdz72WVs2XN8T">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:1408 av Finn Bengtsson (M) Förbättringar
          i hälso- och sjukvården
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-9m6oDjr2p58xHte6LEK2ae">
            Förslag till riksdagsbeslut
          </head>
          <list style="ol">
            <item xml:id="i-55MmNMUFUKfVpDjozQ55xN">
              Riksdagen ställer sig bakom det som anförs i motionen om att
              utvidga det fria vårdvalet till att gälla all hälso- och sjukvård
              och tillkännager detta för regeringen.
            </item>
            <item xml:id="i-MKW2Ntn2kjYj9TjBVs63DJ">
              Riksdagen ställer sig bakom det som anförs i motionen om att
              utveckla den nationella taxan för sjukvård och tillkännager detta
              för regeringen.
            </item>
            <item xml:id="i-8LyaMPTd3ksx4Nqxn55eTn">
              Riksdagen ställer sig bakom det som anförs i motionen om att
              tillsätta en permanent parlamentarisk beredning som kan utarbeta
              centrala prioriteringsprinciper utifrån en utveckling av den etiska
              plattformen i hälso- och sjukvårdslagen, och detta tillkännager
              riksdagen för regeringen.
            </item>
            <item xml:id="i-TkWsD9i7KR6GuFPK79oZNE">
              Riksdagen ställer sig bakom det som anförs i motionen om att
              Inspektionen för vård och omsorg vid tillsyn ska följa upp att
              också en lika och rättvis prioritering av sjukvård sker över hela
              landet och tillkännager detta för regeringen.
            </item>
            <item xml:id="i-GHULS7Fx9WKJZBnV1beWKa">
              Riksdagen ställer sig bakom det som anförs i motionen om att
              habilitering och rehabilitering bör ges samma prioritering som
              reaktiv hälso- och sjukvård och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9boesH4qaryBoSp4erjQjK" type="h1">
            Motivering
          </head>
          <p xml:id="i-YRx99zNGEVgnosswCGieru">
            Fritt vårdval gäller nu i primärvården. Detta är utmärkt, men
            det finns ingen anledning att begränsa valfrihet inom vården enbart
            till primärvården. All specialiserad vård bör på samma sätt erbjudas
            frihet att välja och att utföra, inom ramen för en solidarisk
            finansiering.
          </p>
          <p xml:id="i-XQGQrLEVt97cbACNuqGE49">
            Jag föreslår därför att det fria vårdvalet för patienter utvidgas
            till att gälla all hälso- och sjukvård.
          </p>
          <p xml:id="i-Na8Gai4QzFiUcdk9xDEmQS">
            I analogi med detta är det rimligt att etableringsfrihet införs
            även för utbildade specialister inom vården (läkare, sjuksköterskor
            m.fl. kategorier där specialisering på viss typ av vård förekommer).
          </p>
          <p xml:id="i-WE2Y5kGgtb51KJZXyuHEeC">
            Inom ramen för lagen om valfrihet är även i fortsättningen kommuner
            och landsting de som sätter ramarna för vilka avtal om ersättning
            för hälso- och sjukvård som ska gälla för en vårdproducent. Sådan
            ersättning kan därför variera påtagligt över landet, vilket gör
            att likvärdigt utförd hälso- och sjukvård då kan ersättas olika
            beroende på i vilken geografisk region den utförs.
          </p>
          <p xml:id="i-5R17QxUjwTojTKBjV3gn9W">
            Detta är i grunden ett orättvist system, som har sina rötter
            i att sjukvårdshuvudmännen idag fortfarande har egen skatteuppbördsrätt
            och därigenom själva i alltför stor omfattning kan välja att definiera
            vilken typ av hälso- och sjukvård man är beredd att tillhandahålla
            i den aktuella regionen.
          </p>
          <p xml:id="i-5i9c15k2MJquncGUzvuyfd">
            Inte sällan kommer detta i konflikt med hälso- och sjukvårdslagen
            (HSL) som i portalparagrafer tydliggör att hälso- och sjukvården
            i Sverige i grunden ska bedrivas på ett rättvist och likvärdigt
            sätt för alla medborgare efter behov. I sin tur uppkommer denna
            konflikt mellan olika regioners olika prioriteringar av vilken
            hälso- och sjukvård som man tillhandahåller och hälso- och sjukvårdslagens
            intentioner om en mera likvärdig hälso- och sjukvård över landet
            i det faktum att hälso- och sjukvårdslagen fortfarande idag är
            en så kallad skyldighetslagstiftning (ur sjukvårdshuvudmännens
            synvinkel) och inte en rättighetslagstiftning (ur patientsynvinkel).
          </p>
          <p xml:id="i-US9cxXrXFS5DvwnxNULVRk">
            Den nya patientlagen som trätt i kraft från den 1 januari 2015
            har till viss del ökat patienternas makt att välja vård även utanför
            det egna landstinget, men mera återstår att göra för att en nationellt
            lika vård ska uppnås. Det är rimligt att en mera likvärdig ersättning
            än idag utgår för lika hälso- och sjukvård som utförs över hela
            landet. Detta bör gälla såväl i primärvården som i den specialiserade
            vården. En översyn av möjligheterna till att utvidga och modernisera
            den så kallade nationella taxan för ersättning till alla vårdyrkesetablerade
            från statens sida är därför motiverad att göra.
          </p>
          <p xml:id="i-NQYx5eAQ9wZHKfVeKYJn21">
            På samma sätt, för att öka patienternas rättigheter i hälso-
            och sjukvården, bör en översyn göras i syfte att se om dagens
            skyldighetslagstiftning i form av HSL kan skärpas till att övergå
            till en rättighetslagstiftning så att makten över hälso- och sjukvårdens
            utbud flyttas från kommuner och landsting till patienterna. Vid
            en sådan översyn är syftet också att överväga om man på detta
            sätt kan få hälso- och sjukvårdslagen i riktning mot en mera likvärdig
            tillämpning över hela landet, något som jag tror i sig skulle
            öka den långsiktiga legitimiteten för denna viktiga trygghetslagstiftning.
          </p>
          <p xml:id="i-N9aEPc8tDvCp61s9SgfHFy">
            När det gäller prioriteringar av solidariskt finansierad hälso-
            och sjukvård bör denna vara tydligare centraliserad till ett statligt
            ansvar än ligga ute på enskilda kommuner och landsting att bedöma.
            I detta sammanhang bör påminnas om den tidigare Prioriteringsutredningens
            slutbetänkande Vårdens svåra val (SOU 1995:5). Utredningen sammanfattade
            sin syn på prioriteringar i en etisk plattform bestående av tre
            generella principer: människovärdesprincipen, behovs- och solidaritetsprincipen
            och kostnads-effektivitetsprincipen. Med utgångspunkt från detta
            arbete beslöt riksdagen 1996 (prop. 1996/97:60) om riktlinjer
            för prioriteringar i hälso- och sjukvården. Riksdagen kompletterade
            utredningen med en allmän prioriteringsregel i 2 § hälso- och
            sjukvårdslagen som fastlägger målet för hälso- och sjukvården.
            Det uttrycks som att den som har det största behovet av hälso-
            och sjukvård ska ha företräde till vården. Lagen ger också alla
            medborgare rätten till en första bedömning, varefter den enskildes
            behov av hälso- och sjukvård kan bedömas om det inte är uppenbart
            obehövligt.
          </p>
          <p xml:id="i-3GvnrgWTafCDTSArWEVJgm">
            Prioriteringscentrum i Linköping har sedan på Socialstyrelsens
            uppdrag kartlagt och analyserat hälso- och sjukvårdens arbete
            med prioriteringar från år 2003 som löpande rapporterats, nu senast
            med en erfarenhetsuppföljning av arbetet över åren i Östergötland
            (rapport 2008:6) som påtalar ett antal fel och brister som begåtts
            under resans gång.
          </p>
          <p xml:id="i-VzNKs8VaAsGY1iYR9AN9RV">
            Detta motiverar att igen uppdatera de nationella riktlinjerna
            för prioriteringar i hälso- och sjukvården baserat bland annat
            på de många olikheter i vården som successivt utvecklats sedan
            riksdagsbeslutet fattades 1996 vad gäller såväl tillgängligheten
            till vård i allmänhet runt om i landet som nu, under senare tid,
            ett antal rapporter om betydande regionala skillnader på vårdutbud
            och vårdkvalitet för olika sjukdomsgrupper såsom cancervården,
            hjärt-kärlsjukvården och barnsjukvården i Sverige. Lämpligen kan
            en permanent parlamentarisk beredning för centralt prioriteringsarbete
            inom hälso- och sjukvården tillsättas med, förslagsvis, Prioriteringscentrum
            i Linköping som administrativ enhet. Därtill bör den nationella
            tillsynen av all hälso- och sjukvård som numer sker via Inspektionen
            för vård och omsorgs (IVO:s) försorg, ges möjligheter att även
            följa upp att ett lika och rättvist sätt att prioritera till vård
            sker över hela Sverige som tillmötesgår lagstiftarens intentioner
            för all sjukvård.
          </p>
          <p xml:id="i-Cqk7niMzUFSMAA1YTPhjh1">
            En kartläggning från Neurologiskt Handikappades Riksförbund (NHR)
            har exempelvis visat på stora regionala skillnader i rehabiliteringsmöjligheter
            för en lång rad neurologiska sjukdomar och skador och en, för
            vissa kommuner och landsting, alarmerande nivå med brist på ansvar
            och engagemang för att förbättra en oacceptabelt försummad möjlighet
            till rehabilitering i allmänhet.
          </p>
          <p xml:id="i-RPNXrLQrydoY6MrEyx9Lvn">
            Men tyvärr har rehabiliteringsinsatser generellt kommit i skymundan
            av gängse hälso- och sjukvårdsuppgifter inom landstingens och
            kommunernas respektive ansvarsområde. Detta blir uppenbart genom
            att bland vedertagna prioriteringsgrupper av patienter inom hälso-
            och sjukvården kommer i praktiken alla patienter med en någorlunda
            tydlig sjukdom (prioriteringsgrupp I) att ställas före dem som
            har behov av habilitering eller rehabilitering (prioriteringsgrupp
            II).
          </p>
          <p xml:id="i-VkkaLWSuB1T71atD9rCJR9">
            För att ändra synsätt och prioritering av behov för rehabiliteringsåtgärder
            inom hälso- och sjukvården i syfte att fler ska kunna återgå i
            arbete på en fungerande arbetsmarknad som inte utesluter någon
            som vill och kan arbeta efter möjlig förmåga, bör såväl en etisk
            plattform för prioriteringsgrunder som en nationellt likvärdig
            tillsyn av att detta i praktiken efterlevs av hälso- och sjukvården
            införas.
          </p>
          <p xml:id="i-UaUQZnnCj4qYz6kiEpPEHb">
            När förslag som de som återfinns ovan väcktes under riksmötet
            2014/15, så avslog utskottet motionen med en generell hänvisning
            till att bl.a. Riksrevisionen och Konkurrensverket nyligen har
            presenterat rapporter som på olika sätt rör landstingens arbete
            med vårdval och ersättningsystem. Utskottet har behandlat regeringens
            skrivelse med anledning av Riksrevisionens granskning under våren
            2015.
          </p>
          <p xml:id="i-Qdh7B9dFbuLc6ka7QCiJEc">
            Jag upprepar därför dessa förslag enligt följande: det fria vårdvalet
            bör utvidgas till att gälla all hälso- och sjukvård, den nationella
            sjukvårdstaxan bör utvecklas istället för att avvecklas, det bör
            tillsättas en permanent parlamentarisk beredning som kan utarbeta
            centrala prioriteringsprinciper utifrån en utveckling av den etiska
            plattformen i hälso- och sjukvårdslagen, Inspektionen för vård
            och omsorgs uppdrag vid tillsyn ska följa upp att också en lika
            och rättvis prioritering av sjukvård sker över hela landet, habilitering
            och rehabilitering ges samma prioritering som reaktiv hälso- och
            sjukvård. Jag vill att riksdagen med bifall till denna motion
            ger regeringen detta tillkänna.
          </p>
        </div>
        <div type="motSignatures">
          <list>
            <item xml:id="i-JGm2ioKNBkDRmMe5CdUaC8">
              Finn Bengtsson (M)
            </item>
          </list>
        </div>
      </div>
    </body>
  </text>
</TEI>
