<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-MJU-02859">
  <teiHeader>
    <fileDesc>
      <titleStmt>
        <title>Rovdjurspolitik</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2859 av Rebecka Le Moine (MP)</title>
          <idno type="rdwebb">H7022859</idno>
          <rs type="number">2859</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H7022859/text</ref>
          <ref type="dokument_url_html">http://data.riksdagen.se/dokument/H7022859</ref>
          <ref type="dokumentstatus_url_xml">http://data.riksdagen.se/dokumentstatus/H7022859</ref>
          <ref type="docx">http://data.riksdagen.se/fil/EF5E972C-C329-4A7C-80EB-329D696E1B66</ref>
          <ref type="pdf">http://data.riksdagen.se/fil/935555DC-59A3-41C7-9503-91CB3ADA48BC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EaZTpTcFXHQeb28RbVraED" type="signed"/>
        <correspContext corresp="i-EaZTpTcFXHQeb28RbVraED">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction type="submitted" xml:id="i-F242iT63JmdgW34HBPaZ69">
          <date when="2019-10-03"/>
          <time when="12:57:58"/>
        </correspAction>
        <correspAction type="reviewed" xml:id="i-UcW1NS18p1hBEYJ1DBr2V5">
          <date when="2019-10-03"/>
          <time when="14:58:13"/>
        </correspAction>
        <correspAction type="referred" xml:id="i-YF76NkjhcjANKn2kqyJw3B">
          <date when="2019-10-11"/>
        </correspAction>
        <correspAction type="assigned" xml:id="i-FnTCcsQcGzChmzadY2kX15">
          <date when="2020-06-24"/>
          <time when="11:20:01"/>
        </correspAction>
        <correspContext corresp="i-FnTCcsQcGzChmzadY2kX15">
          <ref type="assignedTo">Miljö- och jordbruksutskottet</ref>
        </correspContext>
        <correspAction type="behandlas_i" xml:id="i-SfBLVVhm2eeDdAXwR5Ujem"/>
        <correspContext corresp="i-SfBLVVhm2eeDdAXwR5Ujem">
          <ref type="uppgift">2019/20:MJU2</ref>
          <ref type="ref_dok_id">H701MJU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU2</ref>
          <ref type="ref_dok_titel">Utgiftsområde 23 Areella näringar, landsbygd och livsmedel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QG4xmQFshGxEN7nu3AdaH"/>
        <correspContext corresp="i-QG4xmQFshGxEN7nu3AdaH">
          <ref type="uppgift">2019/20:MJU1</ref>
          <ref type="ref_dok_id">H701MJU1</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-QZs88KYM7oXzp7jdHENSUA"/>
        <correspContext corresp="i-QZs88KYM7oXzp7jdHENSUA">
          <ref type="uppgift">2019/20:MJU6</ref>
          <ref type="ref_dok_id">H701MJU6</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU6</ref>
          <ref type="ref_dok_titel">Jakt och viltvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-44y77vo2ej8fvnsxaq6Yok"/>
        <correspContext corresp="i-44y77vo2ej8fvnsxaq6Yok">
          <ref type="uppgift">2019/20:MJU15</ref>
          <ref type="ref_dok_id">H701MJU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">MJU15</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2859 av Rebecka Le Moine (MP) Rovdjurspolitik</div>
      </div>
      <div type="motBody">
        <div type="motProposal" subtype="förslag">
          <head xml:id="i-3ss2SCnxQq9jvrKTiDta7M">
            Förslag till riksdagsbeslut
          </head>
          <list style="ol">
            <item xml:id="i-Eh9qAea7FKoVZsWc7AHS72">
              Riksdagen ställer sig bakom det som anförs i motionen om att
              låta medel från Viltvårdsfonden upphandlas enligt principen för
              offentlig upphandling och tillkännager detta för regeringen.
            </item>
            <item xml:id="i-L8F2eAufoihLCzwsYxLGeo">
              Riksdagen ställer sig bakom det som anförs i motionen om att
              stärka jakttillsynen genom att införa en särskild tillsynsmyndighet
              och tillkännager detta för regeringen.
            </item>
            <item xml:id="i-G3gsShaK5oF1YBSYTDVV5a">
              Riksdagen ställer sig bakom det som anförs i motionen om att
              skärpa arbetet mot den illegala jakten och tillkännager detta
              för regeringen.
            </item>
            <item xml:id="i-BV1uPxeStEo1k7WFk61oU6">
              Riksdagen ställer sig bakom det som anförs i motionen om att
              öka stödet till förebyggande åtgärder och stängsling för att hålla
              rovdjur borta från boskapen och tillkännager detta för regeringen.
            </item>
            <item xml:id="i-U6h6HsBFUpX6pJ6MqZw2xW">
              Riksdagen ställer sig bakom det som anförs i motionen om att
              stoppa licensjakten på varg till dess att en långsiktigt livskraftig
              vargstam uppnåtts, och dessförinnan endast tillåta den mer restriktiva
              och motiverade skyddsjakten, och tillkännager detta för regeringen.
            </item>
            <item xml:id="i-66kXJ1EtNQao7AMVUbYgaL">
              Riksdagen ställer sig bakom det som anförs i motionen om att
              den populationsstorlek som Naturvårdsverket rapporterar för vargen,
              i likhet med referensvärdet för arten, ska avse den tid på året
              då populationen är som minst, så att inte redan döda vargar räknas
              in när man jämför populationsstorleken med referensvärdet och
              tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-VEhH3VXdCsMc4wsRn48ZYH">
            Motivering
          </head>
          <p xml:id="i-pMS74cFeQbwKdLGF5yCEe">
            Mängden stora rovdjur minskar runt om i världen, och de lever
            på allt mindre ytor. Samtidigt spelar rovdjuren och toppredatorerna
            en viktig ekologisk roll, då de påverkar flera andra arter i långa
            händelsekedjor. När rovdjurspopulationerna minskar, minskar även
            deras möjlighet att fylla sin ekologiska roll. Deras roll som
            rovdjur kan inte ersättas av mänsklig jakt, då vi till exempel
            inte kan efterlikna rovdjurens selektiva jakt. I Sverige finns
            fyra arter av stora rovdjur: varg, lodjur, björn och järv. Dessa
            har vi förbundit oss att bevara, enligt våra nationella miljömål
            (Ett rikt växt- och djurliv) samt konventionen om biologisk mångfald.
          </p>
          <p xml:id="i-4aLgVQRZCrYWq4nWxE1Azf">
            Järven (Gulo gulo) är i Sverige klassad som sårbar på den svenska
            rödlistan, är fridlyst och med i habitatdirektivet samt i Bernkonventionens
            bilaga II. Under 2018 hittades 124 föryngringar (honor med ungar)
            i Sverige. Det är en ökning från 97 till 124 och järvpopulationen
            uppskattas till cirka 583 järvar i landet. Järven ligger fortfarande
            under referensvärdet för gynnsam bevarandestatus, som är minst
            600 individer.
          </p>
          <p xml:id="i-JGs44NnZHZhu1kF56N4VCz">
            Lodjur (Lynx lynx), är sårbar enligt den svenska rödlistan, samt
            listad i EU:s habitatdirektiv, Cites och Bernkonventionen, bilaga
            II. Resultatet från senaste populationsberäkningen som Naturvårdsverket
            har gjort, visar att det finns cirka 1 200 lodjur i Sverige och
            populationen är därmed fortsatt över referensvärdet för gynnsam
            bevarandestatus.
          </p>
          <p xml:id="i-DaymhDxx7jGsmahPUK5U58">
            Brunbjörn (Ursus arctos) är nära hotad enligt den svenska rödlistan
            och fridlyst. Den tillhör också EU:s habitatdirektiv, är listad
            i Cites och Bernkonventionens bilaga II. Naturvårdsverkets senaste
            populationsberäkning visar att det finns cirka 2 900 björnar i
            Sverige.
          </p>
          <p xml:id="i-JpsAZDo8svQat76cXYBTbs">
            Vargen (Canis lupus) är klassad som sårbar i Sverige enligt den
            svenska rödlistan, och ingår i habitatdirektiv (bilaga 2, prioriterad
            art och bilaga 4), Bernkonventionen II och står listad i Cites.
            Under vintern 2018/19 dokumenterades 67 familjegrupper och revirmarkerande
            par (vargrevir) i Skandinavien.
          </p>
          <p xml:id="i-BpWnf3jK6yboR8vh7QVKRZ">
            Det totala antalet vargar i Skandinavien inventeringsperioden
            (1 oktober–31 mars) 2018/19 beräknas till cirka 380 av Naturvårdsverket.
            Naturvårdsverket väljer dock att räkna med de vargar som har skjutits
            under inventeringsperioden, vilket är högst tvivelaktigt och bör
            upphöra. De väljer helt enkelt att multiplicera varje familjegrupp
            med en faktor 10. Detta strider mot det forskningsresultat som
            Skandulv fick när Naturvårdsverket gav dem i uppdrag att utveckla
            en ny beräkningsmodell, som tar hänsyn till att vargar dör under
            inventeringsperioden. Deras modell publicerades 2016 och visade
            att en mer trolig siffra för vargpopulationens storlek i slutet
            av ett år är 8 gånger antalet familjegrupper och att det troligaste
            antalet vargar i mars är 7,67 gånger antalet familjegrupper som
            finns då. Naturvårdsverket har dock fortsatt använda den föråldrade
            modellen. Därför överskattas antalet vargar i Sverige, till 300,
            vilket också råkar vara referensvärdet för gynnsam bevarandestatus.
            Observera att referensvärdet är beräknat på sådant sätt att det
            gäller för den tid på året då antalet vargar är som minst, dvs
            på våren just innan nya valpar föds.
          </p>
          <head type="h2" xml:id="i-PtKyz2NxbbxUSnA1f2XGVM">
            Viltvårdsfonden
          </head>
          <p xml:id="i-MiGK3R3dPPPADnCU6d2sXZ">
            I Sverige ges drygt 50 miljoner kronor per år till Jägareförbundet
            från statens viltvårds­fond. Pengarna går till det allmänna uppdraget,
            där det bland annat ingår att informera om våra rovdjur utifrån
            demokratiskt fattade beslut och mål. Svenska Jägareförbundet har
            sedan 1938 har ett statligt uppdrag att ”leda delar av jakten
            och viltvården i landet”. Sedan några år preciserar Näringsdepartementet
            i någon mån vad uppdraget omfattar.
          </p>
          <p xml:id="i-HoNYpDS6aunERi3ruawRHY">
            Bland annat ska de tillhandahålla information om rovdjuren (dock
            har de avsagt sig att tillhandahålla information om vargen). De
            ska också ge objektiv information till myndigheter. Detta uppdrag
            skulle kunna ligga direkt på Naturvårdsverket, som i sin tur skulle
            kunna upphandla delar av uppdraget, bland annat från naturvårdsorganisationer,
            men också från jägarorganisationerna. Det senare kan omfatta eftersök
            av trafikskadat vilt, skyddsjakt, projekt såsom mårdhundsprojektet
            med mera.
          </p>
          <p xml:id="i-8hjXuwxa2UfioXhBpPQibq">
            Men samtidigt bedriver förbundet sin egen rovdjurspolitik med
            hjälp av dessa pengar. Det gör att man sitter på dubbla stolar,
            vilket är den slutsats som dras i offentliga utredningar från
            1997, 2003, 2004 och 2007. År 2014 pekade Regerings­kansliets
            egna interna utredning på att uppdraget borde upphandlas enligt
            lagen om offentlig upphandling.
          </p>
          <p xml:id="i-M28are65mqGpjMbwiQ2Qof">
            Dessutom utgår 7 miljoner kronor till Jägarnas Riksförbund, som
            har en uttalad ”nollvision” för en art som finns med i EU:s art-
            och habitatdirektiv. Deras vision är alltså att vi ska utrota
            vargen från Sverige, vilket helt strider mot både demokratiskt
            fattade miljömål och miljölagarna. Antingen bör organisationen
            anta en annan vision eller så bör finansieringen stoppas.
          </p>
          <head type="h2" xml:id="i-9QGiGm7rwV7ow9rXz8z6mh">
            Stoppa licensjakten och öka tillsynen
          </head>
          <p xml:id="i-T5GjW1J15DcFCh2u7kE1hM">
            Det finns forskning som visar att en laglig jakt inte leder till
            en minskad illegal jakt, trots att det framförs som ett starkt
            argument i den svenska debatten. I Sverige har inte den illegala
            jakten minskat trots flera år av licensjakt. Tvärtom tycks den
            öka. Enligt Statens veterinärmedicinska anstalt skjuts mer än
            var tionde varg illegalt. 10–20 % av populationen faller offer
            för illegal jakt varje år, enligt Olof Liberg på Sveriges lant­bruksuniversitets
            vargforskningsprojekt Skandulv. Det betyder att cirka 70 vargar
            dödas illegalt varje år, och att tjuvjakt är den enskilt största
            dödsorsaken för svenska vargar.
          </p>
          <p xml:id="i-GBMNZYMKK3fherk2JPMsWK">
            Tyvärr råder en kultur inom vissa jaktorganisationer där detta
            accepteras i hög grad, vilket bekräftas i en intervjustudie av
            Erica von Essen (SLU). Christer Järlås, miljö­åklagare vid Riksenheten
            för miljö- och arbetsmiljömål i Östersund, säger att den illegala
            jakten är ”bortom all kontroll från myndigheterna”.
          </p>
          <p xml:id="i-RKF7TSRdxL8FgnoQjNKhQT">
            Den illegala jakten på rovdjur är ett allvarligt problem, dels
            för att ingen har vare sig kunskap eller kontroll över dess omfattning,
            dels för att den ofta inrymmer ett hänsyns­löst djurplågeri. Insatserna
            mot illegal jakt måste utökas. Ett sätt att få igång en bättre
            tillsyn är genom att starta en särskild tillsynsmyndighet, som
            då också kan ta över lämpliga delar av länsstyrelsernas naturvårdstillsyn.
            Tillsynsmyndighetens uppgifter bör vara natur- och jakttillsyn,
            inventering och kvalitetssäkring. Statens naturoppsyn i Norge
            kan vara en modell att inspireras av för en sådan myndighet. De
            delar av tillsynen som avser jakt bör finansieras genom skatter
            eller avgifter som betalas främst av dem som jagar, till exempel
            viltvårdsavgiften (jaktkortet).
          </p>
          <p xml:id="i-Xodrux4moJqbxPqJyZkmeN">
            Olika hjälpmedel som underlättar legal jakt kan också underlätta
            illegal jakt. Det gäller bland annat åtlar, åtelkameror, ljuddämpare,
            mörkerkikare på vapen, gps-sändare på hundar och drönare. Användningen
            av dessa hjälpmedel måste regleras, via förbud, tillståndsplikt
            eller anmälningsplikt. Polis och åklagare måste ges tillräckliga
            resurser så att anmälda brott leder till åtal och fällande domar.
            Hjälpmedel som använts till illegal jakt – som vapen och fordon
            – ska beslagtas, och skadestånd måste begäras vid jakt­brott.
            Svenska medborgare som bedrivit illegal jakt i andra länder bör
            kunna straffas för detta när de kommer till Sverige.
          </p>
          <p xml:id="i-Homz12pRwroGvzEQDbB5yN">
            Vi kan inte acceptera att regeringen vill tillåta licensjakt
            på varg och järv som enligt vår mening inte har gynnsam bevarandestatus.
            Möjligheten att bedriva jakt på rovdjur ska anpassas efter hur
            hotad eller livskraftig arten är i landet. Ju mer hotad en art
            är, desto mindre är utrymmet för jakt och desto hårdare måste
            andra lösningar användas. Den jakt som tillåts bedrivas måste
            vara välmotiverad, alltså en skyddsjakt som ska ses som ett absolut
            sista alternativ.
          </p>
          <head type="h2" xml:id="i-7N2DXKD5CabNEEbTHMpQRi">
            Höj ersättningsnivån och jobba förebyggande
          </head>
          <p xml:id="i-B773XojeoM2T2Smx8q3jK3">
            All mänsklig verksamhet ska anpassas till naturens förutsättningar.
            Till de förut­sättningarna hör att det finns stora rovdjur som
            varg, björn, lodjur, järv och kungsörn i Sverige. Grundansvaret
            för att förebygga skador på tamdjur ligger därför hos djur­hållaren.
            Samtidigt gör tamdjuren viktig samhällsnytta på olika sätt, och
            angrepp av stora rovdjur kan drabba djurhållarna väldigt ojämnt.
            Det är av särskild vikt att jobba förebyggande, för att minska
            både skada och upplevd oro hos djurhållaren. Mer forskning bör
            läggas på hur samexistens kan nås, genom att hitta kostnadseffektiva
            förebyggande åtgärder. Därför ska samhället bidra både med förebyggande
            stödinsatser såsom stängsling och med ekonomisk ersättning till
            den som ändå råkar ut för angrepp. En generös ersättning ger möjlighet
            att ha en, ur flera aspekter, acceptabel rovdjurspolitik, samtidigt
            som det möjliggör för jordbrukare, fiskare och renägare att utöva
            sina respektive yrken.
          </p>
        </div>
        <div type="motSignatures">
          <list>
            <item xml:id="i-G4iddrUQm9ZsSiemE4JZtf">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
