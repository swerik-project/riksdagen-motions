<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1954/mot_1954__ak__375/mot_1954__ak__375-001.pdf"/>
      <fw xml:id="i-EdtTj3Yq8S7UBtQMqdWXHE">
        Motioner i Andra kammaren, nr 375. 11
      </fw>
      <div type="motHeader" xml:id="i-NVN4Xt4nK9Lzd5dZBLWXmH">
        <div type="motTitle" xml:id="i-TtgsS9jybUu3e9ermdUzkt"/>
        <div type="motSubmissionInfo" xml:id="i-STiFFzQwQD8USRYZWpW3WA"/>
      </div>
      <div type="motBody" xml:id="i-eDeiCT5i1y8oxjB6gYLZj">
        <div xml:id="i-6WPTFXfbXjqaAsdV1YDhCc">
          <p xml:id="i-TZoZTEHDDEvVvcZUnDMwM9">
            Nr 375.
          </p>
          <p xml:id="i-Bhgt64h2G2YQPjiPWMGajT">
            Av herr Rimmerfors m. fl., om förbättring av provinsialläkarnas
            arbetsförhållanden, m. m.
          </p>
          <p xml:id="i-YT973YdD36NMeKRLsJYEfw">
            Den öppna vården är säkerligen en av de betydelsefullaste linjerna
            i fram- tidens sjukvård. Inte minst ur kostnadssynpunkt skulle
            en ytterligare för- skjutning mot anstaltsvård även av sådana
            fall, som kan skötas i hemmen, vara olycklig. När anläggningskostnaderna
            börjar närma sig 50 000 kronor per vårdplats och vårdkostnaden
            50 kronor per dag, måste byggandet av ständigt nya sjukvårdsinrättningar
            bli för huvudmännen hart när ogenom- förbart. Även om den öppna
            vården bygges ut, kvarstår ju ett tillräckligt stort behov av
            sjukvårdsanstalter. Öppen vård förutsätter upprustning av många
            områden inom den svenska sjukvården. Den avgörande faktorn måste
            dock även i framtiden förbli läka- ren själv. Det är en sak av
            yttersta vikt för det svenska välfärdssamhället, att rekryteringen
            av läkarkåren och i första hand tjänsteläkarkåren stimu- leras
            och att de nuvarande tjänstinnehavarnas arbetsvillkor förbättras.
            Att speciellt provinsialläkarnas arbetsförhållanden de sista åren
            tilldragit sig uppmärksamhet torde sammanhänga med vissa omständigheter,
            som i hög grad försvårat just denna kårs arbete. Folk söker otvivelaktigt
            läkare mer än förr. Kommunikationerna har förbättrats, och sjukvårdsersätt-
            ningen genom sjukkassorna har ekonomiskt underlättat läkarbesöken.
            Undersökningarna är vidlyftigare än förr och intygsfloran verkligt
            arbets- tyngande. I samband därmed är journalföringen mera omfattande.
            Rap- portsystemet är betungande, inte minst statsbidragsresornas
            invecklade de- biteringsförfarande och de mångfaldiga tjänsterapporterna
            av annat slag. För rapport- och blankettskrivandet tycks tjänsteläkaren
            vara hänvisad till nattimmarna och de få frisöndagarna. Svårast
            av allt är bristen på sak- kunnig assistans, både medicinskt och
            expeditionellt, samt svårigheten att tillgodogöra sig lagstadgad
            semester. Alltjämt är läget sådant, att en provin- sialläkare
            kan begagna sig av sin rättighet att ta semester endast om han
            själv kan ordna sin vikariatfråga. Mycket ofta måste den s. k.
            semestern ord- nas genom byte med en kollega, vilket betyder att
            båda under motsvarande tjänstgöringstid har att bära en dubbel
            arbetsbörda för att en i taget skall kunna frigöras en eller två
            veckor. Det är ingen överdrift att nu tala om en kris i provinsialläkarkåren.
            Själva ordet kris återkommer ofta i läkarkretsar, både i samtal
            och i sakliga, utredande artiklar i läkarkårens olika fackorgan.
            En provinsialläkare i Kro-
          </p>
          <pb facs="riksdagen-motions-pdf/data/1954/mot_1954__ak__375/mot_1954__ak__375-002.pdf"/>
          <fw xml:id="i-MTMUHJpqkPKLSZ6acxSwNi">
            12 Motioner i Andra kammaren, nr 375.
          </fw>
          <p xml:id="i-GD8DxyEGgf6Pb5uvbGNVm">
            nobergs län skriver exempelvis i Svenska Läkartidningen nr 52/1953
            om ett sammanträde, där läkarna själva dryftade läget. Ett avsnitt
            av den initierade skildringen förtjänar att citeras:
          </p>
          <p xml:id="i-X8PSdxnAYToFvbJr8WWUXZ">
            Vi talade om provinsialläkaryrket, som synes vara i utdöende.
            Vi talade, som jag föreställer mig att en gammal besättning resonerar,
            då deras skuta långsamt men säkert håller på att sjunka. Pumparna
            är i gång, men man- narnas kraft att pumpa är slut och de SOS-signaler,
            som skickas ut, är det ingen som uppfattar. Resignationen har
            lagt sig över manskapet, kanske är skeppet inte ens värt att räddas.
            Ska vi gå i livbåtarna, innan det sjunker? Ungefär så var stämningen
            bland oss. Vi resonerade om vår sjunkande livslängd, om våra olidliga
            arbetsförhållanden. En av oss ställde följande fråga: Om jag arbetat
            ett dygn utan vila, två dygn, tre dygn utan vila, när har jag
            rätt att säga att jag inte orkar längre? Ingen kunde svara, därför
            att det inte finns någon paragraf, som ger oss sådan rätt. Vi
            talade om dub- bel- och trippelförordnanden, om bestämmelserna,
            som säger, att om ett eller två granndistrikt stå obesatta, provinsialläkaren
            är skyldig att även tjänstgöra i dessa tills han stupar. Vi talade
            om läkaren i ett norrbottens- distrikt, där kamraterna runt omkring
            hade flytt, vilken kollapsade och fördes till lasarettet, där
            man trodde att han fått en hjärnblödning. Men det var »bara» överansträngning.
            Vi talade om provinsialläkarna, som inte kan få sin lagstadgade
            semester, därför att ingen vill vikarera för dem. Vi talade om
            våra hustrur, som i telefon skall försöka lugna otåliga patienter,
            då doktorn är på sjukresor, om papper och rapporter, som ligger
            i en hög och väntar på nästa jourfria söndag. Det var beklämmande
            att höra samtalet, och allra mest beklämmande var det att höra
            den resignerade tonen. Lik- nelsen om den uttröttade besättningen
            är inte överdriven, och sådan är nog stämningen lite varstans
            i vårt land. Vad ni gör, men bli inte provin- sialläkare, råder
            vi våra egna och bekantas barn.
          </p>
          <p xml:id="i-GQvoVuADVPnsGvqxbURQnE">
            Även om överord kan fällas i stridens hetta, stämmer nog detta
            rätt väl med fakta i rekryteringsfrågan. Nyrekryteringen till
            yrket motsvarar inte på något sätt behovet. Av dem som utbildas
            till läkare skulle den öppna vår- den enligt uppgift behöva omkring
            70 procent. Antalet villiga lär ligga om- kring 10 procent. Enligt
            en uppgift har en förfrågan bland de yngre medici- narna givit
            vid handen, att 97 procent önskade bli sjukhusläkare. Detta be-
            lyser klart lägets allvar. Förhållandena i de vidsträckta norrländska
            länen bekräftar också detta sakernas tillstånd. Av Norrbottens
            läns 39 provinsialläkardistrikt var i de- cember 1953 inte mindre
            än 13 vakanta. »Att inte sjukvården i Norrbotten helt brutit samman
            får i främsta rummet räknas de utländska läkarna till förtjänst»,
            skriver landstingsdirektören i Norrbotten, K. G. Viklund, i Social-
            medicinsk Tidskrift, nr 9/1953. Han fortsätter:
          </p>
          <p xml:id="i-YFQo3qUqMuEwPXU9HCZuDe">
            Sex provinsialläkartjänster uppehålles av utländska läkare, som
            erhåller förordnanden för tre månader i taget. Av de 43 inrättade
            underläkartjäns- terna inom landstingsområdet är inte mindre än
            23 besatta av utländska läkare. Utan att de utländska läkarkrafter
            på detta sätt stått till buds samt hela läkarkåren, såväl den
            inom den slutna som inom den öppna vården arbetande, underkastat
            sig en omänsklig arbetsbörda och helt offrat sina
          </p>
          <pb facs="riksdagen-motions-pdf/data/1954/mot_1954__ak__375/mot_1954__ak__375-003.pdf"/>
          <fw xml:id="i-6wwfY55BujxEuLByHNpQkg">
            Motioner i Andra kammaren, nr 379. 13
          </fw>
          <p xml:id="i-JTH9mLvWboDLdzmZeeYYNX">
            krafter, skulle den norrbottniska sjukvården inte ha undgått
            att drabbas av katastrof. Mitt i denna situation står landet inför
            genomförandet av obligatorisk sjukförsäkring. Om någonting är
            klart redan i förväg, så är det att denna stora och betydelsefulla
            reform kommer att i hög grad öka tjänsteläkarnas arbetsbörda,
            samtidigt som dess lyckliga genomförande i stor utsträckning är
            beroende av deras insats. Man är inte minst i provinsialläkarkåren
            klart medveten därom. En läkare skriver i Svensk Läkartidnng nr
            27/1953: Mycket stora fordringar kommer att ställas på vår provinsialläkarkår,
            om den obligatoriska sjukkasseförsäkringen skall gå i lås. Ordnas
            det inte med
          </p>
          <p xml:id="i-AE4QxFX7W7f2xh885yUfXZ">
            bestämd arbetstid för provinsialläkarna, kommer den idag sittande
            provin- sialläkarekåren att obarmhärtigt offras på denna sociala
            reforms altare.
          </p>
          <p xml:id="i-KobBHtV1ZCPsj61zivuWJo">
            Vad kan i denna situation göras för att effektivt och definitivt
            vända strömmen och medverka till bättre arbetsförhållanden för
            denna betydelse- fulla grupp av samhällsarbetare? De förbättrade
            ekonomiska villkoren är otvivelaktigt ett steg i rätt rikt- ning.
            De nya bestämmelserna från 1 juli 1953 om ökad ersättning för
            över- tidsarbete måste hälsas med tillfredsställelse. De s. k.
            norrlandstilläggen be- traktas dock alltjämt såsom alltför små
            för att kunna utgöra kompensation för arbetets ökade svårighetsgrad.
            Den effektivaste hjälpen på detta område vore någon form av skattelättnad
            för vissa slag av intäkter. Djupast sett är detta likväl ingen
            ekonomisk fråga. Det är snarare en fråga om trivsel i arbetet,
            om rimliga proportioner mellan mänsklig arbets- kraft och samhällets
            krav på den anställde. I den utredning som nu förebådats i fråga
            om hela den öppna vården bör stor uppmärksamhet ägnas åt frågan
            om lättnader i provinsialläkarnas ar- betsförhållanden. Framför
            allt vill vi framhålla betydelsen av att vikarie- frågan ordnas
            på sådant sätt, helst genom myndigheternas förmedling, att provinsialläkarna
            kan utnyttja sin stadgeenliga semester. Frågan kunde eventuellt
            lösas genom någon form av ålägganden även för blivande sjuk- husläkare
            att någon tid tjänstgöra på provinsialläkarvikariat för att kunna
            erhålla legitimation. En ökning av antalet underläkare på lasaretten
            skulle också kunna medverka till att dessa alternativt med provinsialläkarna
            sva- rade för jourtjänst i ett närliggande provinsialläkardistrikt.
            Den påbörjade rationaliseringen av blanketter, intyg och rapportskrivande
            har ännu inte lämnat några nämnvärda spår. Antalet blanketter
            lär alltfort vara så överdimensionerat att det finns anledning
            till en ny översyn. Frågan om skrivhjälp åt provinsialläkarna
            bör upptagas till ny pröv- ning, antingen denna hjälp skall ha
            rent expeditionell karaktär eller för- enas med sjukvårdskunnig
            assistans vid mottagning och laboratorieverk- samhet. Den läkare,
            som anser sig ha gagn av diktafon, bör ha rätt att an- skaffa
            en sådan för provinsialläkarexpeditionen. Dylik skrivhjälp behövs
            sä- kerligen icke endast vid de i första hand med tanke på Norrland
            föreslagna
          </p>
          <pb facs="riksdagen-motions-pdf/data/1954/mot_1954__ak__375/mot_1954__ak__375-004.pdf"/>
          <fw xml:id="i-PCq47FP1GJKYXQA2zyeHKZ">
            14 Motioner i Andra kammaren, nr 375.
          </fw>
          <p xml:id="i-8dzJxbTx5hMUoJLoytaazX">
            provinsialläkarcentralerna utan också vid vanliga provinsialläkarmottag-
            ningar. En annan åtgärd borde allvarligt prövas, när det gäller
            provinsialläkarnas arbetsförhållanden, nämligen en uppmjukning
            av bestämmelserna beträf- fande provinsialläkares skyldighet att
            vara skol- och dispensärläkare. Där andra lämpliga läkarkrafter
            står till förfogande borde provinsialläkaren kun- na frigöras
            från en del av dessa uppgifter. Inom dispensärvården skulle vidare
            en hel del efterkontroll samt den regelmässiga rapportverksamheten
            beträffande tbe-sjuka kunna anförtros åt distriktssköterskorna.
            I stället för den nuvarande tendensen att lasta på provinsialläkarna
            alla tänkbara tjäns- teuppdrag, från uppgifter som verksläkare,
            skolläkare, järnvägsläkare och dispensärläkare till medlemskap
            i hälsovårdsnämnder, skolstyrelser, barna- vårdsnämnder, nykterhetsnämnder
            och polisnämnder, borde provinsialläka- ren i möjligaste mån få
            tillfälle att koncentrera sig på sin tillräckligt mång- sidiga
            medicinska gärning, samtidigt som han genom sina resor i provinsial-
            läkardistriktet kunde ägna nödig uppmärksamhet åt hälso- och sjukvården
            i stort. Det är ett samhällsintresse av stora mått att provinsialläkartjänstens
            arbetsförhållanden ordnas på ett rationellare sätt, både med avseende
            på förslitningen av det dyrbara mänskliga materialet och i fråga
            om ett effek- tivare utnyttjande av tekniska hjälpmedel, inte
            minst inför genomförandet av den beslutade sjukförsäkringsreformen.
            Med stöd av ovanstående vill vi föreslå, att riksdagen i skrivelse
            till Kungl. Maj:t må hemställa, att den bebådade utredningen av
            sjukvårdsfrågorna upptar till prövning också frågorna om en förbättring
            av provin- sialläkarnas arbetsförhållanden, särskilt vad beträffar
            ord- nandet av semestervikariat och jourtjänst, möjlighet till
            fri- koppling från några av de hittills vedertagna arbetsuppgif-
            terna samt expeditionsarbetets rationalisering, både genom förenkling
            av blankettbeståndet och genom anställandet av skrivhjälp, samt
            att Kungl. Maj:t i väntan på resultatet av en utredning redan
            nu må vidtaga provisoriska åtgärder beträffande två av de ovan
            skisserade önskemålen, nämligen centralt ord- nande av provinsialläkarnas
            semestervikariat samt frågan om skrivhjälp till provinsialläkarmottagningarna.
          </p>
          <p xml:id="i-HWBQHnJoGJivWws2KgnTZg" type="date">
            Stockholm den 27 januari 1954.
          </p>
          <p xml:id="i-aUrcdxQR8YTGZqLRX6XFT">
            Einar Rimmerfors. Henning Gustafsson Harry Carlsson Olof Hammar.
            i Skellefteå. i Tibro.
          </p>
        </div>
      </div>
    </body>
  </text>
</TEI>
