<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SfU-00201">
  <teiHeader>
    <fileDesc>
      <titleStmt>
        <title>Översyn av utlänningslagen</title>
        <author corresp="i-PgfrE9pakWspkNp9dr9ejT">av Caroline Szyber (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Översyn av utlänningslagen</title>
          <idno type="rdwebb">GY02Sf201</idno>
          <rs type="number">Sf201</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GY02Sf201/text</ref>
          <ref type="dokument_url_html">http://data.riksdagen.se/dokument/GY02Sf201</ref>
          <ref type="dokumentstatus_url_xml">http://data.riksdagen.se/dokumentstatus/GY02Sf201</ref>
          <ref type="doc">http://data.riksdagen.se/fil/BB656F08-DE6F-4EEB-BAD7-752F8E7C3E98</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PgfrE9pakWspkNp9dr9ejT</idno>
            <name>Caroline Szyber</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UjBmqNvVxzA4K2ZQo6j9FG" type="signed"/>
        <correspContext corresp="i-UjBmqNvVxzA4K2ZQo6j9FG">
          <note type="signatory" corresp="i-PgfrE9pakWspkNp9dr9ejT"/>
        </correspContext>
        <correspAction xml:id="i-PisLSrh4s7YkkSQxh4T5XK" type="numbering">
          <date when="2010-10-26"/>
        </correspAction>
        <correspAction xml:id="i-JpeLWLFfCQbYWrML73mcU9" type="submission">
          <date when="2010-10-19"/>
        </correspAction>
        <correspAction xml:id="i-TmrKuirpuVTZQ3FnAk8jSE" type="transfer">
          <date when="2010-10-19"/>
        </correspAction>
        <correspAction xml:id="i-MkZnGsxDEGTPtrqxBCnUH2" type="assigned"/>
        <correspContext corresp="i-MkZnGsxDEGTPtrqxBCnUH2">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sz3LS2cDnYcundn9xN1YJb" type="motBody">
        <div xml:id="i-399cCeDXEqvCQJiruiEHWq" type="motProposal" subtype="förslag">
          <head xml:id="i-QFPqwfRTeoadygdE1H9SuK">
            Förslag till riksdagsbeslut
          </head>
          <list xml:id="i-DmN3CXqmqsxDKsYWHr8f6u" style="ol">
            <item xml:id="i-CjvhLTpVZhKtTPdT5vVL5T">
              Riksdagen tillkännager för regeringen som sin mening vad som
              anförs i motionen om lägre beviskrav i utlänningslagen för barn
              genom att synnerligen ömmande omständigheter byts mot särskilt
              ömmande omständigheter.
            </item>
            <item xml:id="i-Rh84mhfuahiA5vpRxVwXaU">
              Riksdagen tillkännager för regeringen som sin mening vad som
              anförs i motionen om att en parlamentarisk kommitté bör tillsättas
              för att göra en översyn av utlänningslagen.
            </item>
          </list>
        </div>
        <div xml:id="i-HnnU19M668fvc9ijapd7d5" type="motContent">
          <head xml:id="i-744RWYGQEDGeLCi3GHDKyB" type="h1">
            Motivering
          </head>
          <p xml:id="i-9TB2VEsEVwFfP1MywsqUhY">
            När diskussioner uppstår om enskilda utvisningsärenden hänvisar
            Migrationsverket och domstolarna till att de bara följer lagstiftarnas
            beslut. Lagstiftarna, det vill säga vi riksdagsledamöter, hävdar
            istället att intentionen var en helt annan när lagen kom till.
            Lagstiftningen behöver därför bli tydligare i flera fall. Migrationsverket
            och domstolarna gör ibland olika tolkningar, vilket skapar problem.
            Det gäller exempelvis vad begrepp som inre väpnad konflikt och
            synnerligen ömmande omständigheter innebär i praktiken. Det behövs
            också ett tydligare rättighetsperspektiv i lagen. Skyddsgrunderna
            borde på ett tydligare sätt avspegla att det är en rättighet att
            söka asyl.
          </p>
          <p xml:id="i-5oAD9fSjbfCWW7sWJ2CRxS">
            År 2006 ändrades utlänningslagen genom att begreppet humanitära
            skäl ersattes av undantagsregeln synnerligen ömmande omständigheter.
            Tanken var att de som med den nya lagstiftningen beviljades asyl
            antingen skulle flyktingförklaras eller klassas som skyddsbehövande.
            Det framgick också av den nya lagstiftningen att barns asylskäl
            inte behövde vara lika starka som de vuxnas. Men barnombudsmannens
            genomlysning av praxis visar att den nya lagstiftningen tillämpas
            mycket restriktivt, även när det gäller barn. Barnens möjligheter
            att få uppehållstillstånd har, enligt Barnombudsmannen, snarare
            begränsats genom att Migrationsöverdomstolen har en snäv tolkning,
            något som inte alls var avsikten med den nya lagstiftningen. Trots
            stark kritik mot den nya lagstiftningen, särskilt i fråga om barnperspektivet,
            har utvärderingsutredningen som haft till uppgift att se över
            den nya lagstiftningen inte föreslagit några ändringar i detta
            hänseende.
          </p>
          <p xml:id="i-SuA68tqKnJ4o77RWcondbi">
            Jag vill att kraven för barn ska vara lägre ställda genom ett
            förtydligande i lagtexten. Jag föreslår därför att det i utlänningslagen
            preciseras att barn kan beviljas uppehållstillstånd när särskilt
            ömmande omständigheter föreligger istället för när synnerligen
            ömmande omständigheter föreligger. Även fortsättningsvis ska hälsotillstånd
            beaktas men även anpassning till Sverige, situationen i hemlandet
            och barnets familjesituation.
          </p>
          <p xml:id="i-6gbL2mk8GvQMb8wQihzuVq">
            Även i bedömningen av begreppet inre väpnade konflikter saknas
            en sammanhållen linje och migrationsdomstolarna dömer därför olika
            när det gäller skyddsbehov i samband med sådana konflikter. Ett
            antal uppmärksammade fall där flyktingar från Irak har nekats
            uppehållstillstånd pekar på denna problematik. Det behövs alltså
            en ökad tydlighet i lagstiftningen.
          </p>
          <p xml:id="i-BcDruLcRdHm53Mk11MQBzk">
            Det behövs också en tydligare hänvisning till barnkonventionen
            i utlänningslagen. Även om konventionen inte är svensk lag är
            vi ändå förpliktade att följa den eftersom vi skrivit under den.
            Det gäller inte minst när det handlar om ensamkommande barn som
            varken har föräldrar eller andra vuxna som för deras talan. Rent
            generellt bör utlänningslagen präglas mer av ett rättighetsperspektiv.
            Jag anser att det behövs en parlamentarisk översyn av utlänningslagen
            med målsättningen att förtydliga den på ett antal punkter samt
            att stärka barn- och rättighetsperspektivet.
          </p>
        </div>
        <div xml:id="i-Urqfmsd61JyBZ5DmsL6dXu" type="motSignatures">
          <list xml:id="i-Sz5PqxqZqrwbjRvQAVGM53">
            <item xml:id="i-AF63QjK3LZf2AVi3PM65TF" who="i-PgfrE9pakWspkNp9dr9ejT">
              Caroline Szyber (KD)
            </item>
          </list>
        </div>
      </div>
    </body>
  </text>
</TEI>
