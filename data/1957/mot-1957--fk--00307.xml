<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1957--fk--00307">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957__fk__307/mot_1957__fk__307-001.pdf"/>
      <fw xml:id="i-9MrLFW6GZc2rdGb1Ci7c2o">
        Motioner i Första kammaren, nr 307 år 1957 9
      </fw>
      <div xml:id="i-Nx4TQUyFfYjmuc8Evm3rc9" type="motHeader">
        <div xml:id="i-Jec6efr9i8TE2waGLbEFZx" type="motTitle"/>
        <div xml:id="i-BvNqGVH2nhAkQhTsiX2DfR" type="motSubmissionInfo"/>
      </div>
      <div xml:id="i-6cHypDX9bMezckCoFyLXud" type="motBody">
        <div xml:id="i-7sYtFYKRYzFDyd9RRNgY4u">
          <p xml:id="i-HTir6ubpAcgjxruaFs9e2g">
            Nr 307
          </p>
          <p xml:id="i-V6gKwNyTb3d9Bir5Fx4pyp">
            Av herr Näsgård m. fl., om avskaffande av dyrortsgruppe- ringen
            vid inkomstbeskattningen av fysiska per- soner m. m.
          </p>
          <p xml:id="i-6DvJppsrzLdRx9AT4v58Bh">
            Dyrortsgrupperingen framstår allt tydligare som en uppenbar orättvisa
            mot stora delar av landet. Dyrortsindelningen av de skattefria
            ortsavdragen har direkt ekonomisk betydelse för alla inkomsttagare.
            Det måste vara angeläget, att största möjliga rättvisa skapas
            i beskattningen. Vi anser emellertid, att det nuvarande skattegrupperingssystemet
            icke fyller detta krav och dessutom har andra betydande olägenheter.
            Följande tabell ger några exempel på hur mycket större den samman-
            lagda stats- och kommunalskatten, i kronor resp. procent, blir
            på 2-ort i Jämförelse med 5-ort, under i övrigt lika förhållanden.
            Den kommunala utdebiteringen har antagits vara 12 kronor per skattekrona.
          </p>
          <p xml:id="i-AMttvabYHUYRgM2vEiCx1g">
            Skattepliktig inkomst
          </p>
          <p xml:id="i-FYtZfK7XGqEAwaMnGnoZLz">
            7000 kr. 12 000 kr. 25 000 kr. Merskatt för: kr. Zz kr. I kr.
            Zz gifta ....ssssesese reses 101 11,7 101 5,2 197 3,2 ensamstående
            .......... 61 5,3 80 3,0 118 15
          </p>
          <p xml:id="i-B2E5eJSD8FmMGSpGEVwBaX">
            På grund av skatteprogressionen ökar skillnaden mellan skatten
            på lägsta och högsta dyrort med stigande inkomst. Uttryckt i procent
            av skatten på 5-ort är skillnaden emellertid mest betydande i
            de lägre inkomstlägena. Även om en höjning av de skattefria ortsavdragen
            i de lägre dyrorterna till samma nivå som ortsgrupp 5 inte skulle
            få större ekonomiska konsekvenser för personer med höga inkomster,
            skulle en sådan åtgärd otvivelaktigt inne- bära en relativt betydande
            skattelindring för de mindre inkomsttagarna i de lägre dyrortsgrupperna.
            Inför frågan om ett avskaffande av den nuvarande skattegrupperingen
            vill vi först rent allmänt understryka, att såväl rättviseskäl
            som hänsyn till befolkningsutvecklingen på landsbygden talar för
            att en sådan åtgärd vid- tages. Visserligen torde ett flertal
            omständigheter samverka till den nuva- rande starka avflyttningen
            från landsbygden. Varje åtgärd, som innebär en ekonomisk utjämning
            mellan stad och land, måste emellertid bidra till att minska den
            årliga befolkningsavgången från landsbygden. Under senare år har
            en betydande utjämning av levnadskostnaderna på
          </p>
          <pb facs="riksdagen-motions-pdf/data/1957/mot_1957__fk__307/mot_1957__fk__307-002.pdf"/>
          <fw xml:id="i-4et2j5a7iUn2GriZspdk8M">
            10 Motioner i Första kammaren, nr 307 år 1957
          </fw>
          <p xml:id="i-KWrgfefh2fBQqYGD8dBu7T">
            olika orter ägt rum som en följd av masstillverkning och standardisering
            av varorna. Detta avspeglar sig bland annat i resultaten från
            de senaste dyr- ortsundersökningarna. År 1946 var skillnaden i
            levnadskostnader mellan den dyraste och den billigaste enskilda
            orten i landet 26 procent, medan motsvarande tal enligt den senaste
            undersökningen 1951 var 14 procent. Till en del förklaras denna
            sammankrympning av levnadskostnadsskillna- derna genom olikheter
            i beräkningsmetodiken vid de båda tillfällena. Otvi- velaktigt
            har dock stora förskjutningar i prisrelationerna på olika konsum-
            tionsvaror ägt rum under mellantiden. Intet talar för att utvecklingen
            efter 1951 varit annorlunda, varför en dyrortsundersökning i dag
            sannolikt skulle resultera i mycket små regionala levnadskostnadsskillnader.
            Dyrortsnämn- den gav i remissyttranden till statsutskottet vid
            1956 års riksdag stöd för uppfattningen, att ytterligare sammanpressning
            av levnadskostnadsskillna- derna mellan olika delar av landet
            ägt rum sedan 1931. Enligt 1931 års undersökning låg levnadskostnadstalet
            för orterna i nuvarande ortsgrupp 2 i genomsnitt 10 procent lägre
            än motsvarande tal för dyrortsgrupp 5. Trots de aktningsvärda
            försök som gjordes vid detta till- fälle att åstadkomma korrekta
            prisjämförelser vill vi dock ifrågasätta, om reella levnadskostnadsskillnader
            ligger bakom de framräknade dyrhets- talen. En granskning av beräkningsmetodiken
            visar, att subjektiva ställ- ningstaganden i stor utsträckning
            inte kunnat undvikas. Framför allt synes beräkningen av bostadsposten
            ha vållat svårlösta problem. Eftersom de största regionala prisskillnaderna
            gäller just bostadskostnaderna och de s.k. kvalitetsproblemen
            här är särskilt framträdande, skall beräkningen av denna post
            något närmare kommenteras. Dyrortsjämförelsen skall som bekant
            avse samma standard. Bostädernas storlek och kvalitet är emellertid
            högst varierande på olika orter. Vid undersökningen 1951 uppdelades
            lägenheterna i ett antal grupper efter storlek och utrustning.
            Inom varje grupp beräknades hyresskillnaderna mellan olika orter,
            varefter man vägde ihop dessa till ett medeltal. Man erhöll härigenom
            uppgifter om orternas relativa hyresnivå. Man har dock endast
            kunnat basera hyresjämförelsen på beräkningar rörande sådana bostadstyper
            som är allmänt förekommande på såväl större som mindre orter.
            Hänsyn har således inte kunnat tagas till förekomsten av brister
            av olika slag i bostäderna, t.ex. det förhållandet att en stor
            del av lands- bygdens bostäder fortfarande saknar vatten och avlopp.
            Å andra sidan har man inte heller kunnat värdera sådan utrustning
            som kylskåp, hiss, sop- nedkast etc; bekvämligheter som framför
            allt invånarna i städerna åtnju- ter. Vi vill i detta sammanhang
            fästa uppmärksamheten på att 1950 års dyrortssakkunniga inte ansåg
            sig kunna rekommendera någon invändnings- fri metod för beräkning
            av kostnaderna för egnahemsbostad, trots att denna bostadsform
            är den ojämförligt vanligaste på den egentliga lands-
          </p>
          <pb facs="riksdagen-motions-pdf/data/1957/mot_1957__fk__307/mot_1957__fk__307-003.pdf"/>
          <fw xml:id="i-Tk2gYMbaJAKjK6ydNy3wpV">
            Motioner i Första kammaren, nr 307 år 1957 11
          </fw>
          <p xml:id="i-TNoEnznocT4Hq3FBdJLvKL">
            bygden. Med hänsyn till att hyresnivån genom reglerande åtgärder
            endast tillåtits stiga förhållandevis litet, medan kostnaderna
            för egnahem genom byggnadskostnadernas kraftiga stegring ökat
            betydligt, ger en metod, som endast eller i huvudsak beaktar prisskillnader
            som gäller hyreslägenheter, ett oriktigt resultat. Vi skall inte
            här ingå på någon detaljgranskning av övriga poster vid dyrortsundersökningarna
            utan skall begränsa oss till att nämna ytterligare ett par diskutabla
            punkter. För invånarna i de större städerna tillgodoräk- nas kostnader
            för resor till och från arbetet. Detta strider mot principen om
            lika standard, eftersom en person på landsbygden med lika lång
            väg till arbetet oftast inte har tillgång till något allmänt fortskaffningsmedel
            men i alla fall är tvungen att ta sig fram på ett eller annat
            sätt. Det har heller ej varit möjligt att värdesätta städernas
            och andra större tätorters förmåner såsom bättre service beträffande
            sjukvård och skolgång samt den rikligare förekomsten av kulturella
            institutioner och nöjeslokaler. Även i inköpshänseende gör de
            bättre valmöjligheterna på de större orterna att en varas pris
            i förhållande till dess kvalitet ofta blir gynnsammare än på en
            mindre plats, där kunden blott är hänvisad till någon enstaka
            affär. Sammanfattningsvis kan vi alltså på denna punkt konstatera,
            att svårig- heterna att få ett objektivt mått på dyrhetsskillnaderna
            mellan olika orter är betydande för att inte säga oöverstigliga.
            Från denna utgångspunkt måste en framräknad differens i levnadskostnaderna
            på högsta resp. lägsta dyrort, som understiger 10 procent, bedömas
            som ej statistiskt säker. Det är med andra ord icke möjligt att
            på grundval av det vid senaste dyrorts- undersökning framlagda
            materialet fastställa, att reella levnadskostnads- olikheter föreligger.
            Ett slopande av skattegrupperingen är också av konsekvensskäl
            önsk- värt. Till sin konstruktion företer de skattefria ortsavdragen
            principiella likheter med flertalet generella socialförmåner.
            Erinras bör om den tekniska omläggningen 1948 av de särskilda
            skatteavdragen för barn till allmänna barnbidrag. Nu är ju varken
            ålderspensioner, barnbidrag eller andra sociala förmåner dyrortsgraderade.
            Det måste då vara inkonsekvent att bibehålla skattegrupperingen.
            Vi har alltid betraktat dyrortsgrupperingen som orättvis och orimlig.
            I den mån dyrortsundersökningar framvisat, att levnadskostnaderna
            skulle vara lägre på landsbygden än i de större städerna och tätorterna,
            har detta, såsom ovan framhållits, sin förklaring i att man vid
            jämförelserna utgått från olika standard i fråga om bostäder och
            andra förmåner. I nuvarande läge finns icke underlag för hävdande
            av att en sådan levnadskostnads- skillnad skulle föreligga. Dyrortsgrupperingen
            bör därför avskaffas snarast möjligt. När vi från vår meningsriktning
            tidigare i riksdagen aktualiserat frågan
          </p>
          <pb facs="riksdagen-motions-pdf/data/1957/mot_1957__fk__307/mot_1957__fk__307-004.pdf"/>
          <fw xml:id="i-WjRzhvAwCmpYwTyX5Ji7je">
            12 Motioner i Första kammaren, nr 307 år 1957
          </fw>
          <p xml:id="i-DPyhH7pzQ46LQkHGeAJuoi">
            om dyrortsgrupperingens avskaffande, har vi förordat en successiv
            avveck- ling av systemet. Ett första steg i detta syfte togs genom
            riksdagens beslut år 1953 om slopande av dåvarande lägsta ortsgrupp,
            d.v.s. ortsgrupp 1, och uppflyttning av dess orter i högre ortsgrupp.
            Anledningen till att vi inte krävt omedelbart avskaffande av hela
            dyrortsgrupperingen har varit det nära samband, som ansetts råda
            mellan skattegrupperingen och löne- grupperingen. De stora kostnadsökningar
            för staten och kommunerna, som skulle följa vid en omedelbar uppflyttning
            av samtliga befattningshavare till högsta dyrorts lönenivå, har
            ansetts alltför betungande i nuvarande läge. Den preliminära löneuppgörelse,
            som nu träffats mellan staten och de statsanställdas organisationer,
            betyder för de lägre befattningshavarna en ökning av den horisontella
            spännvidden i lönesystemet. Den spännvidds- ökning, som skulle
            följa med ifrågavarande uppgörelse, har emellertid inte motiverats
            med levnadskostnadsvariationer utan med speciella rekryte- rings-
            och arbetsmarknadsförhållanden för vissa tjänster. Detta innebär,
            att sambandet mellan lönegruppering och skattegruppering upplösts.
            I det läge, som härigenom inträtt, bör hela dyrortsgrupperingen
            av de skattefria avdragen avskaffas i ett sammanhang på så sätt,
            att samtliga s.k. ortsavdrag vid beskattningen höjes upp i nivå
            med vad gäller för nuvarande högsta dyrort. Såväl det statliga
            som det kommunala ortsav- draget bör alltså för hela riket fastställas
            till 4 000 kronor för gift med make sammanlevande person och till
            2 000 kronor för ensamstående person. En sådan reform medför inte
            någon sådan inkomstminskning för staten, att hinder av denna anledning
            kan anses förevara. Men särskilt för lägre inkomsttagare i nuvarande
            lägsta dyrorter skulle den betyda en rättvis och icke obetydlig
            skattelindring. Redan innevarande riksdag bör i princip besluta
            avskaffande av skatte- grupperingen enligt vad vi ovan förordat.
            Riksdagen begärde i fjol en översyn av dyrortssystemet, och det
            kan förväntas, att en kommitté i nämnda syfte inom kort kommer
            att tillsättas. Redan nu måste det emeller- tid, såsom framgått
            av vad vi ovan anfört, stå klart, att skattegruppe- ringen inte
            kan anses motiverad. Den fortsatta prövningen bör i nämnda avseende
            gälla olika problem i samband med skattegrupperingens av- skaffande.
            Angeläget är särskilt att pröva frågan om kompensation till kommunerna
            för det inkomstbortfall, som följer genom reformen. Kungl. Maj:t
            bör redan till 1958 års riksdag lägga fram förslag till de lagändringar,
            som erfordras för avskaffande av skattegrupperingen. Vissa delar
            av Norrland har på grund av klimatförhållanden och stora avstånd
            en speciell dyrhet, som måste kompenseras vid beskattningen. Ett
            särskilt tilläggsavdrag bör därför medges för ifrågavarande område.
            Frågan om dess utformning och giltighetsområden för detsamma måste
            göras till föremål för närmare överväganden.
          </p>
          <pb facs="riksdagen-motions-pdf/data/1957/mot_1957__fk__307/mot_1957__fk__307-005.pdf"/>
          <fw xml:id="i-XSmPXasbhxPyneGDMhrTmx">
            Motioner 1 Första kammaren, nr 307 år 1957 13
          </fw>
          <p xml:id="i-UgMG6ciPGc8SPRbM1oatEh">
            Med stöd av vad ovan anförts får vi hemställa, att riksdagen
            måtte 1) för sin del besluta, att de s.k. ortsavdragen vid be-
            skattningen, såväl de statliga som de kommunala, må för hela riket
            utgöra 4 000 kronor för gift med make samman- levande person och
            2 000 kronor för ensamstående person i enlighet med vad som i
            motionen anförts, 2) uttala sig för att ett särskilt tilläggsavdrag
            må utgå för delar av Norrland, samt 3) i skrivelse till Kungl.
            Maj:t hemställa om närmare övervägande beträffande storleken av
            nämnda tilläggsav- drag och giltighetsområden för detsamma samt
            om att för- slag må framläggas till 1958 års riksdag till de lagändringar,
            som erfordras för genomförande av vad under 1) och 2) föreslagits.
          </p>
          <p xml:id="i-W5rMzvZWsrsAgvwTRG75h2">
            Stockholm den 26 januari 1957
          </p>
          <p xml:id="i-UijyCg8vJo9KWQSraZwnzE">
            Bernhard Näsgård Osc. Werner Torsten Bengtson Margret Nilsson
            Lars Eliasson Gärda Svenson Theodor Johansson Alvar Andersson
            Ivar Johansson Torsten Andersson Tor Wolgast Sigfrid Larsson
          </p>
          <p xml:id="i-FiQywWaiAFeSRiZADc6VgK">
            Otto Niklasson Nils-Eric Gustafsson Gunnar Lodenius
          </p>
        </div>
      </div>
    </body>
  </text>
</TEI>
