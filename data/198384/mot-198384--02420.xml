<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02420">
  <teiHeader>
    <fileDesc>
      <titleStmt>
        <title>Hemkonsulentorganisationen</title>
        <author>Rune Ångström </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hemkonsulentorganisationen</title>
          <idno type="rdwebb">G7022420</idno>
          <rs type="number">2420</rs>
          <ref type="dokument_url_text">http://data.riksdagen.se/dokument/G7022420/text</ref>
          <ref type="dokument_url_html">http://data.riksdagen.se/dokument/G7022420</ref>
          <ref type="dokumentstatus_url_xml">http://data.riksdagen.se/dokumentstatus/G7022420</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SSqaDPQScQwPiGYciJiS8W</idno>
            <name>RUNE ÅNGSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DGXLWrjXxCGFubcZvkA7p7" type="signed"/>
        <correspContext corresp="i-DGXLWrjXxCGFubcZvkA7p7">
          <note type="signatory" corresp="i-SSqaDPQScQwPiGYciJiS8W"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2420/mot_198384__2420-001.pdf"/>
      <fw xml:id="i-BSiUEuarPS45qtmBTb6Pa2">
        Motion 1983/84:2420
      </fw>
      <div type="motHeader" xml:id="i-GUTnNPzwAe7cxgeLPmWss2">
        <div type="motTitle" xml:id="i-ShjgvLczXHV5KMU3QjPmJi"/>
        <div type="motSubmissionInfo" xml:id="i-JtyfE6pG5NsGrX5kromP1x"/>
      </div>
      <div type="motBody" xml:id="i-2PtpV2EaiDXKxzPooJrxxz">
        <div xml:id="i-WeirVEPoi3gHZw5MuKogwH">
          <p xml:id="i-H6Bd1sQ4rHwyypEWygoaZM">
            14
          </p>
          <p xml:id="i-HHFLWpiJMyMFaaVEGnuHH5">
            Rune Ångström Hemkonsulentorganisationen
          </p>
          <p xml:id="i-TypvFvu48UbrKhGXtspdXY">
            I budgetpropositionen föreslås att hemkonsulentorganisationen
            vid länsstyrelserna skall upphöra. Förslaget innebär att en viktig
            resurs för konsumentupplysning till svenska folket tas bort. Hemkonsulenternas
            arbetsuppgifter har varit av mångskiftande slag och det finns
            anledning att erinra om deras insats på olika områden i samhällsarbetet.
          </p>
          <p xml:id="i-DvwcHaJ6yx8SX5xWL9Jdtt">
            Hemkonsulenternas övergripande verksamhet
          </p>
          <p xml:id="i-LNmL9EvJ3Pe3Taoc6FrBUJ">
            Hemkonsulenternas verksamhet är länsövergripande och går ut på
            att följa utvecklingen inom konsumentområdet och rapportera förändringar
            och problem till i första hand konsumentverket. En förbättring
            av människors villkor kan på sikt ske genom förebyggande verksamhet,
            t. ex. utbildning och information, och mer direkt genom råd och
            bistånd. Kommunal konsumentverksamhet är en viktig del för att
            insatserna på området skall få god effekt. Tyvärr har denna inte
            vuxit ut i önskvärd takt. Det innebär att många uppgifter fortfarande
            finns kvar hos hemkonsulen- terna.
          </p>
          <p xml:id="i-VnGMdPHgiiwHkqGPDMZum5">
            Problemområden
          </p>
          <p xml:id="i-CTn3URDyiMFrhMX6pHmipA">
            Eftersom många kommuner saknar konsumentverksamhet har hemkonsu-
            lenterna en omfattande rådgivning till enskilda. Antalet förfrågningar
            visar att behovet är stort. Man vill ha information såväl före
            som efter köp. Ett problem för människor i dag är att pengarna
            inte räcker till. Dålig ekonomi kan man få av impulsköp genom
            påverkan av reklam och marknadsföring. Många människor har aldrig
            lärt sig planera och har dessutom bristande varukännedom.
          </p>
          <p xml:id="i-NAG7KciN49dzaQTCkU38tY">
            Utbildning
          </p>
          <p xml:id="i-JP2D1HpJEheP4pBbUJDxWU">
            På sikt kan man vänta en förbättring för människor i stort genom
            att konsumentfrågorna numera får ett större utrymme i undervisningen.
            Hemkonsulenterna har lagt tyngdpunkten i arbetet på utbildning
            av lärare och lärarkandidater på högskolan liksom på studiedagar.
            En förebyggande verksamhet av detta slag är så viktig att den
            borde utvecklas till att nå de flesta vidareförmedlare i samhället.
            Medverkan i utbildningssammanhang ingår som en naturlig del i
            arbetet.
          </p>
          <pb facs="riksdagen-motions-pdf/data/198384/mot_198384__2420/mot_198384__2420-002.pdf"/>
          <fw xml:id="i-MACGLnKEUam2HxrthZeymo">
            Mot. 1983/84:2420 15
          </fw>
          <p xml:id="i-KieQtudmSinQERUNqKBmSX">
            Hushållning
          </p>
          <p xml:id="i-W4DnxkvQRhZQCTEMBi4oph">
            Budgetrådgivning till enskilda är nödvändig för framtiden. Den
            är emellertid mycket tidskrävande. För ett bättre utnyttjande
            av resurserna planeras utbildning för socialbyråernas personal.
            Dessa når de människor som bäst behöver hjälp. Att förmedla hushållsekonomiska
            kunskaper till ungdomar kan verka omöjligt. Erfarenheterna från
            de årligen återkommande kontakterna med nyinryckta värnpliktiga
            på regementena är dock mycket goda.
          </p>
          <p xml:id="i-7gCiWJ5kjE53WX8ChEduRg">
            Bra varor
          </p>
          <p xml:id="i-DZAYL1e9hSyNVSthj3kEUL">
            Många klagar över varors kvalitet och livslängd. En inventering
            har gjorts av husgeråd för att få fram bra och prisvärda varor.
            Försök görs att påverka handeln att föra bra produkter. Vid en
            ökad hemproduktion som man nu kan märka krävs en vettig hemutrustning.
            För att få ett bra arbetsresultat måste man ha riktiga redskap.
          </p>
          <p xml:id="i-CLcU3XzuMW6izQ4iuNaBQu">
            Hemproduktion
          </p>
          <p xml:id="i-71jbSwz276BQ9ZLokRkYQ6">
            En vilja att producera och avyttra egna produkter kan man notera
            i kontakt med hemslöjdare och hantverkare. Många bra produkter
            kan tas fram inom vårt eget län, det kan även gälla annan hemproduktion.
            Länsstyrelsens stöd till sysselsättning i glesbygd även i mindre
            sammanhang bör fortsätta. För att det på sikt skall kunna fungera
            krävs rådgivning inom fackområdena och en uppföljning av verksamheterna.
          </p>
          <p xml:id="i-YPEZapc3sQUxkyDQqjbNWh">
            Projektsamarbete
          </p>
          <p xml:id="i-Q48Ve1KEUs5sHxyC42HGoH">
            För konsumentverkets räkning har under året undersökningar och
            utbildningsaktiviteter genomförts. Det har gällt bl. a. hushållsekonomiska
            frågor, prisinformation och utbildning för skilda grupper. En
            viss tillsynsverksamhet bedrivs för att följa upp reglerna för
            information enligt marknadsföringslagen.
          </p>
          <p xml:id="i-LGktEG9ocyTetZ3xLyAX8Y">
            Konsumentinflytande
          </p>
          <p xml:id="i-7ocqWwbV33ZiYCQmE9g4fy">
            Människor upplever sig ofta felbehandlade av myndigheter och
            andra. Den enskilda människan anser sig ha svårt att komma till
            tals. Visst inflytande kan erhållas genom samråd mellan olika
            verksamheter där konsumentsynpunkter kan komma fram. Det sker
            inom länsstyrelsen i frågor som har med handel i glesbygd att
            göra. Samråd även inom andra områden kan vara angeläget.
          </p>
          <pb facs="riksdagen-motions-pdf/data/198384/mot_198384__2420/mot_198384__2420-003.pdf"/>
          <fw xml:id="i-GZerb3TmhumxLSBAZUtLzB">
            Mot. 1983/84:2420 16
          </fw>
          <p xml:id="i-SyVKwNZbCJjAz5pDEHDhgo">
            Konsumentens situation
          </p>
          <p xml:id="i-Mj65W3ia6uDzBNeQ228pV">
            Det finns ett stort behov av information inom hela konsumentområdet
            och där måste samhället göra en insats. Men det kan inte avhjälpas
            genom att dela ut broschyrer. Det är inte vad människan i första
            hand behöver. Man måste satsa mer på handfast hjälp för att stödja
            människor som ofta känner sig osäkra och felbehandlade. Människor
            med kunskaper har större möjlighet att klara sin vardag. Det är
            det målet man måste ha i sikte.
          </p>
          <p xml:id="i-Bm1LhKeb77BLsxE65NbzSK">
            Allmänt
          </p>
          <p xml:id="i-DwKTM6cUs18BA3preZ25mu">
            Konsumentpolitiken har en lång tradition och en stark förankring
            i Sverige. Under decennier har konsumentupplysningen, rådgivningen
            och undervisningen varit en del av välfärdspolitiken. Hushållsarbetet
            har blivit enklare, effektivare och mindre omfattande bl.a. tack
            vare tekniska hjälpmedel och funktionella redskap. Många fick
            en lättare vardag därför att de kunde köpa olika slag av varor
            och tjänster. Under senare år har förutsättningarna för verksamheten
            förändrats. När realinkomsten stagnerar eller minskar blir de
            hushållsekonomiska frågorna viktiga. För allt fler är det nödvändigt
            att försöka avstå från många köp och att minska utgifter genom
            att öka de egna arbetsinsatserna i hushållet. Egenarbetet beräknas
            i dag ha lika stor omfattning som allt industriarbete i landet.
            Med anledning av konsumenternas förändrade situation tillsatte
            regeringen en utredning för översyn av den konsumentpolitiska
            verksamhe- ten i mars 1983 med uppgift bl. a. att ta ställning
            till förhållandet mellan å ena sidan de statliga centrala och
            regionala insatserna på konsumentområdet och å andra sidan de
            kommunala. Enligt direktiven skall utredningsuppdraget slutredovisas
            den 30 april 1984. De regionala insatserna på konsumentområdet
            är omfattande: Oo Den nya läroplanen för grundskolan 1 juli 1982
            uppmärksammar mer än tidigare behovet av vardagsfärdigheter. Hemkonsulenterna
            medverkar vid studiedagar då lärare på grundskolans låg- och mellanstadium
            görs medvetna om att konsumentfrågorna kan behandlas i andra ämnen
            än de traditionella hemkunskapsämnena. Oo Hemkonsulenterna medverkar
            som föreläsare vid högskolornas lärarut- bildning och i poängkurser
            för låg- och mellanstadielärare. Oo Hemkonsulenter ingår i konsumentverkets
            arbetsgrupp som utarbetat utbildningsmaterial i hushållsekonomi
            för kommunalanställda. Det försöksanvänds nu av socialsekreterare
            i nio kommuner och kommer efter utvärdering att utnyttjas i hela
            landet. o Socialtjänstlagen från 1 januari 1982 har medfört att
            kommunernas socialsekreterare och övrig personal måste kunna ge
            budgetrådgivning. Utbildningsdagar planeras för socialkontorens
            personal i länet.
          </p>
          <pb facs="riksdagen-motions-pdf/data/198384/mot_198384__2420/mot_198384__2420-004.pdf"/>
          <fw xml:id="i-Xh1rKPJ92rRNNDr8QJSqAA">
            Mot. 1983/84:2420 17
          </fw>
          <p xml:id="i-SQqXaSqmyHaknPVoVAzCNb">
            Oo Hemkonsulenterna kartlägger glesbygdshandel och problem med
            varudistribution, informerar detaljhandeln om den nya prismärkningen
            och bevakar hur företag följer konsumentverkets riktlinjer. Dessutom
            inventeras marknadens utbud av varor för rationellt hushållsarbete
            liksom för konsumtion över huvud taget. o Uppgifter från hemkonsulenterna
            om förhållandena i länen ligger ofta till grund för konsumentverkets
            förhandlingar med olika branscher liksom när det gäller beslut
            om framtagning av material för undervisning, rådgivning och upplysning
            inom konsumentområdet. De kommunala insatserna på konsumentområdet
            är ännu inte heltäckande trots att beslut om detta fattades för
            snart nio år sedan. I landets 284 kommuner har 77 ännu inte någon
            form av konsumentverksamhet. 29 kommuner har en anställd som ägnar
            mindre än 5 veckotimmar och 32 en som använder 5-9 timmar åt konsumentfrågor.
            Endast 46 kommuner har heltidstjänster för kommunal konsumentverksamhet.
            Om den regionala verksamheten tas bort förlorar man möjligheten
            att få en enhetlig inriktning på konsumentverksamheten i länet.
            Insatser i förebyggande syfte kommer samtidigt att minskas drastiskt.
          </p>
          <p xml:id="i-FgFrojBycJgUGmckgSBGiZ">
            Hemställan
          </p>
          <p xml:id="i-NybzPR4bcQYV8Xz9w9Sw7q">
            Med stöd av det anförda hemställs
          </p>
          <p xml:id="i-UUZiEcSZHjRuEVNbqmsyMY">
            att riksdagen avvisar förslaget om avveckling av hemkonsulentverk-
            samheten vid länsstyrelserna.
          </p>
          <p xml:id="i-Ln9sei3mKNVD2Hi1dq3fcx" type="date">
            Stockholm den 25 januari 1984
          </p>
          <p xml:id="i-Njvoa3KEMXLUy1RrTr82FU">
            RUNE ÅNGSTRÖM (fp)
          </p>
          <pb facs="riksdagen-motions-pdf/data/198384/mot_198384__2420/mot_198384__2420-005.pdf"/>
          <pb facs="riksdagen-motions-pdf/data/198384/mot_198384__2420/mot_198384__2420-006.pdf"/>
          <pb facs="riksdagen-motions-pdf/data/198384/mot_198384__2420/mot_198384__2420-007.pdf"/>
          <p xml:id="i-6WMVBQ6mEQEMgHY2MBYL2G">
            minab/gotab Stockholm 1984 77794
          </p>
        </div>
      </div>
    </body>
  </text>
</TEI>
