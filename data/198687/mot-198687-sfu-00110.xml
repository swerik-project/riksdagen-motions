<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-sfu-00110">
  <teiHeader>
    <fileDesc>
      <titleStmt>
        <title>Förslag om uttag av socialavgifter på  vinstandelsmedel (prop. 1986/87:107)</title>
        <author corresp="i-Ahzryxd2b7naJSD37mfHNJ">Hugo Hegeland (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förslag om uttag av socialavgifter på  vinstandelsmedel (prop. 1986/87:107)</title>
          <idno type="rdwebb">GA02sf110</idno>
          <rs type="number">sf110</rs>
          <orgName type="comitteeAbbreviation">sfu</orgName>
          <ref type="dokument_url_text">http://data.riksdagen.se/dokument/GA02sf110/text</ref>
          <ref type="dokument_url_html">http://data.riksdagen.se/dokument/GA02sf110</ref>
          <ref type="dokumentstatus_url_xml">http://data.riksdagen.se/dokumentstatus/GA02sf110</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ahzryxd2b7naJSD37mfHNJ</idno>
            <name>Hugo Hegeland</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4NeSexU9s4ZT71jSyDSzpa" type="signed"/>
        <correspContext corresp="i-4NeSexU9s4ZT71jSyDSzpa">
          <note type="signatory" corresp="i-Ahzryxd2b7naJSD37mfHNJ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_sf_110/mot_198687_sf_110-001-001.pdf"/>
      <div xml:id="i-2LKZB8aPTmSPHDdPqg658K" type="motHeader">
        <div xml:id="i-Q97tJQFwCojiXea42j713h" type="motTitle"/>
        <div xml:id="i-QnuBxUyKL6hAJ1J85NFY3J" type="motSubmissionInfo"/>
      </div>
      <div xml:id="i-97DjEizQ6Uk9tp3CSpucvo" type="motBody">
        <div xml:id="i-LtMni3B5JKTiY7HkyxEUEL">
          <pb facs="riksdagen-motions-pdf/data/198687/mot_198687_sf_110/mot_198687_sf_110-001.pdf"/>
          <p xml:id="i-JmkQNEVmMPuz24wDaccnGs">
            Motion till riksdagen
          </p>
          <p xml:id="i-KyafdrxzE6Crv4yoXADMs7">
            1986/87:Sf110
          </p>
          <p xml:id="i-4HfJQYyaWnss6yDSn1cQJA">
            Hugo Hegeland (m)
          </p>
          <p xml:id="i-4oHYLDFzsRopDgQoTJaLJX">
            Förslag om uttag av socialavgifter på vinstandelsmedel (prop.
            1986/87:107)
          </p>
          <p xml:id="i-SeFuChDhwxgvt2ehwGcZ1v">
            RI Bg
          </p>
          <p xml:id="i-NEf9TdrCGrPt8QEW7e2Z7X">
            Mot. 1986/87 Sf110—-115
          </p>
          <p xml:id="i-YaBNatRNW5NE1PgAePj6FP">
            I proposition 1986/87:107 föreslår regeringen att arbetsgivaravgifter
            skall tas ut på de bidrag arbetsgivare lämnar till en s. k. vinstandelsstiftelse.
            Proposi- tionen bygger på en uppenbar sammanblandning av begreppet
            vinstandel med lön. Den bör därför avslås av riksdagen.
          </p>
          <p xml:id="i-Y91h92X79vJFrZSYs4GTpT">
            1. Propositionen har inte föregåtts av någon grundlig utredning,
            vilket kan förklara dess påtagliga brister. Statsrådet skriver
            att en arbetsgrupp inom regeringskansliet till chefen för finansdepartementet
            den 1 juli 1983 överläm- nade en promemoria (Ds Fi 1983:21) vari
            bl. a. föreslogs att ”vissa avgiftsfria inkomster skulle belastas
            med en särskild grundavgift till socialförsäkring- en”, nämligen
            ”när en arbetsgivare lämnar bidrag till en stiftelse vars ändamål
            är att tillgodose ekonomiska intressen hos de anställda eller
            tidigare anställda hos arbetsgivaren”. Detta innebär ”att bidrag
            som lämnas inom ramen för s.k. företagsanknutna vinstdelningssystem
            skulle belastas med grundavgift”. Promemorian sägs ha remissbehandlats.
            Hur omfattande denna remissbe- handling varit anges ej. Efter
            denna, förmodligen mycket begränsade remissbehandling, har en
            beredning i regeringskansliet ägt rum ”med sikte på att efter
            lagrådsremiss förelägga riksdagen ett sådant förslag”. Under denna
            beredning sägs att vissa ”upplysningar och synpunkter har erhållits
            vid underhandskontakter med bl. a. representanter för den till
            Svenska Handels- banken knutna stiftelsen Oktogonen och för Svenska
            bankmannaförbundet. I skrivelse till regeringen har bl.a. Tjänstemännens
            Centralorganisation lämnat synpunkter i ämnet.” (s. 10-11) Det
            torde vara unikt att en proposition i ett så genomgripande ämne
            föreläggs riksdagen efter en så begränsad utredning och remissbehandling.
            Förfarandet synes strida mot RF:s krav på väl utredda förslag
            innan de läggs på riksdagens bord. Uppgiften att ”vissa upplysningar
            och synpunkter erhållits vid underhandskontakter” tyder på att
            regeringen tagit lätt på uppgiften att grundligt utreda frågan.
            Detta bekräftas också av uppgiften att sedan förslaget utarbetats
            inom socialdepartementet har ”riksförsäkrings- verket och riksskatteverket
            under hand fått ta del av förslaget och yttrat sig över detta”.
          </p>
          <p xml:id="i-BtM4HnBGPrHMgUoksCCZyp">
            2. I sin allmänna motivering till förslaget skriver statsrådet
            att ”i ett stort antal företag åtgärder vidtagits för att genom
            vinstdelning tillgodose ekonomiska intressen hos resp. företags
            anställda” (s. 11). Beskrivningen är felaktig. Det är ingalunda
            för att tillgodose anställdas ekonomiska intressen
          </p>
          <p xml:id="i-3nmR4KnMWqyZMpCsgD183M">
            1 Riksdagen 1986/87.3 saml. Nr Sf110-115
          </p>
          <pb facs="riksdagen-motions-pdf/data/198687/mot_198687_sf_110/mot_198687_sf_110-002.pdf"/>
          <p xml:id="i-8hVGx7vyA7DhEXZtyA7GXc">
            som vinstandelssystem initierats i ett antal företag. Det ankommer
            på den enskilde och på dennes ombudsmän eller talesmän att i alla
            sammanhang tillgodose egna ekonomiska intressen. Företagen engagerar
            sig inte i den enskildes ekonomiska intressen. Vad företag kan
            göra är att genom extra belöningar av skilda slag visa sin erkänsla
            för de anställdas arbete och solidaritet med företaget. Stipendier
            är en sådan form av uppmuntran som rimligen inte leder någon vettig
            människa till tanken att påstå att företaget därigenom tillgodoser
            den anställdes ”ekonomiska intressen”. Statsrådet skriver också,
            men nu alldeles riktigt: ”Avsikten med sådana åtgärder har uppgivits
            vara att göra de anställda delaktiga av företagets resultat, öka
            produktiviteten, sprida det individuella ägandet i företaget och
            öka känslan av samhörighet med företaget” (s. 11). De anställda
            har självklart intresse av att företaget går bra, att företaget
            lämnar god avkastning och därför kan redovisa vinst. Detta intresse
            föreligger oavsett om vinstdelning eller ej. De anställdas främsta
            ekonomiska intresse är att få god lön för sitt arbete, vilket
            förutsätter att företaget går med vinst, såvida det inte är fråga
            om ett statligt företag, som kan täcka sina förluster via statsbudgeten.
            Talet om att ”tillgodose ekonomiska intressen hos resp. företags
            anställ- da” är befängt och uppenbarligen betingat av statsrådets
            svårigheter att argumentera för en dålig sak. Det är elementärt
            att de anställdas ekonomiska intressen i första hand tillvaratas
            av den enskilde själv, i andra hand av den enskildes intresseorganisationer
            och i tredje hand av stat och kommun. Företagens uppgift är att
            tillgodose företagets ekonomiska intressen. Och det kan bl.a.
            göras genom att vid goda vinster låta de anställda bli delaktiga
            i vinsten. Statsrådets svaga argumentering för propositionen bygger
            sålunda på en förvanskad framställning av faktiska förhållanden.
            Därför är det angeläget att riksdagen icke låter sig förledas
            av den vilseledande argumenteringen utan ser till fakta.
          </p>
          <p xml:id="i-51fCrYjj3v8iijKdoAo1P4">
            3. I propositionen skriver statsrådet vidare: ”De företag som
            använder vinstandelsstiftelser kan på ett billigare sätt knyta
            till sig arbetskraft än de företag som väljer att konkurrera enbart
            med lön och andra förmåner som i dag är belagda med arbetsgivaravgifter.
            På sikt kan detta leda till en snedvridning av konkurrensförutsättningarna
            företag emellan.” (s. 12) Detta påstående är klart felaktigt.
            Det är ju tvärtom så att de företag som betalar vinstandelar totalt
            sett betalar en större summa pengar till sina anställda än de
            företag som inte har ett överskott som är tillgängligt för vinstdelning.
            Följaktligen kan inte hävdas att företag som infört vinstandels-
            stiftelser på ett billigare sätt knyter till sig arbetskraft.
            Betecknande är att statsrådet skriver ”de företag som använder
            vinstandelsstiftelser”. Det är inte alls fråga om att använda
            dessa stiftelser i konkurrenssyfte. Stiftelserna har ju tillkommit
            i ett givet konkurrensläge och är en följd av att man i efterhand
            kunnat konstatera att företaget gått bra och därför beslutat om
            avsättning till stiftelse. Lika felaktigt är påståendet att systemet
            med vinstandelsstiftelser ”kan
          </p>
          <p xml:id="i-7TmZtjvX6Smvbad3jpozFJ">
            Mot. 1986/87 Sf110
          </p>
          <pb facs="riksdagen-motions-pdf/data/198687/mot_198687_sf_110/mot_198687_sf_110-003.pdf"/>
          <p xml:id="i-Xz69UvFFKyfsMqHxsnsWRw">
            leda till en snedvridning av konkurrensförutsättningarna företag
            emellan”. Tvärtom bör de ha effekten att leda till en bättre allokering
            av arbetskraften när stiftelserna väl inrättats. Då kan tänkas
            att ett vinstgivande företag lockar till sig mer kvalificerad
            arbetskraft, vilket är samhällsekonomiskt riktigt och inte någon
            ”snedvridning”. Statsrådets ohållbara argumentering för propositionens
            förslag framgår också av följande påstående: ”Det är också så,
            att samhällets fördelningspolitik i stor utsträckning bygger på
            arbetsgivarnas avgifter till den allmänna försäkringen. Om allt
            fler företag väljer att ersätta sina anställda med avsättningar
            till vinstandelsstif- telser urholkas detta fördelningssystem.
            Risken är då stor att många människor blir utan tillräckligt stöd
            vid eventuell sjukdom eller efter pensionering.” (s. 12) Det är
            häpnadsväckande att ett så orimligt påstående kan framföras i
            en proposition förelagd Sveriges riksdag. För det första bedriver
            inte samhället någon fördelningspolitik. Den socialdemokratiska
            regeringen söker göra det, liksom LO och andra arbetstagarorganisationer.
            Och denna fördelnings- politik bygger självklart på de löner som
            överenskoms och inte på arbetsgi- varnas avgifter till den allmänna
            försäkringen. Det är därför orimligt att påstå att fördelningssystemet
            urholkas genom tillkomsten av vinstandelsstiftelser. Tvärtom bör
            dessa stiftelser betraktas som en marknadsbetingad komplette-
            ring till den stela lönebildningen i Sverige. Samtidigt innebär
            stiftelserna givetvis en försvagning av den s.k. solidariska lönepolitiken,
            som ju motsätter sig att de anställda belönas med hänsyn till
            företagens lönsamhet och betalningsförmåga, dvs. med hänsyn till
            de faktiska förhållandena på arbetsmarknaden.
          </p>
          <p xml:id="i-GUCVKKPiuJAscaY8kS7vkq">
            4. Statsrådet anför ”att de anställda i lönsamma företag gynnas
            i förhållande till anställda i andra företag” (s. 12). Detta är
            givetvis obestridligt men omedelbart efter detta konstaterande
            anför statsrådet att ”företaget uppnår, genom att slussa ersättningarna
            till de anställda för utfört arbete via en vinstandelsstiftelse,
            omotiverade lättnader i socialavgiftshänseende” (s. 12—13). Detta
            påstående är fortfarande felaktigt. Vinstandelar utgår inte för
            utfört arbete. För utfört arbete utgår avtalsenlig lön, även om
            företaget gått med förlust. Vinstandelar utgår om företaget under
            verksamhetsåret givit vinst, vilket man inte vet något om när
            verksamhetsåret börjar. Statsrådet fortsätter emellertid sin befängda
            argumentering och anför: ”Vinstandelssystemen befäster orättvisorna
            på arbetsmarknaden, som riske- rar att delas upp i företag med
            vinstandelssystem och företag utan. Detta drabbar framför allt
            de anställda i små företag med dålig lönsamhet.” (s. 13) Enligt
            statsrådets underliga sätt att se på arbetsmarknaden borde alla
            företag gå med lika stor vinst (eller förlust) för att inte orättvisor
            skall uppstå! Argumenteringen är naturligtvis ohållbar och avslöjar
            statsrådets avsikt. I varje ekonomiskt system kommer vissa företag
            att gå med vinst — förhopp- ningsvis flertalet — medan vissa företag
            — förhoppningsvis fåtalet — går med förlust. Det är då ett samhällsekonomiskt
            intresse att arbetskraften vid de förlustbringande företagen överförs
            till de lönsamma företagen. Detta är en grundläggande förutsättning
            för ekonomisk tillväxt, utveckling och omvand-
          </p>
          <p xml:id="i-3Qm4HUbYGKHfaU8bcRUqof">
            Mot. 1986/87 Sf110
          </p>
          <pb facs="riksdagen-motions-pdf/data/198687/mot_198687_sf_110/mot_198687_sf_110-004.pdf"/>
          <p xml:id="i-Hi5UqxoZJfZ8LfGLZcY2MB">
            ling av näringslivet — en omvandling som socialdemokrater i andra
            samman- hang ihärdigt säger sig eftersträva. Den solidariska lönepolitiken
            har för övrigt delvis åstadkommit detta genom att de olönsamma
            företagen ej kunnat betala de löner som därigenom överenskommits
            och följaktligen tvingats till nedläggning eller i konkurs. LO
            har också förklarat att detta varit en av avsikterna med den s.k.
            solidariska lönepolitiken. Ingenting säger att anställda i små
            företag skulle bli särskilt orättvist behandlade av ett system
            med vinstandel. Tvärtom visar den ekonomiska utvecklingen i alla
            marknadsekonomier att det är inom småföretagen som förutsättningarna
            för ekonomiskt framåtskridande skapas först. Det var också inom
            mindre företag som systemet med vinstandelar initierades.
          </p>
          <p xml:id="i-K5cSN5rdxKAShvMN3ajY7m">
            5. Statsrådets slutsats att det bidrag en arbetsgivare lämnar
            till vinstandels- stiftelse bör behandlas som lön, förblir, trots
            upprepade påståenden, ohållbart: ”Bidraget är avsett att komma
            de slutliga mottagarna till del på grund av anställningen och
            som erkänsla för arbete som utförts för arbetsgivarens räkning,
            dvs. det är realiter fråga om ersättning för utfört förvärvsarbete.
            Det förhållandet att medlen slussas över till den anställde via
            en juridisk person bör inte skymma bidragets egentliga innebörd”
            (s. 13). Det är inte på grund av det arbete som utförts som vinstandel
            kan utbetalas. Det är på grund av att företaget till följd av
            marknadssituationen gjort goda vinster. Och det beror dels på
            att produkten är efterfrågad, dels på marknadssituationen. Det
            arbete som den anställde utfört under ett år, är ingen som helst
            garanti för att företaget också kan redovisa vinst. Förutsätt-
            ningen för vinst är att företaget lyckas ta ut priser som väl
            överstiger produktionskostnaderna, vilket i sin tur beror på marknadssituationen.
            Om det finns flera företag på marknaden och alla är lika produktiva,
            och om de anställda är lika arbetsamma, kommer inget företag att
            visa någon vinst och några vinstandelar kommer följaktligen inte
            att utbetalas.
          </p>
          <p xml:id="i-NzSnGebpaTguEQKs9HG9zL">
            6. Intressant är att statsrådet i ett ögonblick av klarsyn även
            erkänner dessa ovan anförda, grundläggande och självklara förhållanden.
            Det är när statsrådet tar upp frågan om att en anställds andel
            i vinstandelsstiftelse bör påverka sjukpenningens storlek. Då
            anförs nämligen följande: ”Man råkar emellertid i svårigheter
            om man vill låta en anställds andel i en vinstandelsstiftelse
            påverka sjukpenningens storlek. Den sjukpenninggrun- dande inkomsten
            (SGT) utgörs enligt 3 kap. 2 $ AFL av den "årliga inkomst i pengar
            eller naturaförmåner, i form av kost, bostad eller bil, som en
            försäkrad kan antas komma att tills vidare få för eget arbete”.
            Beräkningen av SGI bygger således på en prognos om inkomsten av
            eget arbete framöver. Beträffande rätten till vinstandel går det
            knappast att göra någon motsvaran- de uppskattning på förhand.
            Den anställdes andel i vad som tillförs stiftelsen genom arbetsgivarens
            bidrag bestäms inte förrän efter utgången av det år som givit
            upphov till överföringen (vinståret). Andelen beror alltså inte
            på eget framtida arbete.” (s. 14) Statsrådet förtydligade ytterligare
            sin desavouering av sin tidigare argu- mentering genom att göra
            följande, helt riktiga påpekande: ”Har den anställde under vinståret
            kvalificerat sig för andel tillgodogörs han denna oavsett senare
            sjukdom. Något inkomstbortfall inträffar således inte i ett
          </p>
          <p xml:id="i-PrG8MAgMbxAjfeS4sGD9nG">
            Mot. 1986/87 Sf110
          </p>
          <pb facs="riksdagen-motions-pdf/data/198687/mot_198687_sf_110/mot_198687_sf_110-005.pdf"/>
          <p xml:id="i-WjuV9yLGZKtEhbkjvts6GK">
            sådant fall, vilket ju är själva grunden till att sjukpenning
            utgår. Att göra en anställds andel sjukpenninggrundande strider
            därför mot grundtanken inom sjukförsäkringssystemet. Med hänsyn
            härtill anser jag att det inte är möjligt att lägga andelen till
            grund för SGI-beräkningen. Jag föreslår därför att förvärv av
            andel i vinstandelsstiftelsen inte skall grunda rätt till sjukpenning-
            förmån.” (s. 14—15)!! Grundligare och mer övertygande kan statsrådet
            inte desavouera sin tidigare argumentering för att vinstandel
            skall betraktas som lön. För vore vinstandel lika med lön, skulle
            självfallet även sjukpenningen grundas på denna andel! Med hänsyn
            härtill borde det vara lätt för riksdagen att avslå propositionen
            med förslag om uttag av socialavgifter på vinstandelsmedel.
          </p>
          <p xml:id="i-EWo9fAD6s4YaArgsSp7PSS">
            Hemställan
          </p>
          <p xml:id="i-U9zMqc2tbtwBR26smPQrd1">
            Med åberopande av vad i motionen anförts hemställs att riksdagen
            beslutar avslå regeringens proposition 1986/87:107 med förslag
            om uttag av socialavgifter på vinstandelsmedel.
          </p>
          <p xml:id="i-UDFAdWqXDhXwrrAAKskLgh" type="date">
            Stockholm den 26 mars 1987
          </p>
          <p xml:id="i-Vgh73bqktyLWP6FyV4718v">
            Hugo Hegeland (m)
          </p>
          <p xml:id="i-EjobwWZRYsy1kQH5gpiMnd">
            1" Riksdagen 1986/87.3 saml. Nr Sf110-115
          </p>
          <p xml:id="i-2cUUZs9etnmEtnBhM754SA">
            Mot. 1986/87 Sf110
          </p>
        </div>
      </div>
    </body>
  </text>
</TEI>
