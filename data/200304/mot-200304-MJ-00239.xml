<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0239/mot_200304_MJ_0239-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ239 pnr: s11064
          </p>
          <p>
            Motion till riksdagen 2003/04:MJ239
          </p>
          <p>
            av Lilian Virgin och Christer Engelhardt (s)
          </p>
          <p>
            Stenstugu forskningsstation på Gotland
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om vikten av fortsatt forskningsverksamhet vid
            Stenstugu på Gotland. 2. Riksdagen tillkännager för regeringen
            som sin mening vad i motionen anförs om Översyn av samtliga forskningsstationer
            och försöksverksamheter inom SLU.
          </p>
          <p>
            Motivering
          </p>
          <p>
            Staten inköpte 1954 gården Stenstugu i Endre på Gotland för att
            det ansågs angeläget med en försöksgård på Gotland. Bakgrunden
            var bl.a. att det råder speciella förhållanden ur odlingssynpunkt
            på ön. Försöksverksamhet har bedrivits separat från gården. Egendomen
            Stenstugu har utvecklats och anpassats för att vara hyresvärd
            för försöksverksamheten. Betydande resurser har lagts ned i byggnader
            och utrustning för att tillgodose försöksverksamhetens behov.
            Lantbruket och därtill knutna förädlingsindustrier utgör grunden
            för cirka 1/3 av de sysselsatta på Gotland. Inget annat län har
            så stor andel sysselsatta inom denna sektor. Lantbruket och livsmedelsnäringen
            har hög prioritet i tillväxtavtal/program. Forskningsstationen
            Stenstugu utgör en väsentlig faktor i arbetet med att utveckla
            den gotländska livsmedels- och energiproduktionen. Utvecklingen
            av nya produkter är viktig. Det nyligen etablerade livsmedelsinstitutet,
            som tillkommit med statliga medel, på Gotland, är en länk mellan
            forskning och utveckling som kommer hela samhället till godo.
            SLU kommer från år 2004 att avveckla huvudmannaskapet för försöksverksamheten
            på Gotland. Eftersom en fortsatt försöksverksamhet är viktig har
            Gotlands läns hushållningssällskap prövat möjligheterna att överta
            huvudmannaskapet för försöksverksamheten. Både hushållningssällskapet
          </p>
          <pb facs="riksdagen-motions-pdf/data/200304/mot_200304_MJ_0239/mot_200304_MJ_0239-0002.pdf"/>
          <p>
            2003/04:MJ239
          </p>
          <p>
            och SLU har intresse i att den växtodlingsinriktade försöksverksamheten
            kan fortsätta vid Stenstugu. En förutsättning för hushållningssällskapet
            att ta över verksamheten är att en uppgörelse träffas med rimliga
            villkor. Hushållningssällskapet kan tänka sig att arrendera eller
            eventuellt förvärva gården. Eftersom SLU från årsskiftet inte
            kommer att ha någon koppling till försöksverksamheten är ett arrende
            eller köp av hela gården den bästa lösningen. Det har vid diskussioner
            med SLU ansetts att det är mest rationellt att försöksstationen
            och egendomen blir en enhet. Det skulle innebära bättre kostnadseffektivitet
            genom samordning/nyttjande av personal och maskiner m.m. Hushållningssällskapet
            känner ansvar för fortsatt försöksverksamhet på Gotland med Stenstugu
            som bas, men måste ges rimliga förutsättningar för att starta
            upp och utveckla verksamheten. Ett arrende eller köp av fastigheten
            bör ske på villkor som gör det möjligt att fortsätta med försöksverksamheten.
            Inom SLU finns flera försöksverksamheter i olika driftsformer.
            För att garantera lika behandling av alla försöksverksamheter
            som bedrivs i olika delar av landet krävs en översyn av hela verksamhetsområdet.
            Jordbruksdriften är också en viktig del av forskningen. Den motiveras
            av särskilda behov i form av extra kapacitet och speciell kompetens
            för att kunna hantera försöksverksamhet inom den forskning som
            bedrivs inom området.
          </p>
          <p>
            Stockholm den 26 september 2003 Lilian Virgin (s) Christer Engelhardt
            (s)
          </p>
        </div>
      </div>
    </body>
  </text>
</TEI>
