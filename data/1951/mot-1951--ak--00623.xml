<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__ak__623/mot_1951__ak__623-001.pdf"/>
      <fw xml:id="i-N5dv6NLGmc48DBzTdEwxW8">
        Motioner i Andra kammaren, nr 623. 11
      </fw>
      <div type="motHeader" xml:id="i-X8MAKv3G8MWkpFKDAiXMFB">
        <div type="motTitle" xml:id="i-TfoPy4YQBi5H26s8vqgGDQ"/>
        <div type="motSubmissionInfo" xml:id="i-Mn5PqmXiyrusnKwvU91yXd"/>
      </div>
      <div type="motBody" xml:id="i-BD9eGPmVn9uqbrEYAUZjp4">
        <div xml:id="i-AJJQ7EKBgzmmM7s2XXkHS8">
          <p xml:id="i-DEnGY6BEGYTER9pPPda3cD">
            Nr 623.
          </p>
          <p xml:id="i-6ef1YeD3eHS7TsWDSGCRXL">
            Av herr Hjalmarson m. fl., i anledning av Kungl. Maj:ts proposi-
            tion, nr 168, med förslag till lag angående fortsatt giltig- het
            av lagen den 19 juni 1942 (nr 429) om hyresregle- ring m. m.
          </p>
          <p xml:id="i-BNZY9xqMmXirERp7ptFgrw">
            I proposition nr 168 till årets riksdag har förslag framlagts
            om förläng- ning av hyresregleringen för ett år. Under hänvisning
            till att en särskild kommitté tillsatts för revision m. m. av
            denna lagstiftning har departe- mentschefen avböjt att nu närmare
            diskutera detta frågekomplex. Vi anse emellertid att en avveckling
            av hela hyresregleringen är ett förstahands- problem, som snarast
            bör bringas till en positiv lösning. Direktiven för nämnda kommitté
            avse främst frågan om en allmän be- hovsprövning för att göra
            hyresregleringen så rättvis och acceptabel som möjligt, under
            det att det centrala spörsmålet — att avveckla denna regle- ring
            — intar en undanskymd plats. Detta finna vi betänkligt, i synnerhet
            som departementschefen föregående år (prop. nr 51) syntes främst
            ha frå- gan om avvecklingen i tankarna när han utlovade att en
            utredning skulle tillsättas. När departementschefen nu säger,
            att den ekonomiska utveckling- en under år 1950 i viktiga hänseenden
            ändrat förutsättningarna för den tilltänkta utredningen, synes
            han emellertid ha underlåtit att draga konse- kvensen av den allmänna
            löneökningen som än mer måste återverka på hyresmarknadens efterfrågesida.
            I och för sig är det glädjande att hyres- andelen minskar och
            att bostadsstandarden kan höjas, men när detta måste ske på bekostnad
            av stora mängder bostadslösa, däribland även familjer med barn,
            blir man betänksam. Den förda politiken har också lett till att
            rörligheten på bostadsmarknaden har minskat och att en eljest
            naturlig omflyttning ej kommit till stånd. Regleringen medverkar
            till att en person, som tillfälligtvis ej behöver sin lägenhet,
            helt enkelt icke vågar säga upp sig, då han kan försätta sig i
            ett omöjligt läge om han ånyo behöver en bostad. Ibland händer
            det att dessa lägenheter stå outnyttjade, ofta hyras de ut i andra
            hand. Svårigheterna alt skaffa bostad drabba bl. a. särskilt hårt
            den kategori, som på grund av sin tjänstutövning allt som oftast
            måste flytta från plats till plats, t. ex. lärare och anställda
            inom kommunikationsverken.
          </p>
          <pb facs="riksdagen-motions-pdf/data/1951/mot_1951__ak__623/mot_1951__ak__623-002.pdf"/>
          <fw xml:id="i-H9nNcPY92Y6f3rNxzns3bb">
            12 Motioner i Andra kammaren, nr 623.
          </fw>
          <p xml:id="i-DNarR2JVWN8buFmZWo5kEV">
            Den som över huvud taget för sin utkomst söker sig till annan
            ort för att förbättra sina arbets- och inkomstförhållanden ställs
            inför mycket allvar- liga bostadsbekymmer. På den ort där han
            har sin bostad råder det kanske överskott på arbetskraft under
            det att den ort, till vilken han vill flytta, har arbetskraftsbrist
            men inga bostäder; en omflyttning blir därigenom omöjlig till
            nackdel för honom själv och nationalhushållet, där hans arbets-
            insats inte fullt ut kan utnyttjas. I en tid när det är särskilt
            angeläget att våra resurser, såväl materiella som personella,
            på bästa sätt utnyttjas är det beklagligt att hyresregleringen
            motverkar effektivitetssträvandena. Hy- resregleringen har också
            medfört andra snedvridningar på bostadsmark- naden. Prisbildningen
            på villor har nämligen städse varit fri, men när man löst hyresnivån
            för flerfamiljshus och därigenom hållit tillbaka rörlig- heten,
            har resultatet blivit att familjer i behov av större bostadsutrymmen
            sett sig nödsakade att betala övervärden för villorna och fått
            vidkännas myc- ket avsevärda bostadskostnader. Vid uthyrning av
            villorna har däremot hyresregleringslagen trätt i funktion.
          </p>
          <p xml:id="i-TnbBPtpNMxNjFDpM5izMXu">
            Genom nuvarande hyresreglering råder det prisstopp för bostadsrätts-
            lägenheter, och den bostadsrättsinnehavare som ej längre behöver
            sin lä- genhet tvingas att avyttra den till förkrigspriser, ingångsvärdet,
            som hän- för sig till ett helt annat penningvärde, men måste betala
            dagspriset om han önskar köpa en villa eller en bostadsrätt i
            en nyuppförd fastighet eller hyra i ett nytt hus. Detta håller
            självfallet tillbaka rörligheten på denna marknad. Trots att bostadsrättsinnehavaren
            gjort en kapitalinvestering i ett realkapital, med de risker som
            detta i ett annat konjunkturläge kunnat medföra, har han sålunda
            icke kunnat skydda sig mot penningvärdeför- sämringen. Alltmera
            framträder skillnaden mellan dem som ha en bostad och dem som
            äro bostadslösa, och innehavet av ett hyreskontrakt utgör en mycket
            värdefull tillgång, som t. o. m. kan betraktas som en handelsvara.
            Stora summor torde omsättas på den s. k. svarta börsen, och de
            personer, som till varje pris måste skaffa sig lägenhet, tvingas
            att för diverse möbler eller andra inventarier utge ansenliga
            belopp, som mången gång uppgå till fler- dubbla årshyran. Det
            har beräknats, att den summa som t. ex. i Stockholm årligen utges
            i dylika ersättningar motsvarar nästan 10 9/0 på den totala hyressumman.
            (Jfr Ekonomisk Revy 1950 s. 131).
          </p>
          <p xml:id="i-YUBH4vEs14nKjwn6XgVR5M">
            Dessa ersättningar gå ingalunda till hyresvärdarna utan till
            hyresgäster- na — kontraktsinnehavarna, som i realiteten rätt
            fördomsfritt utnyttja sina hyreskontrakt.
          </p>
          <p xml:id="i-HfH5qyaugYE9giKS9BceDb">
            Den fastlåsta hyran har för mången fastighetsägare blivit besvärande
            genom att ersättning uteblivit för de fördyrade omkostnaderna
            (exklusive bränslet). Fastighetsunderhållet har därför mångenstädes
            eftersatts, och
          </p>
          <pb facs="riksdagen-motions-pdf/data/1951/mot_1951__ak__623/mot_1951__ak__623-003.pdf"/>
          <fw xml:id="i-HUKnmnWyF7WyvaEY3qUwTo">
            Motioner i Andra kammaren, nr 623. 13
          </fw>
          <p xml:id="i-2ANjByG6sRHXUNhRdkCfeb">
            i själva verket har därigenom en del realkapital konsumerats.
            För det inre underhållet i lägenheterna har ansvaret ofta lagts
            på hyresgästerna, de ha själva bekostat omtapetsering, målning
            o. s. v. och därigenom fått en reell hyresökning. Svårigheter
            uppkomma också när den hyresgäst, som stått för kostnaderna, avflyttar
            och avräkning skall ske. Det naturliga är, att fastighetsägarna
            själva svara för dessa reparationer och härför få täck- ning via
            hyrorna. Det yttre underhållet måste fastighetsägarna självfallet
            alltid svara för. En jämkning av hyrorna är nödvändig för att
            hålla det i fastigheten nedlagda realkapitalet i stånd. Man kan
            nämligen utgå ifrån att merinkomsten skulle utnyttjas för att
            reparera husen i syfte att undgå fortsatt värdeminskning. Det
            är följaktligen ett samhälleligt intresse, att skälig kompensation
            för de ökade omkostnaderna kommer att utgå, något som också förutsattes
            vid hyresregleringslagens tillkomst. I detta komplicerade läge
            synes den bostadssökande allmänheten föga betjänt av att det nuvarande
            hyresregleringssystemet påbygges med ytter- ligare regleringar.
            I direktiven till den nya hyresregleringskommittén har departementschefen
            i huvudsak uppehållit sig vid frågan om en allmän behovsprövning
            på hyresmarknaden och andra tillämpningsproblem. De utförliga
            direktiven härutinnan ge vid handen att det rör sig om ytterst
            invecklade problem, som icke utan stor tidsutdräkt torde kunna
            klarläggas. Märkligt är att när till sist — sex år efter krigets
            avslutande — en utred- ning på detta område kommer till stånd
            huvudintresset inriktas på de sekundära frågorna och icke på den
            primära uppgiften nämligen utarbe- tandet av en genomtänkt plan
            för regleringssystemets successiva avveck- ling. Vid utarbetandet
            av en sådan plan anmäla sig en rad olika frågor, t. ex. möjligheterna
            till en successiv hyreshöjning inom skälighetens ram och hyresregleringssystemets
            slopande inom vissa orter, såväl sådana där hyresreglering skall
            finnas enligt gällande lag som sådana där regleringar införts
            genom särskilda beslut av Kungl. Maj:t. En möjlighet vore må-
            hända att redan på ett tidigt stadium slopa regleringen i vad
            den avser enfamiljshus och sådana tvåfamiljshus, där ena våningen
            bebos av ägaren själv. En friare hyressättning för hus som produceras
            under viss tidsperiod kan också tänkas. Det sagda innebär endast
            en exemplifikation. Andra al- ternativ böra också prövas, och
            utredningen bör på denna punkt icke bin- das. Det enda krav man
            vill ställa är att utredningen koncentrerar sina krafter för att
            snarast möjligt söka åstadkomma det konkreta program till hyresregleringens
            avveckling som måste vara dess huvuduppgift. Ett del- betänkande
            berörande denna fråga torde böra framläggas av utredningen utan
            att man avvaktar lösningen av de detaljproblem rörande den fort-
            satta regleringens utformning som beröras i direktiven. Det vore
            önskvärt att kommitténs uppdrag bleve preciserade i enlighet med
            vad vi ovan an- fört.
          </p>
          <pb facs="riksdagen-motions-pdf/data/1951/mot_1951__ak__623/mot_1951__ak__623-004.pdf"/>
          <fw xml:id="i-3AbyoipHPMF5RXS28EBAEj">
            14 Motioner i Andra kammaren, nr 623.
          </fw>
          <p xml:id="i-7QJW6inzxahLnYvpJv3JFu">
            Under hänvisning till det ovan anförda få vi hemställa, att riksdagen
            i anledning av proposition nr 168 i skrivelse till Kungl. Maj:t
            måtte dels understryka önskvärdheten av att skälig kompensation
            medgives för de ökade omkostna- derna inom fastighetsförvaltningen,
            dels ock begära att hy- resregleringskommitténs uppdrag i första
            hand måtte avse frågan om framläggande snarast möjligt av ett
            konkret för- slag med program till hyresregleringens successiva
            avveck- ling.
          </p>
          <p xml:id="i-Gb7a5VMKmz5MK9GXd1b24">
            Stockholm den 24 april 1951.
          </p>
          <p xml:id="i-NqSCfaQ8R5JqbKcyN8LGLj">
            Jarl Hjalmarson.
          </p>
          <p xml:id="i-RyzvKSzCAm7kqe1MzFaxUy">
            Martin Skoglund. Ernst V. Staxäng. E. Birke. T. G. von Seth.
            Erik Hagberg, Elis Håstad.
          </p>
          <p xml:id="i-VsrxdjJ7RsbH9LBUk43pSh">
            Malmö.
          </p>
        </div>
      </div>
    </body>
  </text>
</TEI>
