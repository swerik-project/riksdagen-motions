<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1956--fk--00500">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1956/mot_1956__fk__500/mot_1956__fk__500-001.pdf"/>
      <fw xml:id="i-DMCMHXGUBV4cyWqTxwPuJp">
        Nr 500 Motioner i Första kammaren, nr 500 år 1956 1
      </fw>
      <div xml:id="i-VRWjnAwy2ntCiJWzGbvzqg" type="motHeader">
        <div xml:id="i-GvQJjp7qqYm9dftWXvCDki" type="motTitle"/>
        <div xml:id="i-5mA5j7epp1ES8igb62eRNy" type="motSubmissionInfo"/>
      </div>
      <div xml:id="i-5P2JkX4AGjzoGenKNgfrAE" type="motBody">
        <div xml:id="i-CmEdp54fBAoq1K4sozeecw">
          <p xml:id="i-A9XhharbFMhr4zyGtSxRbK">
            Nr 500
          </p>
          <p xml:id="i-LuhAsCyMZ8MPQHnUqoeqAc">
            Av herr Franzon, i anledning av Kungl. Maj:ts proposition angå-
            ende television.
          </p>
          <p xml:id="i-QjjJZjCi2V17TUkaQdyu9J">
            Utgångspunkten för varje ekonomiskt bärkraftig televisionstjänst
            måste vara en programproduktion av tillräcklig omfattning. Publiken
            måste vara övertygad om att den får rimligt utbyte av en dyrbar
            televisionsmottagare och en årlig licensavgift. Denna synpunkt
            förefaller icke att ha beaktats i Kungl. Maj:ts proposition nr
            90 till riksdagen angående television. Departe- mentschefen utgår
            här från en programtid under nästa budgetår av mycket begränsad
            omfattning, ca en timme per kväll, men föreslår icke förty en
            hög licensavgift, 25 kronor för andra halvåret 1956 och 25 kronor
            för ett- vart av de två första kvartalen 1957. Det kan ifrågasättas
            om den föreslagna avgiften är skälig med hänsyn till den korta
            programtiden. Det finns anledning att befara att denna kraftiga
            avgiftsbeläggning kommer att verka hämmande på allmänhetens intresse
            för televisionen så länge programtiden har den blygsamma omfattning
            som föreslagits i propositionen. En längre programtid måste bedömas
            vara ytterst önskvärd för att allmänhetens intresse för televisionen
            skall vid- makthållas och ökas. Varken i televisionsutredningens
            betänkande eller i statsrådets proposi- tion till riksdagen har
            den möjligheten beaktats att man genom ett svensk- danskt samarbete
            i fråga om televisionsprogramproduktionen skulle kunna åstadkomma
            en i båda länderna högeligen önskvärd ökad omfattning av programtidens
            längd. Det måste bedömas som synnerligen angeläget att denna möjlighet
            ingående undersökes, då det kan förutses att betydande fördelar
            skulle ernås med ett sådant arrangemang. Den samordnade programverksamheten
            skulle kunna tänkas gå ut på att Köpenhamn gör TV-program exempelvis
            kl. 18.00—19.00 och Stockholm kl. 19.00—-20.00; båda programmen
            skulle då gå ut över såväl de danska som de svenska televisionssändarna.
            Det skulle betyda en programtid av två eller kanske t. o. m. tre
            timmar per kväll. Därmed skulle televisionspubliken anse sig få
            rimligt utbyte av sin mottagare och av den licensavgift som skall
            erläggas. Även om inte hela danska programmet skulle gå över svenska
            nätet och vice versa skulle under alla omständigheter en väsentlig
            ökning av programvolymen uppnås i båda länderna, vilket säkerligen
            skulle upp- skattas av båda ländernas TV-publik.
          </p>
          <p xml:id="i-G6aGvc6kABf3yy6XZ3V41B">
            Bihang till riksdagens protokoll 1956. 3 saml. Nr 500
          </p>
          <pb facs="riksdagen-motions-pdf/data/1956/mot_1956__fk__500/mot_1956__fk__500-002.pdf"/>
          <fw xml:id="i-BwbYhgJ9giXta9mwYxCBpM">
            2 Motioner i Första kammaren, nr 500 år 1956
          </fw>
          <p xml:id="i-UnxSHNorxP1LdiM1dt1a8K">
            Ett samarbete i fråga om de båda ländernas programproduktion
            förut- sätter en programledning mellan Stockholm och Köpenhamn.
            En sådan pro- gramledning, som samtidigt skulle ge anslutning
            till det europeiska televi- sionsnätet, bör — om intresse för
            programutbyte finnes på danskt håll — med hänsyn till omständigheterna
            komma till stånd snarast möjligt. Det synes därför lämpligt att
            den utföres som en provisorisk förbindelse, upp- byggd av provisoriskt
            uppkopplade radiolänkar. Ett förslag till en lämplig sträckning
            av ifrågavarande programförbin- delse ges i kartan i bil. 1. Man
            kan tänka sig att använda enbart mikro- vågslänkar med sammanlagt
            14 utrustningar, eventuellt med radiolänkar på kanal 13 för de
            längre hoppen Köpenhamn Hallandsåsen, Hallandsåsen —Varberg (Grimeton),
            Hökensås—Motala och Motala—Kolmården. Ett annat alternativ är
            att liksom i Italien ta till metervågslänkar för de stora »hoppen&gt;»
            (150 km) Köpenhamn—Varberg (Grimeton)—Hökensås—Kol- mården— Nacka.
            (Bil. 2) Om man i anslutning till den föreslagna programledningen
            Köpenhamn —Stockholm anordnar fem televisionssändare med den placering
            som an- tydes i bil. 1 skulle dessa tillsammans med de befintliga
            televisionssändarna i Stockholm och Göteborg ge goda mottagningsmöjligheter
            för television i stora delar av Syd- och Mellansverige. De tre
            i direkt anslutning till programledningen anordnade televisions-
            sändarna kunde förslagsvis byggas upp en på Hallandsåsen, en på
            Hökensås och en på Kolmården. Genom att man på dessa platser har
            200—300 m höjd över havet kan man med mycket enkel antennutrustning
            få högst betydande räckvidder. Av de återstående två televisionssändarna
            bör förslagsvis en anordnas på Kilsbergen i Närke och en i Hörby
            i Skåne. Programmet till dessa skulle överföras genom »ballempfang».
            Den befintliga televisions- sändaren i Göteborg skulle anslutas
            genom en mikrovågslänk mellan Var- berg (Grimeton) och Göteborg.
            För det fall att metervågslänkar utnyttjas på sträckan Köpenhamn
            Varberg (Grimeton) skulle en mikrovågslänk erfordras mellan Varberg
            (Grimeton) och den provisoriska televisionssän- daren på Hallandsåsen.
            Skulle intresse från danskt håll icke föreligga för ett utbyte
            av televisions- program, kan den ovan skisserade provisoriska
            radiolänken med uteslutande av delen Hallandsåsen—Köpenhamn utnyttjas
            enbart för distributionen av det i Stockholm producerade televisionsprogrammet
            till de föreslagna fem provisoriska televisionssändarna samt till
            den befintliga televisionssändaren i Göteborg. Med de antydda
            televisionssändarna anordnade i anslutning till den före- slagna
            provisoriska programledningen Stockholm-—Köpenhamn alternativt
            Stockholm-— Hallandsåsen med anslutning Varberg (Grimeton) — Göteborg
            skulle en god täckning av stora delar av de mest tättbefolkade
            områdena av
          </p>
          <pb facs="riksdagen-motions-pdf/data/1956/mot_1956__fk__500/mot_1956__fk__500-003.pdf"/>
          <fw xml:id="i-BTdaSebbdJXBxJxU36qjsY">
            Motioner i Första kammaren, nr 500 år 1956 3
          </fw>
          <p xml:id="i-Y6AJ1SJEGTKNCSnFH34few">
            Sverige snabbt kunna åvägabringas. Göres utbyggnaden med provisoriska
            antenner och stationsbyggnader, vilket även torde vara nödvändigt
            med hän- syn till den framtida utbyggnaden av det svenska televisionsnätet,
            bör kost- naderna bli relativt obetydliga. En sådan utbyggnad
            av det svenska televi- sionsnätet med provisoriska utrustningar
            skulle göra det möjligt att för relativt låg kostnad under ett
            antal år av försöksdrift få prövat om det över huvud taget finns
            förutsättningar för införandet av en riksomfattande tele- vision
            i Sverige. En realistisk bedömning av denna fråga kan knappast
            ske så länge televisionsnätet är utbyggt att omfatta enbart stockholmsområdet.
            Det synes därför jämväl ur denna synpunkt väl motiverat att de
            tekniska och ekonomiska förutsättningarna för en snabb uppbyggnad
            av den här skisserade provisoriska programförbindelsen Stockholm-—Köpenhamn
            alter- nativt Stockholm—Hallandsåsen med avgrening Varberg (Grimeton)—
            Göteborg samt de till denna knutna provisoriska televisionssändarna
            när- mare utredes. Med stöd av det anförda hemställes, att riksdagen
            i samband med behandling av proposition nr 90 måtte begära, att
            Kungl. Maj:t hos styrelsen för Radio- tjänst hemställer därom,
            att möjligheterna att åvägabringa ett svensk-danskt utbyte av
            televisionsprogram undersökes, att riksdagen i samband med behandling
            av proposition nr 90 måtte begära att Kungl. Maj:t hos telestyrelsen
            hem- ställer därom att de tekniska och ekonomiska förutsätt- ningarna
            att snarast möjligt anordna en provisorisk pro- gramledning mellan
            Stockholm och Köpenhamn med av- grening Varberg (Grimeton) —Göteborg,
            alternativt Stock- holm—Göteborg med avgrening Varberg (Grimeton)—Hal-
            landsåsen undersökes och att de tekniska och ekonomiska förutsättningarna
            att i anslutning till den provisoriska pro- gramledningen på lämpliga
            höjdsträckningar uppföra ett antal provisoriska televisionssändare
            utredes.
          </p>
          <p xml:id="i-26fD7i2UPNWBTibjuLYu9g">
            Stockholm den 20 mars 1956
          </p>
          <p xml:id="i-8xks8dYdMeFxh4rVr9RHg1">
            L. Franzon
          </p>
          <pb facs="riksdagen-motions-pdf/data/1956/mot_1956__fk__500/mot_1956__fk__500-004.pdf"/>
          <fw xml:id="i-NLKgNKSKThki8UxMyh1FA7">
            4 Motioner i Första kammaren, nr 500 år 1956
          </fw>
          <p xml:id="i-HWRk6sarrpjZpJENohkrt1">
            Bilaga 1 as Radilolönk kW o Rodlolönkstation å TV-söndore —-—
            Direktöver föring Bilaga 2
          </p>
          <p xml:id="i-B2w63RWaR2A3triHCUWpDi">
            ' NN IH — Radiolänkutrustning / SAS Ö — TV-söndare fö FREE a
            ga Ers FL BER AD KS AD Meter vågslänk d mm... Direktöverföring
            é (ballempfang)
          </p>
          <p xml:id="i-AA7ZQthSLgAYokmVqcKPtY">
            seem Mikrovågslänk Köpenhamn
          </p>
          <p xml:id="i-NW5PUdKhhfE4iNJG8QKW6h">
            Svenska Tryckeriaktiebolaget, Stockholm 1956
          </p>
        </div>
      </div>
    </body>
  </text>
</TEI>
