<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__fk__33/mot_1939__fk__33-001.pdf"/>
      <fw xml:id="i-GFLbmJgbxF4qeCKaLnjh81">
        Motioner i Första kammaren, Nr Sö. I
      </fw>
      <div type="motHeader" xml:id="i-8bLxLHsZpvEKi26RZ8jYdH">
        <div type="motTitle" xml:id="i-TxNs9Zn6q53AzUq2Lp56ez"/>
        <div type="motSubmissionInfo" xml:id="i-AC3tHdmYaB7HMTVbMybeAe"/>
      </div>
      <div type="motBody" xml:id="i-SXqezFYF46ycW4C76wFkt">
        <div xml:id="i-Q86JosbZaV3YDYRRrgGkqt">
          <p xml:id="i-Xb4uV9HkfLihN8tHXU28Go">
            Nr 33.
          </p>
          <p xml:id="i-WxcJC4Na3tTqh2GuZM51Xg">
            Av herr Brandt, angående revision av gällande undervisnings-
            plan för kristendomsundervisningen i folkskolan.
          </p>
          <p xml:id="i-Kq7ntVkwFfXQDFVVSP4Nwa">
            I 1919 års undervisningsplan för folkskolan, vilken ännu ofta
            populärt kallas »den nya undervisningsplanen», angives målet för
            kristendomsun- dervisningen vara att på ett sätt, som kan främja
            lärjungarnas religiösa och sedliga utveckling, giva dem en efter
            deras mottaglighet och behov av- passad kunskap om kristendomens
            uppkomst, innehåll och utveckling. Men är verkligen denna undervisning
            i allo ägnad att främja barnens re- ligiösa och sedliga utveckling,
            och är verkligen dessa kursplaner i allo av- passade efter deras
            mottaglighet och behov? På dessa frågor måste jag med en mer än
            tjugofemårig erfarenhet som folkskolinspektör och tusentals lä-
            rare med mig svara ett obetingat nej. 1919 års kursplan för kristendoms-
            kunskap innebar i så måtto ett framsteg i förhållande till tidigare
            kurs- planer, att katekesen berövades sin suveräna ställning som
            grundval för undervisningen. Men själva innehållet i denna är
            fortfarande i stor ut- sträckning av sådan art, att den måste
            framkalla allvarliga invändningar från föräldrar och lärare, som
            i sin uppfattning är påverkade av modern
          </p>
          <p xml:id="i-HE42oFt2dzmBBxCjF7EBUA">
            bibelforskning. Att bibelns egen framställning — såsom anvisningarna
            till kursplanen ger vid handen — och inte katekesen eller »bibliskan»
            såsom
          </p>
          <p xml:id="i-9kj8wEb6LFNebApLNd42cy">
            förr var fallet skall utgöra omedelbar grundval för undervisningen,
            kan nog mången gång vara bra, men med avseende på sanningshalten
            och den etiska och pedagogiska halten i undervisningen kan det
            vara skäligen lik- giltigt, om i sådant hänseende underhaltiga
            stycken inpräglas i barnen ge- nom katekesen eller direkt ur bibeln
            eller ur textbok. Och sådana stycken finnas många, t. ex. berättelserna
            om Jesu övernaturliga börd, hans kropps- liga uppståndelse och
            himlafärd och hans många underverk etc. etc. Att klagomålen mot
            kristendomsundervisningen i våra dar är färre eller i varje fall
            mindre högljudda än vid tiden före den nya undervisningspla- nen
            beror nog mest därpå, att man varit så glad och tacksam för att
            katekesen äntligen kommit bort och att man lojalt velat vänta
            och se hur undervisningsplanen skulle komma att verka. För egen
            del har jag alltid haft ett levande intresse för religionsundervisningen
            — om jag vågar vittna härom själv — och betraktat kristendomskunskap
            såsom skolans yppersta ämne, och jag minnes många verkliga högtidsstunder
            under kristendoms- lektioner, som jag åhört. Efter min erfarenhet
            och mitt omdöme har kris- tendomsundervisningen avgjort blivit
            bättre sedan »katekesplugget&gt; kom bort, och lärarna har vid våra
            moderna seminarier blivit bättre rustade att meddela denna undervisning
            än de fordom var. De har där fått del av bl. a. vissa resultat
            av evangelieforskningen och gått till sitt arbete med en friare
            uppfaltning i religiösa frågor än tidigare lärargenerationer.
            De
          </p>
          <p xml:id="i-84t7RD1dcLJ9yY67v8YHSp">
            Bihang till riksdagens protokoll 1939.3 saml. Nr 33—35. I
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-002.pdf"/>
          <fw xml:id="i-NUycAHnvXJ9DmNzDnkJHmV">
            2 Motioner i Första kammaren, Nr 33. är sålunda väl skickade
            för en kristendomsundervisning i anda och san- ning. Vad som vållar
            så stora svårigheter för lärare med en modern bi- bibeluppfattning
            är just, nu som förr och mera nu än förr, sanningsproble- met.
            Dessa lärare vet nämligen, på grund av förnuftets, erfarenhetens,
            natur- vetenskapens, historiens och bibelforskningens vittnesbörd,
            att det förvisso inte kan vara sant, att Jesus fötts till världen
            på annat sätt än andra män- niskor, att han uppväckt döda eller
            själv uppväckts lekamligen från de döda, att han »uppfarit» till
            himmelen, att han förvandlat vatten till vin eller bespisat femtusen
            män med fem bröd och två fiskar ete. Och dock skall de undervisa
            om allt detta eller åtminstone låta barnen läsa om detta på ett
            sådant sätt, att barnen ovillkorligen får den uppfattningen, att
            det är historisk sanning på samma sätt som det är sant, att åskan
            är en elek- trisk urladdning och att Gustav II Adolf stupade vid
            Lätzen 1632. Lärarna
          </fw>
          <p xml:id="i-MrTiYF2WxvD5FiQF7ntY1E">
            vet, att »kristendomsämnets olika delar — jag citerar undervisningsplanens
            anvisningar — bör vid undervisningen sammanhållas till en enhet,
            så att
          </p>
          <p xml:id="i-Wv7Br1PUoqUttKM28A8kuR">
            barnen må medföra en samlad och levande bild av Jesus, hans liv
            och verk». Men de vet också, att denna bild blir i vissa avseenden
            falsk, om undervisningen skall följa kursplanen och de av skolöverstyrelsen
            godkän- da läro- och textböckerna — eller bibeltexten utan kommentarer.
            Och de vet slutligen, av bitter erfarenhet, att den sköna uppmaningen
            i undervis- ningsplanens första anvisning, att »undervisningen
            i kristendom bör be- drivas så, att den inte kommer i strid med
            det nutida samhällets krav på tankefrihet för de enskilda individerna»
            är mycket svår att effektuera, så länge vissa omdebatterade berättelser
            ur Jesu liv inta den ställning i kurs- planen som de nu ha. Läraren
            kan ju inte rätt gärna, även om han möjligen har juridisk rätt
            därtill, inför sina unga elever beteckna sådana berättelser såsom
            legender och myter — det förbjuder honom pedagogisk takt och hänsyn
            till barnens föräldrar, som kanske kan ta illa vid sig av lärarens
            »fritänkeri&gt;. Men om han ingenting säger, så lider hans eget sanningsmedvetande
            därav — om han eljest äger ett känsligt samvete — och han kränker
            faktiskt barnens tankefrihet, ty i sin barnsliga godtrogenhet
            uppfattar de naturligtvis be- rättelsen såsom sann i vanlig mening.
            Genom att ingenting säga tar lära- ren mot sin vilja parti för
            den ortodoxa ståndpunkten! Är det på det sät- tet som den nya
            undervisningsplanen vill värna lärarnas samvetsfrihet? Har den
            »pedagogiska takten», som opåtalt låter okritiserad bibeltext
            in- giva de värnlösa barnen falska föreställningar, inga sedliga
            vådor för lä- rarens personlighet? Och är detta undervisningssätt
            ägnat att främja bar- nens religiösa och sedliga utveckling? Det
            finns sannolikt i hela ecklesia- stikdepartementet och skolöverstyrelsen
            eller bland folkskolinspektörerna inte en enda person, som av
            hjärtat bekänner sig till den ortodoxa kristo- logien eller tror
            på bibelns mirakler — hur kan man då begära, att lärar- na, vars
            flertal torde ha samma uppfattning, stillatigande skall låta lär-
            jungarna insupa oriktiga meningar, som de sen ändå måste förkasta?
            Det
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-003.pdf"/>
          <fw xml:id="i-TxKpicqWnwcckfEyqDeK75">
            Motioner i Första kammaren, Nr 53. 3 händer, att de därvid förkastar
            hela bibeln och all kristendom — till obot- lig skada för sitt
            liv. Ty sann kristendom är något som ingen människa, hon må vara
            hur modern som helst, kan undvara utan skada för sin själ.
          </fw>
          <p xml:id="i-DHCJafBn39Wp2o6edFmYZM">
            Jag tillåter mig här återgiva några ord av biskop Einar Billing
            — från hans professorstid — vilka synas mig mycket tänkvärda.
            »Att från början»,
          </p>
          <p xml:id="i-ETsBUdpVE3wM4WTSrRAF3m">
            skriver biskopen, »vägleda barnen till en rätt syn på bibeln
            har alltid va- rit en av kristendomsundervisningens viktigaste
            uppgifter men är det i sär- skild grad i våra dagar. I den mekaniska
            uppfattningen av bibeln såsom en uppenbarad lärolag, där de enskilda
            ”sanningarna” ligga atomistiskt vid rarandras sida, blott sammanhållna
            av samma formella auktoritet, ha så- som bekant alla angrepp på
            kristendomen sin kanske mäktigaste bundsför- vant. En människa,
            som vant sig in i denna uppfattning av bibeln, står i själva verket
            värnlös mot varje än så ytligt angrepp; menar hon sig på en punkt
            ha uppdagat ett litet misstag i bibeln, ter det sig lätt för henne
            som om allt ramlade samman.» Biskop Billing tillägger, att fastän
            skolbarnen i regel — »undantag givas helt visst&gt; — är oberörda
            av dessa stridsfrågor, så är det inte därför skäl för lärarna
            att underlåta att gå in på frågan om bibelns verkliga betydelse
            till en tidpunkt, då de kan antagas ha stiftat bekantskap med
            angreppen på bibeln; det gäller att, innan angreppen kom- mer,
            länka in barnens tankar i rätt riktning. Vad jag här ovan anfört
            — liksom vad biskop Billing sagt — är inte precis några nyheter,
            det är tvärtom gammalt som gatan, men tills dessa synpunkter blivit
            beaktade i folkskolans religionsundervisning måste de oupphörligen
            återkomma. Kristendomsundervisningens reform genom 1919 års undervisningsplan
            blev en halvmesyr. »Lagstiftaren» — d. ä. Värner Rydén — vågade
            inte gå längre, och han fick ju tillräckligt mothugg ändå för
            sina »avkristningstendenser». Ortodoxien fick finna sig i att
            dogmatiken (katekesen) till synes avlägsnades ur folkskolan —
            liksom den gamla »bib- liskan&gt;» försvann — men den ställning,
            som de »enkla berättelserna ur evan- gelierna» intar i kursplanen,
            berättigar till påståendet, att den dogmatiska förkunnelsen inte
            desto mindre står kvar. Genom en okontrollerad och okritiserad
            bibelläsning — »bibelns egen framställning skall utgöra omedel-
            bar grundval för undervisningen» står det med spärrad stil i Anvisningarna
            — får ju barnen hela den gamla utdömda kristologien och sakramentslä-
            ran, och det må väl vara »dogmatik&gt; som förslår. Och de får den
            i ange- nämare och mera lättsmält form än fordom genom katekesen
            — en peda- sogisk vinst, som är en förlust för tankefriheten.
            Varken Värner Rydén eller Fridtjuv Berg, vilken senare betytt
            så mycket för undervisningsplanens förarbete, såg klart i denna
            punkt. De var bägge motståndare till en dogmatisk kristendomsundervisning
            och menade troskyl- digt, att allt skulle bli bra, om bara det
            enkla bibelordet självt och oförmedlat fick tala till de ungas
            mottagliga sinnen. Politiskt var det också en lätt- framkomlig
            väg att sätta bibeln i högsätet: »det kan väl varken ortodoxa
            eller radikala anmärka på, att barnen får läsa bibeln.&gt; Och lärarna
            skall noga akta sig för att komma med pekpinnen. Pedagogisk takt
            och moralisk
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-004.pdf"/>
          <fw xml:id="i-J4HxfGV4jrbTpoJ4HZ3yEr">
            4 Motioner i Första kammaren, Nr 33.
          </fw>
          <p xml:id="i-LSswXtMuHBpzLhSSkZtA97">
            ansvarskänsla måste förbjuda dem att upplysa barnen om att många
            bibliska berättelser är myter och sägner, som inte alls skänker
            någon sann kunskap om »Jesus, hans liv och verk» utan endast talar
            om för oss vad man tänkte inom den första kristna kyrkan. Det
            vore ju att propagera för ett visst be- stämt teologiskt parti
            emot oliktänkande. Men man tänkte inte på, att den pedagogiska
            förtegenheten och hänsynsfullheten — »den vidhjärtade för- dragsamheten
            mot olika tänkande» som Anvisningarna talar om — i själva verket
            innebär ett lika effektivt elier effektivare ställningstagande
            till för- mån för en motsatt och därtill av vetenskapen bestämt
            övervunnen stånd- punkt. Ty vad som försynt smugglas in i barnasinnet
            bär bättre frukt än agitation. Det är inget tvivel om att inte
            ortodoxien och pietismen tog hem spelet i den reformerade undervisningsplanen,
            i all synnerhet sedan man lyckats få bort det ursprungliga förbudet
            emot särskild lärobok i kristen tros- och livsåskådning; de har
            väl märkt, att »den rena läran» och en »fulltonig bib- lisk kristendom&gt;
            inte har något att frukta av den nya undervisningsplanen. Men
            Värner Rydéns och Fridtjuv Bergs eftersägare och sympatisörer
            har kanske inte märkt, att den reformerade kristendomsundervisningen
            låtit mycket förbli vid det gamla. Eller vad tror det svenska
            folkfrisinnet och den stora arbetarvärlden? Är man där fortfarande
            duperad av den vackra och i och för sig också jullkom- ligt riktiga
            satsen, att lärarna inte skall lägga an på att pränta sina person-
            liga meningar i barnen utan försöka hjälpa dem att en gång självständigt
            bilda sig en övertygelse i religiösa ting? Förstår man inte, att
            som det nu går till i skolan, där läraren mot bättre vetande ofta
            nödgas förtiga bibelforsk- ningens fakta, impregneras barnen omedvetet
            med oriktiga föreställningar, som förhindrar och försvårar deras
            »självständiga ställningstagande» när de blivit mera mogna? Jag
            vill inte bli missförstådd. Det är inte alls min mening, att alla
            dessa utan tvivel historiskt oriktiga berättelser om Jesu födelse,
            uppståndelse och himmelsfärd, om de vise männen från Österlandet
            och flykten till Egypten samt om alla underverken ovillkorligen
            måste avlägsnas från folkskolans kursplan. Det är inte nödvändigt
            och vore kanske en förlust, ty somliga av dem ha både pedagogiskt,
            religiöst, etiskt och estetiskt värde, och bibelns sköna och traditionsmättade
            sagovärld, som Västerlandet i snart två årtu- senden hämtat andlig
            näring ur, bör inte stängas för barnafantasien. Men dessa berättelser
            bör läsas i ett sådant sammanhang, att det utan vidare således
            utan att man just behöver påpeka det — framgår, att det är fråga
            om dikter och legender och inte om historiska sanningar av samma
            slag som barnen få inhämta i t. ex. svensk historia, och än mindre
            om »fräls- ningssanningar». Berättelsernas etiska och estetiska
            värde förringas inte härigenom. Det förhöjes tvärtom, ty fantasien
            får fritt spelrum, och inga obehöriga och störande tankar tränger
            sig på, såsom måste bli fallet om be- rättelserna presumeras historiskt
            sanna och verkliga. Hur kunde Jesus fö-
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-005.pdf"/>
          <fw xml:id="i-VcQZQvpw7JW7tf7eX5drdo">
            Motioner i Första kammaren, Nr 33. 5
          </fw>
          <p xml:id="i-PbUCH8EXADn5E9g5VrLjQK">
            das utan fader, hur kunde hans döda kropp uppstå, vart flög han
            när han for till »himlen», hur bar han sig åt när han förvandlade
            vatten till vin eller bespisade de femtusen etc. etc.? Barnen
            frågar inte efter sådant, säger man. Nej, inte om de läser sagor,
            men försigkomna och tänkande barn gör det nog annars. Och om de
            inte gör det, så desto värre, ty man bör inte genom sko- lans
            undervisning avtrubba det gryende sanningskravet och det »historiska
            sinnet&gt;. Häromdagen hörde jag i en fortsättningsskola en flicka
            berätta »Flykten från Egypten» ur Selma Lagerlöfs Kristuslegender.
            Hon gjorde det utmärkt, och kamraterna, som inte hört berättelsen
            förr, lyssnade upp- märksamt, nästan med andakt. Det gjorde jag
            också, och det slog mig, att ett sådant sammanhang vore det rätta
            för en del bibliska berättelser, som endast på det sättet får
            sitt fulla värde för barnen. Jag slår upp i ett skolreglemente
            kursplanen för kristendomsämnet. Den omfattar sju och en halv
            sidor stor kvart och innehåller detaljerade uppgif- ter om vad
            man bör läsa i de olika klasserna. Samma kursplan ungefär har
            man i alla andra skoldistrikt, och läroböckerna följer den. Jag
            väljer fjärde klassen: »Ett urval för barnen lämpliga stycken
            ur evangelierna, huvudsak- ligen innehållande berättelser, i tidsföljd
            ur bibeltexten.&gt; (Momentet är orda- grant taget ur den officiella
            undervisningsplanen.) Härefter följer inte mindre än 55 olika
            berättelser. Jag tar på måfå några rubriker: Jesu födelse be-
            hådas, Jesus frestas av djävulen, Jesu samtal med en samaritisk
            kvinna, Jesu bergspredikan, Liknelsen om den barmhärtige samariten,
            Jesus uppväc- ker Jairi dotter, Jesus bestraffar fariseerna och
            de skriftlärda, Jesus vittnar om sig såsom Messias, Jesus instiftar
            nattvarden, Jesu lidande och död, Jesu uppståndelse, Jesus uppenbarar
            sig vid Tiberias sjö, Jesu missionsbefallning och instiftande
            av det heliga dopet, Jesu himmelsfärd. Som man finner är dessa
            fjorton berättelser av sinsemellan mycket olika art — och detsamma
            gäller de övriga fyrtioen berättelserna i serien. Le- gender,
            mirakler och berättelser med historisk karaktär eller sannolikhet
            är blandade om varandra. Den underbara bergspredikan och de härliga
            lik- nelserna drunknar bland myterna. Vad är det man egentligen
            vill ge nio- tioåringarna till livs? Är det »livets bröd» man
            räcker dem, när man i form av s. k. enkla berättelser ur evangelierna
            proppar i dem — i inte ringa ut- sträckning fortfarande genom
            läxor och förhör — hela den kristologiska åskådningen och sakramentsläran?
            Är det på detta sätt man hjälper barnen att en gång i framtiden
            själva bilda sig en religiös uppfattning? Inte annat jag kan se,
            har man lagt allt till rätta för pietistiska och ortodoxa synpunk-
            ter: treenigheten, sakramentstron, Kristi gudom och alla andra
            dogmer in- går ju i den färdiga livsåskådning, man bjuder barnen!
            Fastän de numera slipper läsa katekesen. I stället få de i sjätte
            klassen en systematisk fram- ställning av kristen tros- och livsåskådning
            — d. v. s. en ny dogmatik. Ty hur läroboksförfattarna vrider och
            vänder sig, så lyckas de inte hålla »sam- manfattningen» fri från
            abstraktioner och dogmer. De ofta omnämnda anvisningarna till
            kristendomsundervisningen torde
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-006.pdf"/>
          <fw xml:id="i-XgZm4dafgEGjLdcsJs3E9y">
            6 Motioner i Första kammaren, Nr 33. vara inspirerade av Värner
            Rydén. I punkt 12 säges, att den ovannämnda sammanfattningen av
            tros- och livsåskådningen skall ske i anknytning till Jesu bergspredikan
            och meddelas barnen utan särskild lärobok. Rydén visste nog vad
            han gjorde, när han förordade denna »paragraf». Men den kyrkliga
            ortodoxien och den politiska konservatismen i förbund har upp-
            luckrat hans förnuftiga bestämmelse. Numera får man vid denna
            under- visning använda lärobok —- d. ä. dogmatik — och sammanfattningen
            får anknytas även till annat än Bergspredikan. En allmän revision
            av kursplanerna för kristendomsämnet synes högeligen önskvärd.
            »Jesu tal och liknelser i fylligare urval» är ett viktigt kursmo-
            ment i femte klassen, men i många skolreglementen är det tillbakasatt
            för åtskilliga mindre viktiga ting. Detta moment borde överhuvud
            dominera på tidigare skolstadium — och förresten även senare.
            Här får vi verkligen en levande bild av Jesus, hans liv och verk.
            Jag håller det för en falsk föreställning, att de övernaturliga
            berättelserna om Jesus skulle vara lättare tillgängliga, pedagogiskt
            lämpligare som man sagt, än liknelserna. Av sig själv känner man
            andra, och jag kan inte minnas från barnaåren, då jag hemma i
            prästgården och i skolan fick lyssna till och läsa bibliska berät-
            telser, att jag blev mera fängslad av skildringarna av Jesu övernaturliga
            födelse och uppståndelse eller av de visserligen intressanta miraklen
            än av Jesu liknelser om den barmhärtige samariten och den förlorade
            sonen. Det är väl förresten en » pedagogisk» synpunkt att ta hänsyn
            till, om en händelse är sann, när den utges för sann! Jesu tal
            och liknelser är sanna och de är pedagogiskt fullvärdiga. Jag
            fick redan i tidiga barnaår höra mycket även ur Bergspredikan,
            och det var åtskilligt i den som jag på ett barnsligt sätt förstod
            och jämväl förmådde hålla i minnet. Vore det inte skäl, att de
            som makten haver redan i skolan gav oss lite mer av Jesu lära
            och lite mindre av teologien om Jesus. Till stor båtnad för både
            lärare och barn. I småskolan är det egentligen bäst ställt. Där
            är det lärarinnan som muntligt skall berätta för barnen — som
            mor berättar sagor för barn — och en förståndig och kunnig lärarinna
            kan göra ett lämpligt urval bland berättelserna. Hon behöver inte
            alls särskilt lägga an på de övernaturliga berättelserna ur evangelierna,
            och om hon tar dem med, kan hon anslå sagotonen. Jag begriper
            rakt inte, varför man i Anvisningar punkt 9 varit så rädd för
            att de gammaltestamentliga berättelserna skall leda uppmärk- samheten
            från evangeliets framställning; inte behöver det vara någon rang-
            ordning här, saga som saga, och de gammaltestamentliga legenderna
            är snarast åskådligare och folkligare än de nytestamentliga, som
            inte är några riktiga folksagor utan berättelser med dogmatiskt
            innehåll. En helt annan sak är det med större delen av tredje
            klassens kurs. Här bör nog revisionen gå ganska radikalt fram
            och utmönstra det allra mesta. Jag vågar försäkra, att härvidlag
            vepresenterar jag en nära nog enhällig läraropinion. Det är en
            tröstlös kurs, på det hela taget pedagogiskt omöj- lig. Och det
            är en illusion, att barnen skulle ha någon behållning av denna
          </fw>
          <pb facs="riksdagen-motions-pdf/data/1939/mot_1939__fk__33/mot_1939__fk__33-007.pdf"/>
          <fw xml:id="i-KXDtDMA5JYioFqpDX7j2Nk">
            Motioner i Första kammaren, Nr 33. T
          </fw>
          <p xml:id="i-S4DUpWKL2tVDu3MqnvcBTQ">
            fortlöpande judiska historia från Moses till Mackabeerna. Det
            är en odräg- lig massa konstiga namn och ord och en abstrakt framställning.
            Må man t. ex. läsa st. 46 om Israels rikes undergång i Hedberg-Holm-Lindskogs
            läro- bok. Berättelsen är hämtad ur 2 Kon. 17 och innehåller 14
            rader --- men det räcker. Och sådant ska små nioåringar få i läxa!
            Vore det inte något att reflektera på, att sann kristendom fick
            dominera också tredje klassen? Varmed jag absolut inte vill ha
            sagt, att gamla testamentet till varje pris skall portförbjudas
            i den svenska folkskolan, men sen man kommit över småskolestadiet,
            har man faktiskt inte råd att syssla med det israelitiska fol-
            kets historia, ty det sker då till förfång för vad som är oändligt
            mycket viktigare, inte en legendarisk Jesusskildring eller ens
            kristendomens historia utan framförallt, såsom ofta nämnts, Jesu
            egen förkunnelse. Skall något läsas ur G. T. på högre folkskolestadium,
            så bör det bli några få ytterligt väl valda delar av profeterna.
            Jag vågar till slut än en gång erinra om det mål, undervisningsplanen
            uppställer för kristendomsundervisningen. Den skall främja barnens
            reli- giösa och sedliga utveckling, och den skall vara avpassad
            efter deras mot- taglighet och behov. Det är inte lovligt att
            pruta en hårsmån på dessa krav för vilka syften det vara månde.
            Kungl. Maj:t, skolöverstyrelse, domka- pitel, folkskolinspektörer,
            skolstyrelser, lärare och föräldrar måste vaka över att barnen
            får den undervisning, de har rätt att få. Och även Sveriges riksdag
            har all anledning att direkt intressera sig för den betydelsefulla
            kristendomsundervisningen i landets folkskolor. Den är icke en
            skolans och kyrkans interna angelägenhet. Den revision av folkskolans
            undervisningsplan i kristendomsämnet, vil- ken enligt ovanstående
            torde få anses väl behövlig, bör enligt min mening avse bl. a.
            och i främsta rummet en sovring och en pedagogiskt riktigare gruppering
            av undervisningsstof- fet på de olika skolstadierna, en sådan
            omarbetning av de metodiska anvisningarna, att vid undervis- ningen
            klart och tydligt må framgå den olika karaktären och det olika
            värdet av det bibliska kunskapsstoffet, samt beredande av en absolut
            central ställning åt Jesu förkunnelse med undan- skjutande av
            sådant som för vår tids sanningsmedvetande är otillgängligt och
            vetenskapligt ohållbart i fråga om framställningen av Jesu person
            och liv. På grund av vad jag nu anfört tillåter jag mig vördsamt
            hemställa,
          </p>
          <p xml:id="i-DfmBqaF6NQu6Zg5pJdGvzu">
            att riksdagen ville besluta att i skrivelse till Kungl. Maj:t
          </p>
          <p xml:id="i-LxoMVTXhBm4bQhX9XeugQS">
            anhålla om en revision av gällande undervisningsplan för kristendomsundervisningen
            1 folkskolan.
          </p>
          <p xml:id="i-NcPcTkFFdozZRbY7zt3FkS">
            Stockholm den 18 januari 1939.
          </p>
          <p xml:id="i-Aai7CB9Lg9zATBwjG4ee9q">
            E. G. C. Brandt.
          </p>
          <pb facs="riksdagen-motions-pdf/data/1939/mot_1939__fk__33/mot_1939__fk__33-008.pdf"/>
          <p xml:id="i-7vY8szrzFoQoaFbTak4cPG">
            J. Sandén.
          </p>
          <p xml:id="i-AWjHFGHsfrZJ79xP6qKZEC">
            Sven Boman.
          </p>
          <fw xml:id="i-EUhRyGy2vBFF4GziV7rVbp">
            Motioner i Första kammaren, Nr 33.
          </fw>
          <p xml:id="i-G6ckHnhCWWEeP6UGLgBYZd">
            I motionens syfte instämmer:
          </p>
          <p xml:id="i-LvHFyWKKi8DtqLvQN9wuaF">
            Karl Sandegård. Anders Lundvik. Nils Andersson.
          </p>
          <p xml:id="i-53MSooKAeop2kWyqBNau5Q">
            Bertil Ohlin. Gustaf Strömberg.
          </p>
        </div>
      </div>
    </body>
  </text>
</TEI>
