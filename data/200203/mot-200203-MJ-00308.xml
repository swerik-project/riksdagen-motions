<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0308/mot_200203_MJ_0308-0001.pdf"/>
      <div type="motHeader" xml:id="i-DFGCGk1m3gZ4UR5kwhC6kP">
        <div type="motTitle" xml:id="i-26TA9w9JP1dLUgPxWZ4pVo"/>
        <div type="motSubmissionInfo" xml:id="i-4wfWE2pn3SyXX8mq1Wmumh"/>
      </div>
      <div type="motBody" xml:id="i-PzY8As5ybfYEqDWgksoWKL">
        <div xml:id="i-JcTUMHxSj9BasFFp5uvhft">
          <p xml:id="i-u6vQvQ7ueNPpuCqAzKno7">
            2002/03 mnr: MJ308 pnr: mp511
          </p>
          <p xml:id="i-A5pEpzcjZziwgkaPR6MTs3">
            Motion till riksdagen 2002/03:MJ308
          </p>
          <p xml:id="i-969bnRmz6XcWzVW5xrfLdE">
            av Ingegerd Saarinen (mp)
          </p>
          <p xml:id="i-Rk2zQX9smRqt7YtihoBvKu">
            Lagstiftningen om vattenskoter
          </p>
          <p xml:id="i-2bLFnQKGdQnLTzc9ByF9VU">
            Förslag till riksdagsbeslut
          </p>
          <p xml:id="i-RPNMAyJKkxSsK8EAk71STi">
            1. Riksdagen tillkännager för regeringen som sin mening vad i
            motionen anförs om att lagstiftningen/vattenskoterförordningen
            ses över så att definitionen på vattenskoter blir entydig i syfte
            att den särskilda reglering som gäller vattenskotertrafiken kan
            behållas. 2. Riksdagen begär att regeringen skall verka i EU för
            rätten att bibehålla de svenska regleringarna för vattenskotertrafik.
          </p>
          <p xml:id="i-6m8so23srhg2dK4RCZvN9V">
            Motivering
          </p>
          <p xml:id="i-JVQ7HuBFBwZViTA58WaJ5F">
            Vattenskotrar introducerades i Sverige i början av 1970-talet.
            Vattenskotern har mycket begränsad användning som nyttofordon.
            Den är i första hand att betrakta som en leksak som orsakar störningar,
            buller och avgaser. Därför krävdes från naturvårdshåll att användningen
            skulle begränsas genom ett generellt förbud för att förhindra
            en utveckling liknande den som skedde för snöskotern. Vattenskotern
            har genom sitt ringa djupgående möjlighet att gå in på mycket
            grunda områden, som inte tidigare varit tillgängliga för motordrivna
            farkoster. Grunda och produktiva vattenområden är ofta mycket
            viktiga lokaler för reproduktion av många fiskarter och även viktiga
            som häckningslokaler för många sjöfåglar. 1994 trädde en = reglering
            av = vattenskotertrafiken i kraft, vattenskoterförordningen, senast
            ändrad 1998. Den innebär att fri åkning inte är tillåten utan
            särskilt tillstånd från länsstyrelsen. Tack vare detta har
          </p>
          <p xml:id="i-Uw8rgbWrAC3E67K61xKnW3">
            användningen varit begränsad. Ett rättsfall nyligen som prövats
            i Svea hovrätt kan dock ändra förhållandet. Svea hovrätt frikände
            två vattenskoteråkare (enligt principen hellre fria än fälla)
            eftersom man ansåg att det inte var självklart att det var en
            vattenskoter man åkte på enligt vattenskoterförordningens definition.
            Vattenskoter definieras enligt förordningen bl.a. som en motordriven
            vattenfarkost som med allmänt språkbruk inte kan betecknas som
            en båt.
          </p>
          <p xml:id="i-5DHYed2zUJZE9R6Qo4TetY">
            13
          </p>
          <pb facs="riksdagen-motions-pdf/data/200203/mot_200203_MJ_0308/mot_200203_MJ_0308-0002.pdf"/>
          <p xml:id="i-Qo6Paij4pGbhtq6MC8PVHT">
            2002/03:MJ308
          </p>
          <p xml:id="i-8hhPPwUwpzsGUWGXj1BWBU">
            14
          </p>
          <p xml:id="i-Enx23KUfKUcmU6KvEiPrhP">
            Vad man tyckte var tveksamt i hovrätten var huruvida den aktuella
            farkosten i allmänt språkbruk kan betecknas som båt. Domen innebär
            att vattenskotern ifråga inte anses kunna skiljas från en vanlig
            fritidsbåt och därmed inte omfattas av någon särskild reglering.
            Slutsatsen av domen är att det fortfarande är förbjudet att köra
            vattenskoter men att det kan vara svårt att fälla dem som kör
            olovligt. Det är viktigt att lagstiftningen/vattenskoterförordningen
            ses över så att definitionen på vattenskoter blir entydig i syfte
            att den särskilda reglering som gäller vattenskotertrafiken kan
            behållas. I annat fall riskerar vi att få en snabb utveckling
            av vattenskoteranvändningen i Sverige, till skada för naturen
            och för alla som söker sig till våra sjöar och skärgårdar för
            rekreation och friluftsliv och hoppas få göra det utan störande
            avgaser och buller. Det finns också en risk för att vattenskotern
            skulle kunna klassas som vilken småbåt som helst genom ett nytt
            EU-direktiv. Vi anser att Sjöfartsverket i diskussionerna med
            EU ska hävda Sveriges rätt att bibehålla nuvarande reglering.
          </p>
          <p xml:id="i-MVyDTTgh6AQrzWdvCoSD2T">
            Stockholm den 21 oktober 2002
          </p>
          <p xml:id="i-H3sgGftAjtxpJ9ih6aY19n">
            Ingegerd Saarinen (mp)
          </p>
        </div>
      </div>
    </body>
  </text>
</TEI>
