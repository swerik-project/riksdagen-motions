<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00281">
  <teiHeader>
    <fileDesc>
      <titleStmt>
        <title>Hiv/aids i ett globalt perspektiv</title>
        <author corresp="i-43NmWWYd8vEgZrkoXWWCXx i-BaBRFz7sgjhbuqYiz8u7vt">av Rosita Runegrund och Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hiv/aids i ett globalt perspektiv</title>
          <idno type="rdwebb">GU02U281</idno>
          <rs type="number">U281</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U281/text</ref>
          <ref type="dokument_url_html">http://data.riksdagen.se/dokument/GU02U281</ref>
          <ref type="dokumentstatus_url_xml">http://data.riksdagen.se/dokumentstatus/GU02U281</ref>
          <ref type="doc">http://data.riksdagen.se/fil/DF332A21-ACE6-4C74-B22C-0132385AE04F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Tq8tV1qYMFBGrXgEV5VnYS" type="signed"/>
        <correspContext corresp="i-Tq8tV1qYMFBGrXgEV5VnYS">
          <note type="signatory" corresp="i-43NmWWYd8vEgZrkoXWWCXx"/>
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction type="referral" xml:id="i-CTUiNPuQgKbEsET2aDcVi9">
          <date when="2006-11-07"/>
        </correspAction>
        <correspAction type="dismissal" xml:id="i-XUbj5FSPuxiDbDwkB4raNQ">
          <date when="2006-11-07"/>
        </correspAction>
        <correspAction type="numbering" xml:id="i-HUqcN6oSucq1TzmKuMdmCB">
          <date when="2006-11-02"/>
        </correspAction>
        <correspAction type="submission" xml:id="i-Cu7h36a1AQkwVi7aWV52BQ">
          <date when="2006-10-31"/>
        </correspAction>
        <correspAction type="transfer" xml:id="i-DMRJFLZkJWZ3Ta6q3L1XwV">
          <date when="2006-10-31"/>
        </correspAction>
        <correspAction type="assigned" xml:id="i-L2oBnZ5jxHWmcKU4g68uS"/>
        <correspContext corresp="i-L2oBnZ5jxHWmcKU4g68uS">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motSummary">
          <head xml:id="i-6ie9uSsz9GgH8pSTWp18t2">
            Sammanfattning
          </head>
          <p xml:id="i-MkYY7NMzszBgJA9UCjabGc">
            Hiv/aids är en accelererande katastrof. Var femte sekund smittas
            någon i världen av hiv. Hiv/aids ödelägger hela ekonomier och
            samhällen. Kristdemokraterna menar att anslagen till hiv/aids-bekämpning
            måste få ökad prioritet. Vi ökar därför anslaget till hiv/aids-bekämpning
            och skydd mot smittsamma sjukdomar med totalt 300 miljoner kronor,
            utöver regeringens förslag.
          </p>
          <p xml:id="i-QxA81FSpWNEVKPzDeuhfEY">
            Bekämpandet av epidemin kräver strategier, medicin, förebyggande
            åtgärder, satsningar på reproduktiv hälsa, på vård och på att
            ändra attityder både hos dem som drabbas och riskerar att drabbas
            och hos ledare för drabbade länder, resursstarka makthavare i
            väst, företag, kyrkor och organisationer. Utan gemensamma ansträngningar
            på en helt annan nivå än idag kommer vi inte att kunna hejda virusets
            framfart. Redan har miljontals offer skördats. Många aktörer måste
            släppa på prestigen. Drabbade länders regimer måste våga tala
            om problemen för att de ska kunna angripas. Läkemedelsbolag måste
            i humanitetens namn satsa på mediciner för fattiga som drabbas
            av aids. Västregimer måste först bidra med de resurser som utlovats,
            och därefter höja sina bidrag. Det är en fråga både om solidaritet
            och egenintresse eftersom aidsepidemin hotar stabilitet och utveckling
            i hela världen.
          </p>
          <p xml:id="i-2ErQhSFyGj1EB4wq4CUtjH">
            De ideologiska positionerna får inte ta överhanden i hiv/aids-bekämp­ning­en,
            utan ett brett angreppssätt som inkluderar både information, jämställdhets­arbete,
            fattigdomsbekämpning, kondomer och ett förändrat sexualbeteende
            till mer av trohet, behövs i det förebyggande arbete. Förebyggande
            verksamhet är fortfarande det bästa botemedlet, men för många
            miljoner redan drabbade människor är situationen akut. Det finns
            mediciner som kan bromsa sjukdomen, men dessa är fortfarande ofta
            alldeles för dyra för att kunna köpas av fattiga länder och således
            är det alldeles för få som får tillgång till dem. Distribution
            av billigare kopior har försvårats genom patentregler och styvnackade
            läkemedelsbolag vilket är oacceptabelt.
          </p>
        </div>
        <div type="TOC" xml:id="i-3p7mrqa8TN3MGECZKwvBtc">
          <head xml:id="i-KFxUoFpLWBSF6HPKyJrAuq">
            Innehållsförteckning
          </head>
          <list>
            <item>
              Sammanfattning 1
            </item>
            <item>
              Innehållsförteckning 2
            </item>
            <item>
              Förslag till riksdagsbeslut 3
            </item>
            <item>
              Inledning 4
            </item>
            <item>
              Grundläggande mål: respekt och värdighet 4
            </item>
            <item>
              Förändrade attityder och beteenden strategi och ideologi 4
            </item>
            <item>
              Läkemedel och forskning 6
            </item>
            <item>
              Ansvarsfördelning 7
            </item>
            <item>
              Sjukvården 7
            </item>
            <item>
              Information och prevention 8
            </item>
            <item>
              Ett fattigdomsproblem 9
            </item>
            <item>
              Kyrkor och organisationer 9
            </item>
            <item>
              Säkerhetsbegreppet 10
            </item>
            <item>
              Barnen 10
            </item>
          </list>
        </div>
        <div type="motProposal" subtype="förslag">
          <head xml:id="i-9Ythod5JqfZ2hQ7szghWTH">
            Förslag till riksdagsbeslut
          </head>
          <list style="ol">
            <item xml:id="i-NRHE5MjisnjF13Q39s1ztU">
              Riksdagen tillkännager för regeringen som sin mening vad i motionen
              anförs om att utveckla nya modeller för patentregler som har folkhälsan
              för fattiga länder i fokus.
            </item>
            <item xml:id="i-6DWvPenxnZWMajVimGgdEe">
              Riksdagen tillkännager för regeringen som sin mening vad i motionen
              anförs om att kräva ökat ansvarstagande av läkemedelsbolagen som
              utarbetar och framställer bromsmediciner mot hiv/aids.
            </item>
            <item xml:id="i-DnShBHyTRb1nph6P4xvaEq">
              Riksdagen tillkännager för regeringen som sin mening vad i motionen
              anförs om att Sverige i ökad utsträckning bör fokusera biståndsarbetet
              på att bygga upp fungerade hälso- och sjukvårdssystem och infrastruktur
              för svårt hivdrabbade länder.
            </item>
            <item xml:id="i-8D6e6FhWqWS2TWAoevcYpY">
              Riksdagen tillkännager för regeringen som sin mening vad i motionen
              anförs om att tydliggöra kopplingen mellan fattigdom och hivspridning
              i utvecklingsarbetet.
            </item>
            <item xml:id="i-Y7uyb19sFK2jEdbvzr3s4L">
              Riksdagen tillkännager för regeringen som sin mening vad i motionen
              anförs om att en förutsättning för att bekämpa hiv/aids är att
              kvinnans status höjs.
            </item>
            <item xml:id="i-NnMng26MMnvTkAb2Lnq5hB">
              Riksdagen tillkännager för regeringen som sin mening vad i motionen
              anförs om att Sverige bör agera som pådrivare och opinionsbildare
              i bilaterala dialoger med länder som är svårt utsatta för hiv/aids-spridningen,
              för att föra upp hiv/aids-frågan på högsta politiska nivå.
            </item>
            <item xml:id="i-D1QsBda3kLdAWjsL7H9wRL">
              Riksdagen tillkännager för regeringen som sin mening vad i motionen
              anförs om att vidga det säkerhetspolitiska begreppet i Sverige
              till att även gälla epidemier.
            </item>
            <item xml:id="i-591bfNSPKUNcKuPC2eAJSR">
              Riksdagen tillkännager för regeringen som sin mening vad i motionen
              anförs om användande av befintliga nätverk och infrastruktur som
              byggts av kyrkor och andra organisationer samt bättre samarbete
              mellan olika aktörer för att effektivisera kampen mot hiv/aids.
            </item>
            <item xml:id="i-44gPPEyYT1pFuxZfjYddyo">
              Riksdagen tillkännager för regeringen som sin mening vad i motionen
              anförs om att vidareutveckla stödjande åtgärdsprogram för föräldralösa
              barn till följd av hiv/aids-spridningen.
            </item>
            <item xml:id="i-VPibEmvZERzKE1WxHkzEEC">
              Riksdagen tillkännager för regeringen som sin mening vad i motionen
              anförs om att verka för att diskriminering och stigmatisering
              av hivsmittade upphör.
            </item>
            <item xml:id="i-RVDinhKMKERhVpavMkA7u7">
              Riksdagen tillkännager för regeringen som sin mening vad i motionen
              anförs om att verka för att diskrimineringen av homosexuella upphör.
            </item>
            <item xml:id="i-4dvykC1KwooiRkK6z4j9yG">
              Riksdagen tillkännager för regeringen som sin mening vad i motionen
              anförs om att verka för en bred strategi inkluderande både kondomer
              och förändrat sexualbeteende för att hejda smittspridningen.
            </item>
            <item xml:id="i-GX5FnCXsyaLfitPZq4H15x">
              Riksdagen tillkännager för regeringen som sin mening vad i motionen
              anförs om ökad forskning för att undersöka aidsepidemiens effekt
              på utvecklingen.
            </item>
            <item xml:id="i-2T2xKfDJTcGxPrAZxQCZue">
              Riksdagen tillkännager för regeringen som sin mening vad i motionen
              anförs om sexualundervisning i skolan och att involvera ungas
              organisationer i arbetet mot hiv/aids.
            </item>
          </list>
        </div>
        <div type="motContent">
          <head type="h1" xml:id="i-KZtnsm2XschwiUTcjgETaV">
            Hiv/aids i ett globalt perspektiv
          </head>
          <head type="h1" xml:id="i-5m6zFPVXHxyy94tzUe9ewF">
            Inledning
          </head>
          <p xml:id="i-4PSUa8VTH5Y8eb9K14zA3c">
            Spridningen av hiv/aids är en bomb som briserat, men som samtidigt
            fortsätter att ticka för många fattiga länder. Enligt Unaids är
            cirka 40 miljoner människor hivsmittade.
          </p>
          <p xml:id="i-H86y4SW5gXbHmqsnjs4hW4">
            Den hårdast drabbade världsdelen är Afrika, där mer än 25 miljoner
            människor bär på viruset. I Asien är över sju miljoner drabbade,
            många som en följd av sprutnarkomani, en orsak som delas med östra
            Europa där cirka 1,3 miljoner lever med hiv. Dessutom finns det
            ett stort mörkertal för antalet smittade världen över. Det ohyggliga
            vi nu ser är endast början på vad som kan bli en katastrofal framtid
            för många länder och folk. Aids är därmed en kris som både är
            oerhört akut och samtidigt ett av de största utvecklingshindren
            på lång sikt. Beräkningar visar att 55 miljoner kan komma att
            dö en för tidig död, enbart i länderna söder om Sahara. Kvinnor
            och flickor drabbas särskilt. Söder om Sahara är andelen kvinnor
            bland de hivsmittade 57 %.
          </p>
          <p xml:id="i-W6ruGx26cjdcTx9uhBHMiz">
            Kvinnorna drabbas inte bara oftare av viruset, sjukdomen får
            också större negativa konsekvenser för kvinnor. Det är mer sannolikt
            att en kvinna blir ansvarig för vård av de sjuka, blir av med
            jobbet, inkomst och skola som en följd av att smittas. Det är
            också större risk att en kvinna stigmatiseras och diskrimineras.
            Aidsepidemins konsekvenser har därmed blivit ytterligare en anledning
            att motverka ojämställdheten och kvinnors utsatthet. De unga är
            också särskilt drabbade. Mer än 80 % av de drabbade är under 30
            år.
          </p>
          <head type="h1" xml:id="i-JZQPHpvyhEW53W8tmco6Lp">
            Grundläggande mål: respekt och värdighet
          </head>
          <p xml:id="i-G3AqmL5Ntje4bqcBzwT336">
            Vi vill betona att information och utbildning är långt ifrån
            tillräckligt för att begränsa utbredningen av hiv/aids. De grundläggande
            mänskliga rättigheterna måste respekteras och skyddas för att
            människor ska kunna hålla sig friska och samtidigt hjälpa andra.
            Hur ska människor som blir nedtryckta och diskriminerade och inte
            har tak över huvudet annars kunna skydda sig?
          </p>
          <head type="h1" xml:id="i-SQP9VCrBTeRekBBnLQZFuz">
            Förändrade attityder och beteenden strategi och ideologi
          </head>
          <p xml:id="i-4djN4XMaBTuCHNEx7KS2PY">
            När det gäller diskussionen om hur hiv/aids ska bekämpas så pågår
            det en intensiv kamp mellan olika strategier. En del organisationer,
            länder och andra bidragsgivare har fått utstå kritik, inte minst
            från svenskt håll, för att de fokuserar på ett ändrat sexualbeteende
            i form av avhållsamhet och trohet. Detta är en kritik som till
            stora delar skjuter över målet och riskerar att skymma sikten
            i kampen mot aids. Visserligen borde det vara uppenbart att kondomer
            kommer att vara en viktig ingrediens i att begränsa spridningen
            av aids, eftersom andra preventivmedel inte hindrar smitta. Men
            på samma sätt borde det också vara uppenbart att där aidsepidemin
            har sin snabbaste spridning och miljoner drabbas, är ett annorlunda
            sexualbeteende som bygger på senare sexualdebut, färre partner
            och trohet en nödvändigt. Dessutom ger detta angreppssätt förutsättningar
            för att få med sig alla delar av ett samhälle i kampen mot hiv/aids.
          </p>
          <p xml:id="i-86foP5AbhbiZqEezS28W4M">
            ABC-metoden (abstinence, be faithful, condoms), som bland annat
            använts med framgång i Uganda, löser inte alla problem. Det behövs
            en rad andra insatser inte minst på hälsovårdens och jämställdhetens
            områden. Men att döma ut metoden helt och förespråka värdeneutralitet
            med bara kondomer är att dra åt de ideologiska skygglapparna alltför
            hårt.
          </p>
          <p xml:id="i-5eLiSApR6T75QU4jGjMusp">
            Men förutom ändrade attityder som leder till ett uppskjutande
            av sexdebuten och mer trohet, så måste också attityderna förändras
            till att ge kvinnan makten över sin egen sexualitet. Det är i
            första hand männens ansvar. Avhållsamhet är knappast ett alternativ
            för den flicka eller kvinna som inte har makten över sin egen
            kropp, som förväntas uppvisa ett visst handlingsmönster eller
            som våldtas.
          </p>
          <p xml:id="i-SrNG684hujwT6cdXem94Vu">
            En förutsättning för att bekämpa hiv/aids är därför att kvinnans
            status höjs, att man arbetar för att öka jämställdheten i utvecklingsländerna
            och att respekt för och skydd av de mänskliga rättigheterna ska
            gälla alla inklusive kvinnor och barn. Kvinnor måste få rätt att
            bestämma över sin egen sexualitet och särskilda insatser måste
            göras i många av världens länder för att få stopp på de det sexuella
            våldet som kvinnor och flickor utsätts för i skola, hem och andra
            platser i samhället. För att bryta aidstrenden måste männens ansvar
            belysas mer. Männen befinner sig i ett sådant socialt och ekonomiskt
            övertag, att det finns risk för att det kommer att ta flera generationer
            att helt förändra de situationer av kvinnlig underordning som
            gör fortsatt förtryck möjligt.
          </p>
          <p xml:id="i-NPHBwpDmesmKToRxBnpyrD">
            Det är också helt nödvändigt att bryta tabun och stigmatisering
            av hivsmittade. Om folk är rädda för omgivningens attityder varför
            då testa sig? Eller varför använda kondom om det får till följd
            att folk misstänker hivsmitta med diskriminering som följd?
          </p>
          <p xml:id="i-5FTJADTkgMNYVMerC7w4cp">
            Det är därtill mycket viktigt att kraftfullt kräva ändring av
            de lagar och förordningar som fortfarande diskriminerar de hivsmittade,
            som ett led i arbetet för att stärka mänskliga rättigheter.
          </p>
          <p xml:id="i-9pUxGNuSJup7sNDnPs6X3X">
            I skolorna måste undervisning kring hiv/aids vara en naturlig
            del, och ungdomar och ungas egna organisation måste involveras
            i arbetet. Idag är de unga ofta dåligt representerade i de sammanhang
            där hiv diskuteras.
          </p>
          <p xml:id="i-SARcSnCaXgYMfZgHF5zUfG">
            Detta arbete kan inte bara ske i skolor, utan också på arbetsplatser
            genom frivillig rådgivning och testning och genom att ha policyer
            som försäkrar de anställda att de inte kommer att diskrimineras
            för att de bär på viruset. Internationella ansträngningar måste
            också göras för att stoppa prostitution, sexslavhandel och annan
            sexuell exploatering, som förutom den kränkning av människan det
            innebär också är en smittkälla. Det innebär bland annat att arbeta
            med normbildande lagstiftning.
          </p>
          <head type="h1" xml:id="i-2gnMLcxE7bX7ZUzT5B61jc">
            Läkemedel och forskning
          </head>
          <p xml:id="i-XVRgMXyWhmzSghGGstZeyD">
            Västvärldens enorma resursövertag ger ett mycket stort ansvar
            i kampen mot hiv/aids. De senaste framstegen i bioteknologin visar
            att det finns stora möjligheter att ta fram vaccin mot de flesta
            av de värsta sjukdomarna såsom hiv/aids, malaria och tuberkulos.
            Läkemedelsföretagen inriktar dock tyvärr i första hand forskningen
            på dyra mediciner där det finns pengar att tjäna. Bara 10 % av
            anslagen till medicinsk forskning inriktas på sjukdomar som drabbar
            90 % av världens fattiga människor. De mediciner som finns är
            ofta för dyra för dem som bäst behöver hjälpmedlen. Västvärldens
            hivsmittade har haft goda möjligheter till vård och medicin som
            på ett påtagligt sätt reducerat sjukdom och död, medan det överväldigande
            flertalet av utvecklingsländerna saknar detta. Här måste västvärlden
            ta sitt ansvar, inte bara i ord utan också i handling.
          </p>
          <p xml:id="i-Jey4NTwvpj6mdhn4zYPhw3">
            Patentlagstiftning driver priser uppåt vilket också bidrar till
            ökad monopolisering för vissa mediciner. Patenträttigheterna inom
            världshandelsorganisationen WTO, World Trade Organization, stipulerar
            monopol på produkter i 20 års tid för medicin. Avtal i WTO ger
            möjlighet till viss produktion av generika (kopior) vid nödsituationer,
            men politiska maktförhållanden och starka läkemedelsföretag har
            gjort att inget land kunnat eller vågat använda sig av dessa undantagsmekanismer.
          </p>
          <p xml:id="i-WB4K5W13Y2NJQns75LSdUe">
            Sverige har också ett stort ansvar både som enskilt land och
            som aktör i multilaterala forum som EU, Värlsbanken och Valutafonden
            en viktig roll att spela. Det är till exempel märkligt, som Oxfam
            konstaterar i en rapport, att i en kontinent som Afrika som drabbats
            så hårt av hiv/aids så betalar 13 av 26 länder mer till att betala
            av lån och betala räntor till Världsbanken och IMF än vad de själva
            satsar på hälsovård. Det är därför mycket positivt att Världsbanken
            och IMF enats om att skriva av skulder på 310 miljarder kronor
            som världens 18 fattigaste länder dragit på sig. De ledande industrinationerna,
            G 8, har lovat att finansiera avskrivningsplanen. Nu återstår
            att se om löftena infrias.
          </p>
          <p xml:id="i-VMqjx3coGfwj1gbYBxN85d">
            WTO:s avtal om handelsrelaterade aspekter av immaterialrättigheter,
            det så kallade TRIPS-avtalet, ger WTO:s medlemsländer skydd för
            patent, varumärken, upphovsrätt och geografiska ursprungsbeteckningar.
            TRIPS-avtalet ska tillämpas på ett sätt som stöder länders rätt
            att skydda folkhälsan. Avtalets bestämmelser försvårar för länder
            som saknar egen tillverkningskapacitet av exempelvis bromsmediciner
            att få tillgång till patentskyddade läkemedel. I TRIPS-avtalet
            finns därför regler för hur dessa länder ska kunna få hjälp av
            andra länder att producera nödvändiga läkemedel, så kallade tvångslicenser.
            I praktiken är det dock svårt att utnyttja dessa regler.
          </p>
          <p xml:id="i-DgrBZKt4vNbJa7Vn6Pao52">
            WTO-länderna åtog sig därför vid ministermötet i Doha i november
            2001 att hitta en lösning på detta problem. Den 30 augusti 2003
            lyckades till slut samtliga medlemsländer i WTO enas om ett avtal
            som ger fattiga länder möjlighet att vid nationella hälsorisker
            importera billiga kopior av mediciner mot sjukdomar som aids,
            malaria och tuberkulos.
          </p>
          <p xml:id="i-Vmsk9ZsHHBgvz3gGZ9PoWR">
            Vi anser att Sverige inom WTO aktivt ska stödja utvecklingsländernas
            rätt att få tvångslicenser för produktion av läkemedel för att
            bekämpa epidemier. De hivsmittade behöver globala regelverk som
            stöder folkhälsan.
          </p>
          <p xml:id="i-Xsy3DEStE3xxur3kxVGu8L">
            Men det finns trots allt flämtande ljus i mörkret nämligen att
            de flesta länder som har en aidsplan föreslår bromsbehandling
            till låg kostnad för den enskilde, och de nationella budgetmedlen
            för detta ändamål växer. Att behandla en hivsmittad med bromsmedicin
            är också betydligt mer kostnadseffektivt än att vårda en aidssjuk.
          </p>
          <head type="h1" xml:id="i-WJP7kwhRDyanfUpKsGcs1f">
            Ansvarsfördelning
          </head>
          <p xml:id="i-4N1p37mAKKw2onx2F3VFQC">
            Om strålkastaren endast riktas mot läkemedelsbolagens bristande
            intresse av att producera billiga bromsmediciner, slipper andra
            aktörer undan sin del av ansvaret. Även om läkemedelsbolagen skulle
            erbjuda mediciner till ett pris som motsvarar produktionskostnaden
            skulle medicinerna fortfarande vara alltför dyra för det stora
            flertalet av de hivsmittade. Orsaken är naturligtvis fattigdomen.
            Resursstarka regimer har ett stort ansvar att ställa de resurser
            som krävs för att stoppa epidemin till förfogande.
          </p>
          <p xml:id="i-mFN5rvABPTacJZswXdXjB">
            Även Afrikas regeringar och andliga ledare har ett stort ansvar
            för att inte mera har gjorts långt tidigare för att minska epidemins
            spridning. Experterna vädjade tidigt om massiva informationskampanjer
            för att förebygga smittspridning. Men regeringarna undvek att
            tala i klartext om behovet av kondom och förändrat sexualbeteende.
            Fortfarande finns det en del sådant beteende kvar bland vissa
            regimer. I ljuset av denna fruktansvärda epidemi och det lidande
            som den åsamkar är det oacceptabelt att förneka epidemin eller
            vägra göra breda insatser för att stoppa dess spridning. Ett sådant
            agerande måste få konsekvenser i omvärldens förhållande till det
            aktuella landet, exempelvis när det gäller biståndet.
          </p>
          <head type="h1" xml:id="i-NP4SNYXyXK8nMn6cPzgDKk">
            Sjukvården
          </head>
          <p xml:id="i-BS2btzyVmic5ZB4wyKgTPS">
            Om bromsmedicinen ska ha full effekt måste det finnas en fungerande
            infrastruktur inklusive ett fungerande hälso- och sjukvårdssystem.
            Det finns tyvärr inte i de fattigaste länderna. Vi anser att samtidigt
            med insatser för att förebygga hiv/aids och hjälpa redan drabbade,
            måste fungerande hälso- och sjukvårdssystem och infrastrukturer
            byggas upp för de värst drabbade länderna. Bättre samordning krävs
            generellt mellan utvecklings- och biståndspolitiken, politiken
            för hållbar global utveckling och kampen mot hiv/aids.
          </p>
          <p xml:id="i-APsZ54coHgFkHMrKvaBEca">
            En utbyggd sjukvård och infrastruktur för denna behöver också
            personal. Här är säkerhetsaspekterna och personalens villkor av
            yttersta vikt, både för att behålla och för att locka tillbaka
            emigrerad personal. Vissa länder behöver fyrdubbla sin sjukvårdspersonal
            för att kunna nå alla behövande med bromsmedicin. Förebyggande
            verksamhet är fortfarande det bästa botemedlet. Men Sverige och
            övriga västvärlden bör kunna göra en större insats än i dagsläget
            när det gäller behandling av redan smittade personer i hårt drabbade
            länder, bland annat genom att på ett tidigt stadium behandla gravida
            hivpositiva kvinnor och deras nyfödda barn med bromsmedicin. Att
            behandla mor och barn är en relativt enkel behandling/medicinering,
            som innebär att den blivande modern behandlas strax före förlossningen
            och barnet under en något längre tid efter förlossningen. Sannolikheten
            är mycket stor att barnet kan skyddas genom den behandlingen.
            Det har bl.a. ett projekt utfört av Läkare utan gränser visat
            i Sydafrika.
          </p>
          <p xml:id="i-Wc1NStDAm1q4zCBQZGS52j">
            Vi önskar att denna typ av behandling av hiv/aids-smittade blivande
            mödrar och deras nyfödda barn ska bli möjlig även i andra länder.
            I fattiga länder är det endast en av tio blivande mödrar med hiv
            som får tillgång till denna behandling.
          </p>
          <head type="h1" xml:id="i-HH8eozeXRN47FjoZY9KgvX">
            Information och prevention
          </head>
          <p xml:id="i-Gyz9k4hu2JTjUKKaKgRTWc">
            Bromsmedicinernas ökade effektivitet har skänkt hopp till miljontals
            drabbade. Men för att effektivt hejda smittspridningen så är det
            trots allt prevention som gäller. Enligt Unaids når preventionsprogrammen
            bara en av fem som är i rikszonen för att smittas av hiv/aids.
            Många fattiga människor har varken hört talas om hiv/aids eller
            skydd mot sexuellt smittsamma sjukdomar, och för dem krävs det
            information om hälso- och smittorisker. Det förebyggande arbetet
            och förändrade sexualvanor är ytterst väsentligt, och alltför
            ofta är sexualundervisningen bristfällig och tillgång till preventivmedel
            begränsad. Sverige har ett stort ansvar när det gäller att diskutera
            hiv/aids öppet. I många länder är det ännu tabubelagt att tala
            om sexuella frågor, vilket måste förändras både på nationell nivå
            och personnivå. Så länge det inte går att diskutera sjukdomen
            går den inte att bekämpa effektivt.
          </p>
          <p xml:id="i-3RsZWYvCZuEwFiVXiCFszJ">
            Hiv/aids-frågorna måste i varje land föras upp på högsta möjliga
            politiska nivå. Den svenska regeringen, i samtal med länders och
            organisationers beslutsfattare på såväl multilateral som bilateral
            nivå, ska understryka behovet av att tala ett rakt och tydligt
            språk rörande hivinfektionens smittvägar och hur infektionen kan
            förebyggas.
          </p>
          <p xml:id="i-V4AU86kR6toxaHH7MHLcix">
            Men även i västvärlden har det brustit i det förebyggande arbetet
            allteftersom behandling blivit effektivare och hamnat mer i fokus.
          </p>
          <p xml:id="i-CnbRM9Qe3Pdi3nuLmBDfPm">
            I världen finns över 13 miljoner sprutnarkomaner, och i vissa
            regioner har över 50 % smittas. För att rädda liv bör därför sprututbytesprogram,
            under reglerade former, kunna ingå som en av flera åtgärder för
            att stoppa smittspridningen.
          </p>
          <head type="h1" xml:id="i-6tperE5Ey81x4Ek9Sh8Xj3">
            Ett fattigdomsproblem
          </head>
          <p xml:id="i-CnRLU8gCVcGT6riy2dXgjD">
            Hiv/aids orsakar en för tidig död bland människor i produktiv
            ålder, och därmed rubbas själva basen för utveckling och välstånd.
            Aids rycker undan basen för den drabbade och dennes familjs inkomst
            och orsakar samtidigt ökade kostnader för hushållet i form av
            vårdkostnader, mediciner och begravningskostnader. I genomsnitt
            ökar kostnaderna till en tredjedel av hushållets normala inkomst,
            och det finns naturligtvis mycket sällan marginaler att klara
            detta.
          </p>
          <p xml:id="i-HzwRWHzs3L269YdJ6GHuvm">
            Också förmågan för en stat att kunna leverera samhällsservice
            till medborgarna undergrävs av denna anledning, men också på grund
            av att friska nyckelpersoner emigrerar som en direkt följd av
            risken att drabbas av epidemin. För många länder har hiv/aids-epidemin
            inneburit att ekonomiska vinster och den sociala utveckling som
            uppnåtts ätits upp av virusspridningen i samhället. Det är absolut
            nödvändigt att i utvecklingspolitiken se sambanden mellan hälsa,
            utveckling och minskad fattigdom. Så länge människor är fattiga
            kommer de att löpa stor risk att bli allvarligt sjuka. Och så
            länge de är allvarligt sjuka löper de stor risk att bli eller
            fortsätta vara fattiga. Det är uppenbart att det behövs ökad forskning
            och kartläggning kring epidemins påverkan på utvecklingen. Det
            behövs också konkret ekonomiskt stöd till de drabbade familjerna,
            besök av uppsökande hälsovård, avlastning och gratis skolgång.
          </p>
          <p xml:id="i-USYET6BcPmBHxaspHyCaz3">
            Fattigdomsbekämpningen i sig minskar spridningen av hiv/aids
            och dessutom gör det en grundläggande skillnad om människor i
            drabbade regioner känner hopp och inte enbart förtvivlan. Sydafrika
            är ett exempel på hur spridningen av sjukdomen håller på att skapa
            ett nytt klassamhälle med starka spänningar mellan grupper som
            följd av sjukdomsspridningen.
          </p>
          <head type="h1" xml:id="i-6zbmcxU8whtF4wTk4Xgxx1">
            Kyrkor och organisationer
          </head>
          <p xml:id="i-UZbtihxvo8WgSGfCmE3PsZ">
            Det behövs effektiva nätverk för att arbeta förebyggande och
            för att kunna distribuera hälsovård och andra nödvändiga resurser
            för drabbade i de utsatta områdena. Många kyrkor har under lång
            tid byggt upp sådana nätverk som med stor effektivitet når ut
            till lokalbefolkningen i många drabbade länder. Det gäller även
            andra organisationer, exempelvis World Food Program. Istället
            för att bygga ut ny infrastruktur för att nå ut med information,
            prevention och akut hjälp så bör den befintliga användas.
          </p>
          <p xml:id="i-4A3VnJw62FewWyE9pDBC4D">
            Andra organisationer, både nationella och internationella, bör
            också användas i ökad utsträckning, inte minst för att de ofta
            under lång tid byggt upp förtroende hos befolkningen. Läkare utan
            gränser har visat hur det med enkla medel går att sprida bromsmedicin
            säkert och effektivt också i länder med knappa egna resurser.
            Överhuvudtaget krävs bättre samverkan och samordning mellan internationella
            och enskilda organisationer, NGO:er, officiella och frivilliga
            verksamheter för att bygga upp fungerande system i arbetet med
            bekämpningen av hiv/aids.
          </p>
          <p xml:id="i-XpmMqqJfvWnjRTxd62KD9Q">
            En bättre organisatorisk samverkan krävs också inom de drabbade
            utvecklingsländerna. Ofta brister administrationen och organisationen
            för bland annat distribution av läkemedel, som allvarligt försvårar
            hälsoarbetet.
          </p>
          <head type="h1" xml:id="i-UqtsXEmtLqM3hp7V59pHMr">
            Säkerhetsbegreppet
          </head>
          <p xml:id="i-CRQ5XpNdKw8v3G7nUtQHM4">
            FN:s säkerhetsråd har vid flertalet tillfällen betonat de säkerhetspolitiska
            aspekterna av spridningen av hiv/aids. Sjukdomen destabiliserar
            idag hela samhällen och regioner. Hiv/aids-spridningen har visat
            sig påverka kriser i ett tidigt skede till att övergå i konflikter
            då produktionen av mat drastiskt minskar, familjer och samhällsgrupper
            bryts ned, ekonomisk migration och flyktingströmmar ökar. Sjukdomen
            hotar den sociala och ekonomiska utvecklingen när den arbetsföra
            generationen dör ut. Enligt Världsbanken kan en minskning av antalet
            vuxna i ett land med 10 % leda till en reducering av nationalinkomsten
            med drygt 30 %. Därmed förvärras vanligt förekommande problem
            som starkt bidrar till riskerna för väpnad konflikt och humanitära
            katastrofer. Många militära styrkor i Afrika har upp till fem
            gånger så hög infektionsgrad som den civila befolkningen. I kombination
            med försvagade ekonomiska och institutionella strukturer blir
            landet mer sårbart för både interna och externa konflikter.
          </p>
          <p xml:id="i-6ee6D2WXxTPmWp3KSsUHnp">
            Ytterligare konsekvenser av hiv/aids är att sjukdomen riskerar
            att underminera den internationella kapaciteten som i sin tur
            kan bidra till fredsuppbyggande insatser. För Sydafrikas del är
            risken stor att man snart inte kan delta i fredsbevarande operationer
            om inte spridningen av hiv/aids inom armén stoppas. Resonemanget
            tydliggör att utvecklings- och hälsoarbete tillsammans med biståndet
            utgör nödvändiga delar i det konfliktförebyggande arbetet. På
            många håll där sjukdomen breder ut sig måste regionala motståndskrafter
            mot viruset utformas.
          </p>
          <p xml:id="i-DTiiDuZd6ZyVTHZF8GjxRH">
            I de säkerhetspolitiska bedömningar som nu görs, när det gäller
            den s.k. anpassningen av vårt lands försvar, borde det också finnas
            beredskap för förebyggande av katastrofer på det medicinska/biologiska
            området. Det är dags att vidga säkerhetsbegreppet till att också
            gälla epidemier av olika slag. Totalförsvarets forskningsinstitut,
            FOI, borde inom ramen för den uppdragsverksamhet som sker för
            Regeringskansliets räkning, ges uppdraget att genomföra en utredning
            med en bred vetenskaplig ansats, där hiv/aids och liknande sjukdomar
            av epidemisk karaktär sätts in i ett säkerhetspolitiskt sammanhang.
            En åtgärdskatalog för svenskt agerande skulle kunna följa denna
            utredning.
          </p>
          <head type="h1" xml:id="i-PPABMAC5rn6EinM2ghu1wm">
            Barnen
          </head>
          <p xml:id="i-bkZTZXU4UyhFZm7913Dw8">
            Barnen är ofta de mest drabbade av virusspridningen och dess
            effekter. Många barn dör som små av sjukdomen. Dödligheten bland
            barn under fem år i sju av de värst drabbade afrikanska länderna
            söder om Sahara har ökat med mellan 2040 % på grund av hiv/aids.
            12 miljoner barn söder om Sahara har förlorat en eller båda sina
            föräldrar i sjukdomen. Totalt har 15 miljoner barn förlorat minst
            en förälder i epidemin. Siffran väntas öka eftersom alltfler blir
            smittade av hiv och man dör efter högst tio år om man inte får
            behandling. 2010 kommer 18,4 miljoner barn att ha förlorat minst
            en förälder i aids enligt FN-organet Unicefs beräkningar.
          </p>
          <p xml:id="i-XqsSvNu2gGZxyhm4siMggF">
            I delar av Sydafrika har exempelvis barnadödligheten ökat med
            25 %, och förväntad livslängd har fallit från 64 till 47 år. Ofta
            är det far- och/eller morföräldrar som tar hand om den föräldralösa
            syskonskaran. Men många barn lämnas helt ensamma utan stöd och
            far mycket illa. Någon skolundervisning kan det ofta inte bli
            tal om, på grund av försörjningsansvar, skolavgifter och annat
            ansvar. Det finns också en växande lärarbrist då många lärare
            har dött i aids. Framför allt är det flickorna som drabbas hårdast.
            Även om de inte är äldst i en syskonskara ges de ändå huvudansvaret
            för både äldre och yngre syskons försörjning och vård. De får
            ingen skolundervisning, eftersom de måste ta hand om familjen,
            och pojkarna prioriteras.
          </p>
          <p xml:id="i-HAmorWF3qXSNcZKjpNtNFc">
            Ett sätt att stödja barnen är att ta bort skolavgifterna och
            på så vis ge flickorna ett ökat tillträde till skolundervisningen.
            Detta är ett exempel på vad som kan kallas en stödjande miljö,
            dvs. ett sätt att stärka faktorer i samhället som motverkar smittspridning.
            Denna form av projekt bör utökas. Andra sätt att stödja barnen
            är att uppmana drabbade länder att inrätta förvaltarväsenden,
            som drivs av det internationella samfundet och som har som mål
            att skydda de föräldralösa barnens arv (mark, boskap, och hus)
            till dess att de uppnår vuxen ålder.
          </p>
        </div>
        <div type="motSignatures">
          <list>
            <item xml:id="i-TvU7oxppVvVHCuvrfCUHdr" who="i-43NmWWYd8vEgZrkoXWWCXx">
              Rosita Runegrund (kd)
            </item>
            <item xml:id="i-KVWMZXVmaZxXq4bGBcHPnt" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
