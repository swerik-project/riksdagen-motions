<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SoU-00367">
  <teiHeader>
    <fileDesc>
      <titleStmt>
        <title>Sex timmars arbetsdag för personal inom hemtjänst och omsorg</title>
        <author corresp="i-FTpmQFfwbC9Ed9f3wcMTTb">av Henrik Vinge (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:367 av Henrik Vinge (SD)</title>
          <idno type="rdwebb">H602367</idno>
          <rs type="number">367</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H602367/text</ref>
          <ref type="dokument_url_html">http://data.riksdagen.se/dokument/H602367</ref>
          <ref type="dokumentstatus_url_xml">http://data.riksdagen.se/dokumentstatus/H602367</ref>
          <ref type="docx">http://data.riksdagen.se/fil/42D40FD8-4554-4F51-AFC6-0F3CD83CF58B</ref>
          <ref type="pdf">http://data.riksdagen.se/fil/21523C8E-2869-468B-B067-08C0E3467B86</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FTpmQFfwbC9Ed9f3wcMTTb</idno>
            <name>Henrik Vinge</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-PiKGMZxNSGRLY24wLjm9Au" type="signed"/>
        <correspContext corresp="i-PiKGMZxNSGRLY24wLjm9Au">
          <note type="signatory" corresp="i-FTpmQFfwbC9Ed9f3wcMTTb"/>
        </correspContext>
        <correspAction type="submitted" xml:id="i-2MLWE4fqyJ7ZB9DrtpM4tg">
          <date when="2018-11-13"/>
          <time when="16:09:07"/>
        </correspAction>
        <correspAction type="reviewed" xml:id="i-GUZBXe2JaW3xSXozYvqL11">
          <date when="2018-11-14"/>
          <time when="11:06:03"/>
        </correspAction>
        <correspAction type="referred" xml:id="i-9UoqhGuFkGHtBdHAWczCZo">
          <date when="2018-12-05"/>
        </correspAction>
        <correspAction type="assigned" xml:id="i-3qeREutSKtADEuc7LK3SVk">
          <date when="2019-03-13"/>
          <time when="12:37:02"/>
        </correspAction>
        <correspContext corresp="i-3qeREutSKtADEuc7LK3SVk">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-SzZ5DcKSgXx9wxGudvjkR9"/>
        <correspContext corresp="i-SzZ5DcKSgXx9wxGudvjkR9">
          <ref type="uppgift">2018/19:SoU1</ref>
          <ref type="ref_dok_id">H601SoU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SoU1</ref>
          <ref type="ref_dok_titel">Utgiftsområde 9 Hälsovård, sjukvård och social omsorg</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:367 av Henrik Vinge (SD) Sex timmars arbetsdag för personal inom hemtjänst och omsorg</div>
      </div>
      <div type="motBody">
        <div type="motProposal" subtype="förslag">
          <head xml:id="i-Kr9vT82n1hNaSMSzCWhvwq">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-7yy9zLu7dX36gouT425qfd">
              Riksdagen ställer sig bakom det som anförs i motionen om förbättrade
              arbetsvillkor för personal inom hemtjänst och omsorg och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AHT9VVcdu32DQEtwoMaJek">
            Motivering
          </head>
          <p xml:id="i-KfchsZANR1YiN52Lxku71c">
            Hos många äldre och sjuka är hjälp från hemtjänsten oumbärlig
            när det gäller att sköta de dagliga bestyren. För den som är ensam
            och har svårt att ta sig ut kan hemtjänst­personalens betydelse
            bli ändå större.
          </p>
          <p xml:id="i-163iWfcxazBZ9vwLrMvkXo">
            Samtidigt vittnar allt fler som arbetar inom hemtjänsten om tunga
            arbetsdagar med tilltagande tidspress. Många har sökt sig till
            yrket för att man vill hjälpa de som behöver det och finner en
            tillfredställelse i att kunna göra det lilla extra för de man
            assisterar. För den som är ensam kan en liten fikastund betyda
            mycket. Frustrationen och det dåliga samvetet över att behöva
            jäkta iväg till nästa arbetsuppgift gör att många tyvärr börjar
            vantrivas med sitt arbete. Andelen av hemtjänstens personal som
            allvarligt funderat på att sluta har ökat stadigt under 2000-talet
            och motsvarar nu ungefär hälften av de anställda. I en nordisk
            jämförelse ligger Sverige sämst till.
            <ref target="i-LPpsWywFDfTZBJ7VQ3cjFV">
              [1]
            </ref>
          </p>
          <p xml:id="i-Pv3MRab1eXqT2kHuTJzdvT">
            Flera studier har kunnat visa på en tilltagande försämring av
            arbetsvillkoren och på ökad ohälsa hos hemtjänstpersonalen.
            <ref target="i-SsMmC8MWYHNiQL9dDDf2Ss">
              [2]
            </ref>
            Personalbrist på grund av sjukdom, annan ledighet eller vakanta
            tjänster har ökat stadigt sedan början av 2000-talet. År 2015
            angav i genomsnitt var tredje anställd inom hemtjänsten att det
            saknades personal varje given dag. Sex av tio uppgav att det saknades
            personal någon gång i veckan.
            <ref target="i-DVUviGvKnNVPNRjYCnmdAd">
              [3]
            </ref>
          </p>
          <p xml:id="i-85nzW23qoAB8SnWdejqvQA">
            Den svenska hemtjänstpersonalen är betydligt mer missnöjd med
            sina arbetstider än sina nordiska kolleger. Ett viktigt skäl till
            detta är naturligtvis de delade turerna. Ett annat skäl är sannolikt
            kombinationen av olika skift vilket är vanligare i Sverige än
            i övriga nordiska länder. En anställd kan arbeta både kontorstider,
            kvällstider och helger om vartannat. Ett tredje skäl till missnöjet
            är sannolikt att en vanlig arbetsdag är längre i Sverige än i
            Danmark och Norge. I de senare länderna räknas lunchen normalt
            sett in i arbetstiden och utöver det är arbetsveckan några timmar
            kortare. I genomsnitt blir arbetsdagen över en timme kortare varje
            dag.
            <ref target="i-PWm1LKhQVBZBBD7AmXTMTA">
              [4]
            </ref>
          </p>
          <p xml:id="i-BwcuV7J3L71epDhPpia5jv">
            Åttatimmarsdagen härrör från arbetarrörelsens krav om arbetstidsförkortning
            enligt modellen att ett dygn ska bestå av åtta timmars arbete,
            åtta timmars frihet och åtta timmars vila. Sedan 1970-talet har
            en normalarbetsvecka uppgått till 40 timmar. Detta har inte förändrats
            trots omfattande effektivisering och avsevärd produktionsökning.
          </p>
          <p xml:id="i-RLVbTQqKk6ZMS1z5AgHs5r">
            För många heltidsarbetande är det ständig brist på tid och ork
            som gör att man inte kan spendera så mycket tid man skulle vilja
            på familjeliv, fritidsintressen, motion och bildning. Som ett
            svar på detta har man från regeringens sida genomfört reformer
            för att förenkla ”livspusslet”. Exempel på detta är RUT och ROT
            som möjliggör för fler att leja bort olika tidskrävande beting.
            Dessa reformer har förenklat för många men kommer inte alla till
            del. Många av de som arbetar inom hemtjänsten har trots tillgängliga
            skatteavdrag inte tillräckliga ekonomiska möjligheter att leja
            bort hemarbete. I kombination med ett arbete som för många är
            så pass tungt att kroppen till slut inte orkar mer än deltid gör
            detta att många hemtjänstanställdas situation är ekonomiskt ansträngd
            och att man får svårt att få vardagen att gå ihop.
          </p>
          <p xml:id="i-QJCjgcKZYKt3MHcxx3CYYP">
            Mot krav om att minska normalarbetstiden har framförts att arbetstidsförkortning
            skulle försämra Sveriges konkurrenskraft internationellt. Detta
            argument har inte samma bäring på den offentliga sektorn som på
            den privata.
          </p>
          <p xml:id="i-69pEMPqpYdZTbwQBnyBrY8">
            Vidare har framförts att bristen på arbetskraft inom hemtjänst
            och omsorg i allmänhet skulle kunna förvärras om arbetstiden förkortades
            till sex timmar från dagens åtta timmar. En sådan reform riskerar
            då att förvärra de problem som beskrivits ovan. Jäkten och stressen
            skulle kunna öka om samma bestyr ska hinnas med på sex timmar
            istället för som på dagens åtta. I de studier som hänvisats till
            ovan finns mycket som tyder på att vakanser, sjukfrånvaro och
            brist på arbetskraft är variabler som hänger tätt samman med långa
            arbetsdagar och ogynnsamma fördelningar av pass, med delade turer
            som den kanske tyngst vägande faktorn. Mot bakgrund av forskningsläget
            går det inte att utesluta att med förbättrade arbetsvillkor och
            kortare arbetstider skulle produktiviteten i vissa sektorer snarare
            öka än minska.
          </p>
          <p xml:id="i-RVFa3CMN6J8TK7u642wX59">
            I dag finns inte tillräckligt med underlag för att säkert kunna
            avgöra de nettomässiga effekterna av arbetstidsförkortning och
            övriga reformer beskrivna ovan. Det går inte heller med säkerhet
            att säga vilken skillnad det skulle göra i produktivitet om arbets­tiden
            förkortades givet att det sannolikt också skulle innebära minskad
            sjukfrånvaro och färre vakanser.
          </p>
          <p xml:id="i-GxQr3BFNg9EvzR7gzF7WWG">
            För att ta reda på detta och reda ut förutsättningarna för att
            på allvar förbättra livsvillkoren för både Sveriges hemtjänstpersonal
            och hemtjänstens brukare bör regeringen utreda möjligheterna att
            i tillräckligt stor omfattning och under tillräckligt lång tid
            pröva slopade delade turer och slopade kombinerade skift och införa
            arbetstidsförkortning till sex timmar per dag för personal i hemtjänsten
            och den kommunala omsorgen. Ett sätt att göra det vore att anslå
            resurser för ett test som kan vara verksamt i en enskild kommun
            under en femårsperiod. Därefter kan resultatet analyseras och
            möjliggöra välgrundade slutsatser av vad reformerna får för nettoeffekter
            på kostnader, produktivitet, nöjdhet och hälsa hos brukare och
            anställda.
          </p>
        </div>
        <div type="motSignatures">
          <list>
            <item xml:id="i-14ts1WwYzz14bLUV7FcqLR">
              Henrik Vinge (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-LPpsWywFDfTZBJ7VQ3cjFV">
              [1] Szebehely, Stranz &amp; Strandell. (2017) Vem ska arbeta i framtidens
              äldreomsorg? Arbetsrapport. Stockholms universitet. s. 8 f.
            </note>
            <note xml:id="i-SsMmC8MWYHNiQL9dDDf2Ss">
              [2] Trydegård, G.B. (2012) Care work in changing welfare states:
              Nordic care workers’ experiences. European Journal of Ageing,
              9(2): 119-129; Kommunal (2015) Plats för proffsen – ett alternativ
              till New Public Management i hemtjänsten; Forte (2016) Arbetsmiljön
              i kvinnodominerade sektorer. Förstudie inför utlysning av forskningsmedel.
            </note>
            <note xml:id="i-DVUviGvKnNVPNRjYCnmdAd">
              [3] Szebehely, Stranz &amp; Strandell. (2017) Vem ska arbeta i framtidens
              äldreomsorg? Arbetsrapport. Stockholms universitet. s 23.
            </note>
            <note xml:id="i-PWm1LKhQVBZBBD7AmXTMTA">
              [4] Ibid. s. 11 f.
            </note>
          </noteGrp>
        </div>
      </div>
    </body>
  </text>
</TEI>
