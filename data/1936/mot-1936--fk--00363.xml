<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__fk__363/mot_1936__fk__363-001.pdf"/>
      <fw xml:id="i-Uj5KSky47quhWyDXu9KFeW">
        Motioner i Första kammaren, Nr 363. 11
      </fw>
      <div type="motHeader" xml:id="i-W7QHyozZK3eG3teqnZVxuR">
        <div type="motTitle" xml:id="i-M24mPQcximmg1utZ1vWJLz"/>
        <div type="motSubmissionInfo" xml:id="i-X96iD9CkMdXEq1dutDnugd"/>
      </div>
      <div type="motBody" xml:id="i-CFNxiTQpYxWZCKP93vS8U6">
        <div xml:id="i-Az6FsgSqQosRmEoENTSw9k">
          <p xml:id="i-6mfyhUXYTTbMuUsTjPVLDt">
            Nr 303.
          </p>
          <p xml:id="i-XhEfFDL9hNQBUiN7XX9dZk">
            Av herr Nylander m. fl., i anledning av Kungl. Maj:ts proposition
            med förslag till ändring i hälsovårdsstadgan m. m.
          </p>
          <p xml:id="i-JZYtRNhcp5WocRHqyve9QG">
            Det betänkande av bostadssociala utredningen, som bl. a. legat
            till grund för propositionen nr 207 till årets riksdag med förslag
            till ändring i hälso- vårdsstadgan m. m., avhandlade framför allt
            behovet av kompletterande fö- reskrifter såväl om bostadens beskaffenhet
            som om bostadsinspektion. I sin missivskrivelse meddelade utredningen
            därvid, att den sedermera skulle ägna sitt huvudsakliga arbete
            åt frågan om saneringen av det undermåliga bostadsbeståndet i
            stadssamhällena. Skärpta fordringar på bostadens beskaffenhet
            och en mer effektiv bostads- inspektion måste uppenbarligen förutsätta
            behov av nya bostäder i de ut- dömdas ställe. Samtidigt som hälsovårdsnämnderna
            utrustas med större makt och myndighet att inskrida mot bofälliga
            bostäder, måste det också sörjas för tillgång på acceptabla ersättningsbostäder.
            Under krisår, som gått, hava kommunerna måst ikläda sig stundom
            rätt långt gående ansvar för till- gång på bostäder, som det enskilda
            initiativet tidigare svarat för. Det torde få anses naturligt
            nog, om utdömandet av mindervärdiga bostäder under tiden icke
            forcerats. De kommunala myndigheterna torde emellertid vara fullt
            på det klara med, att nästa etapp i den kommunala medverkan till
            bo- stadsproduktionens stimulerande måste inriktas på ersättningsbostäder
            i de utdömbaras ställe. En allmän höjning av bostadsnivån och
            en effektivare inspektion torde man på kommunalt håll i och för
            sig ingalunda vilja mot- sätta sig. Däremot torde vägande invändningar
            kunna göras mot det tillvägagångs- sätt, man nu föreslår. Detta
            innebär ju uppenbarligen, att genom en skärpt lagstiftning behov
            av nybyggnader framtvingas. Vilken omfattning detta får och vilka
            ekonomiska krav det ställer, därom vet man ingenting. Bo- städer
            av bättre kvalitet i de utdömdas ställe måste medföra ökade kostna-
            der. För den ekonomiskt mera välsituerade delen av befolkningen
            täckas kostnaderna genom ökade hyror. Men en bostadsförbättring
            för de mindre bemedlade måste förutsättas betalad i väsentlig
            grad av det allmänna. Här möta många problem. Åtskilliga av dessa
            torde komma under be- handling vid bostadssociala utredningens
            fortsatta arbete. Enligt de givna direktiven skall utredningen
            bl. a. behandla frågor om det lämpligaste sättet för finansieringen
            av den nödiga byggnadsverksamheten, denna verksamhets inverkan
            på den allmänna hyres- och bostadsmarknaden etc. Att riksdagen
            i reducerad omfattning redan bifallit ett förslag om stöd till
            bostadsbyggan- de åt barnrika familjer kan knappast räknas som
            en ekonomisk faktor av större betydelse för det problem, som nu
            upprullas. Allt synes således tala för, att lagstiftningsåtgärderna
            för bostadsstandar- dens höjande beslutas först när utredningarna
            i sin helhet slutförts. För det
          </p>
          <pb facs="riksdagen-motions-pdf/data/1936/mot_1936__fk__363/mot_1936__fk__363-002.pdf"/>
          <fw xml:id="i-LK178yookzfSH5uP2pAFno">
            12 Motioner i Första kammaren, Nr 363.
          </fw>
          <p xml:id="i-Xbcp86y6Gf9vhX1TfsiqPM">
            allmänna liksom för den enskilde gäller det väl, att en önskvärd
            standard- förbättring får bedömas mot en ekonomisk bakgrund. Den
            nu verkställda uppdelningen av problemet har icke heller kunnat
            undgå att utöva ett visst inflytande på de i ärendet avgivna remissyttrandena.
            Bostadssociala utredningens nu ifrågavarande förslag har främst
            tagit sikte på den del av de kommunala insatserna, som skulle
            åvila hälsovårdsnämn- derna. För dessa har det naturligen tett
            sig som en önskvärd nyhet att er- hålla ökade möjligheter att
            utdöma undermåliga bostäder. Frågans stora ekonomiska innebörd
            för kommunerna har därigenom på ett olyckligt sätt kommit att
            skjutas i bakgrunden. I det yttrande över förslaget, som avgivits
            av Svenska stadsförbundets sty- relse och som rätt sparsamt refereras
            1 propositionen, hava däremot bl. a. Just dessa synpunkter beaktats.
            Yttrandet har in extenso influtit i Svenska stadsförbundets tidskrift
            1936, häfte 1 sid. 15 o. ff., och skola särtryck över- lämnas
            till det utskott, som får att handlägga denna motion. Styrelsen
            ut- talar sammanfattningsvis, att det vore önskvärt, att utredningens
            program beskures. Flera motiv utöver de ekonomiska anföras för
            ett sådant yrkande. Bl. a. befarar styrelsen, att en lagstiftning
            utan förutgående och samtidig upplysningsverksamhet kan medföra,
            att man får en lagstiftning endast på papperet. »Skulle&gt;, säger
            styrelsen till sist, »statsmakterna emellertid finna sig böra
            redan nu omfatta ett relativt vidlyftigt program, måste det från
            kom- munalt håll mycket bestämt krävas, att övergångstiden sättes
            tillräckligt lång och att klart och tydligt angives i vilka avseenden
            lättnader medgivas under övergångstiden. Frågan om ett vida verksammare
            statligt stöd åt produk- tionen av ersättningsbostäder blir då
            också aktuell.» Någon klar gräns mellan vad som omedelbart måste
            fordras och vad som tillsvidare må kunna medgivas finnes icke
            angiven i det nu föreliggande för- slaget. Det uttalas visserligen
            av departementschefen (sid. 31), att hälso- vårdsnämnderna »medgivas
            rätt till en prövning i de särskilda fallen under hänsynstagande
            till den praktiska genomförbarheten av föreskrifterna för tillfället&gt;.
            Departementschefen anser, att med en dylik prövningsrätt för hälsovårdsnämnderna
            hinder ej torde möta att omedelbart genomföra skärp- ta bostadsföreskrifter
            även beträffande det befintliga bostadsbeståndet. Ett studium
            av författningsförslagets text övertygar emellertid mycket lätt
            den uppmärksamme läsaren, att hälsovårdsnämndernas möjligheter
            att taga hän- syn till ett bostadsbestånd, tillkommet under helt
            andra fordringar på bo- stadens kvalitet, icke äro vare sig många
            eller klart avfattade. Bostadssociala utredningens tanke, att
            vid sidan av hälsovårdsstadgans bestämmelser skulle tillämpas
            en specialmotivering såsom ett slags sekundär lagtext, har visserligen
            naturligt nog övergivits i propositionen. Men den kommer på sätt
            och vis igen i en annan form. I motiveringen heter det (sid. 31),
            att måttbestämmelser och andra rena detaljföreskrifter »torde
            kun- na utfärdas» av medicinalstyrelsen i form av råd och anvisningar.
            Om häl- sovårdsnämndernas skyldighet att följa anvisningarna göres
            intet uttalande och det är icke lätt att bedöma, vilken roll dessa
            skulle komma att spela.
          </p>
          <pb facs="riksdagen-motions-pdf/data/1936/mot_1936__fk__363/mot_1936__fk__363-003.pdf"/>
          <fw xml:id="i-GZdZ8u7HsrruxGEiLk2RiD">
            Motioner i Första kammaren, Nr 363. 13
          </fw>
          <p xml:id="i-5bDdj7U5JjHjQRZw3Nekrw">
            Den mest omdiskuterade delen av utredningens förslag, den som
            i författ- ningsutkastet benämndes bostadsinspektion men i motiveringen
            mera ade- kvat kallades heminspektion, synes vid ett flyktigare
            studium av propositio- nen vara helt avskriven. Användningen av
            distriktssköterskorna för hemin- spektion i även de största städerna
            och andra anordningar av schablonmäs- sig art saknar man tacksamt
            i propositionen. Heminspektion har åter fått vika för bostadsinspektion.
            Men det synes ingalunda säkert, att utestängningen blir definitiv.
            En dörr står även enligt förslaget öppen. Enligt författningsförslaget
            8 8 mom. 7 skola närmare bestämmelser rörande bostadsinspektion
            meddelas av hälso- vårdsnämnden »i enlighet med vad medicinalstyrelsen
            därom förordnar», Här är icke fråga om några råd och anvisningar
            utan om diktat, bestämmel- ser som kunna göras lika stränga i
            den ena staden som i den andra, alldeles bortsett från bostadsbeståndets
            beskaffenhet. Heminspektionen går. Hem- inspektionen kan komma
            när som helst. Det är att märka, att departements- chefen (sid.
            69) även här åberopar 8 55 i hälsovårdsstadgan. Medan denna emellertid
            talar om »råd och anvisningar», förutsätter departementschefen
            att medicinalstyrelsen skall få giva »direktiv&gt;. Den generella
            regeln i häl- sovårdsstadgan, att medicinalstyrelsen har att giva
            råd och anvisningar, skulle i en paragraf i samma stadga skärpas
            till en skyldighet att &gt; förordna». &gt;Antagas må», säges det i
            motiveringen, att medicinalstyrelsen tillämpar sin befogenhet
            på ett sätt som är förenligt med de olika samhällenas intresse.
            Medicinalstyrelsens varma förord för heminspektionen synes knappast
            ägnat att lugna de farhågor från kommunalt håll, som departementschefen
            förkla- rar sig icke kunna dela.
          </p>
          <p xml:id="i-U7zjj58dCmocDjoB7izPJz">
            De skäl av framför allt ekonomisk art, som ovan anförts mot ett
            stånd- punktstagande till det föreliggande förslaget redan vid
            årets riksdag, skulle närmast motivera ett rent avslagsyrkande.
            Med hänsyn till det intresse, som även på kommunalt håll emellertid
            förefinnes för åstadkommande av en för- bättrad bostadsstandard,
            inskränka sig undertecknade emellertid till en hemställan, att
            vid författningstextens slutliga utformning klart och tydligt
            angives, att, och i vilken omfattning, hälsovårds- nämnd vid stadgandenas
            tillämpning må kunna medgiva ef- tergifter med hänsyn till det
            befintliga bostadsbeståndets be- skaffenhet, samt
          </p>
          <p xml:id="i-WVzjTBMgHKwaPmi7zL3Y1b">
            att det föreslagna stadgandet i $ 8 mom. 7 andra stycket av hälsovårdsstadgan,
            rörande medicinalstyrelsens befogenhet att giva direktiv, måtte
            utgå.
          </p>
          <p xml:id="i-8Zribqy8B5yrpWp8bMvWPZ">
            Stockholm den 26 mars 1936. Axel Nylander. K. von Geijer. Gustaf
            Ehrnberg.
          </p>
          <p xml:id="i-KUS76gzm7MKdLywcqPWB6b">
            C. A. Carlsson. Gustaf Velander. Gösta Rahmn.
          </p>
        </div>
      </div>
    </body>
  </text>
</TEI>
