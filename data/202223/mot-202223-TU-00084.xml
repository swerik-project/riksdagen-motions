<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00084">
  <teiHeader>
    <fileDesc>
      <titleStmt>
        <title>Förbättrade arbetsvillkor i yrkestrafiken</title>
        <author>av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:84 av Linda Westerlund Snecker m.fl. (V)</title>
          <idno type="rdwebb">HA0284</idno>
          <rs type="number">84</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA0284/text</ref>
          <ref type="dokument_url_html">https://data.riksdagen.se/dokument/HA0284</ref>
          <ref type="dokumentstatus_url_xml">https://data.riksdagen.se/dokumentstatus/HA0284</ref>
          <ref type="pdf">https://data.riksdagen.se/fil/4E2ACDCD-02CE-4A61-9C9E-B2F45F51BCE1</ref>
          <ref type="docx">https://data.riksdagen.se/fil/F531DC31-2DAD-4995-AC6B-F5355B653171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda W Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-U8W4uUAKEoMtNdRs3JJRK8</idno>
            <name>Kajsa Fredholm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-L9r2nkrGTUxKWPrf7TcyLf" type="signed"/>
        <correspContext corresp="i-L9r2nkrGTUxKWPrf7TcyLf">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-U8W4uUAKEoMtNdRs3JJRK8"/>
          <note type="signatory" corresp="i-6CAgZyR6FvVqYZHQfCw5HJ"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction type="submitted" xml:id="i-Kkvj2eYK4FAqsn9H86wwuC">
          <date when="2022-11-15"/>
          <time when="15:10:35"/>
        </correspAction>
        <correspAction type="reviewed" xml:id="i-YCkamAUkJn6WUCAtAGhcWL">
          <date when="2022-11-16"/>
          <time when="11:25:05"/>
        </correspAction>
        <correspAction type="referred" xml:id="i-BFqH6qsTepd4V4GAdvmmKx">
          <date when="2022-12-01"/>
        </correspAction>
        <correspAction type="assigned" xml:id="i-3Xxe31T8pAzcMLas7AEX25">
          <date when="2023-06-20"/>
          <time when="16:51:38"/>
        </correspAction>
        <correspContext corresp="i-3Xxe31T8pAzcMLas7AEX25">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-Phnxkj4mPz1BabSzfodJ7A"/>
        <correspContext corresp="i-Phnxkj4mPz1BabSzfodJ7A">
          <ref type="uppgift">2022/23:TU14</ref>
          <ref type="ref_dok_id">HA01TU14</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU14</ref>
          <ref type="ref_dok_titel">Järnvägsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-E8qLW4iAnb9drbUGVk3uSX"/>
        <correspContext corresp="i-E8qLW4iAnb9drbUGVk3uSX">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-LnqdByAifJtJr4XCpJuxnZ"/>
        <correspContext corresp="i-LnqdByAifJtJr4XCpJuxnZ">
          <ref type="uppgift">2022/23:TU5</ref>
          <ref type="ref_dok_id">HA01TU5</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU5</ref>
          <ref type="ref_dok_titel">Kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-G7sdzmL7wfHuc5dfrGjF6M"/>
        <correspContext corresp="i-G7sdzmL7wfHuc5dfrGjF6M">
          <ref type="uppgift">2022/23:TU6</ref>
          <ref type="ref_dok_id">HA01TU6</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU6</ref>
          <ref type="ref_dok_titel">Yrkestrafik och taxi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AgB58eKrGGxMshyqbYRXJd"/>
        <correspContext corresp="i-AgB58eKrGGxMshyqbYRXJd">
          <ref type="uppgift">2022/23:TU7</ref>
          <ref type="ref_dok_id">HA01TU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU7</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:84 av Linda Westerlund Snecker m.fl. (V) Förbättrade arbetsvillkor i yrkestrafiken</div>
      </div>
      <div type="motBody">
        <div type="TOC" xml:id="i-NJtUnF2G29zb3A2emocTio">
          <head xml:id="i-Y9iDGBAcXtwGtrWWnDGToL">
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1">
              2 Förslag till riksdagsbeslut
            </item>
            <item style="indent-level: 1">
              3 Arbetsvillkoren är utsatta i yrkestrafiken
            </item>
            <item style="indent-level: 1">
              4 Bättre arbetsmiljö till sjöss
            </item>
            <item style="indent-level: 2">
              4.1 Ansvaret för tillsynen av arbetsmiljön till sjöss
            </item>
            <item style="indent-level: 2">
              4.2 Skyddsombud
            </item>
            <item style="indent-level: 2">
              4.3 Översyn av särlagstiftning
            </item>
            <item style="indent-level: 2">
              4.4 Privata aktörer som tillsynsmyndighet
            </item>
            <item style="indent-level: 2">
              4.5 Varv i ett annat land
            </item>
            <item style="indent-level: 2">
              4.6 Jämställdhet och metoo-rörelsen ombord
            </item>
            <item style="indent-level: 2">
              4.7 Statens ansvar för schysta sjötransporter
            </item>
            <item style="indent-level: 2">
              4.8 Cabotage
            </item>
            <item style="indent-level: 1">
              5 Ordning och reda i taxibranschen
            </item>
            <item style="indent-level: 2">
              5.1 Utredning och utvärdering av avreglerad taxibransch
            </item>
            <item style="indent-level: 2">
              5.2 Vem är arbetstagare och vem är arbetsgivare?
            </item>
            <item style="indent-level: 2">
              5.3 Kör- och vilotider
            </item>
            <item style="indent-level: 2">
              5.4 Myndigheters tillsyn
            </item>
            <item style="indent-level: 2">
              5.5 Utred förbud mot procentlön
            </item>
            <item style="indent-level: 2">
              5.6 Upphandlingar
            </item>
            <item style="indent-level: 1">
              6 Rättvisa vägtransporter utan social dumpning
            </item>
            <item style="indent-level: 2">
              6.1 Stärk de statliga bolagens beställaransvar
            </item>
            <item style="indent-level: 2">
              6.2 Inför den danska modellen
            </item>
            <item style="indent-level: 3">
              6.2.1 Strängare nationell tillämpning på vägarna
            </item>
            <item style="indent-level: 3">
              6.2.2 Nationella regler för utstationering av buss- och lastbilschaufförer
            </item>
            <item style="indent-level: 3">
              6.2.3 Nya strängare regler för busscabotage
            </item>
            <item style="indent-level: 3">
              6.2.4 Tio gånger högre böter för brott mot kör- och vilotider
            </item>
            <item style="indent-level: 1">
              7 Arbetsmiljöproblemen inom spårtrafiken måste åtgärdas
            </item>
            <item style="indent-level: 2">
              7.1 Lagstiftning om bemanningskrav och åtgärder mot hot, våld
              och ensamarbete inom spårtrafiken
            </item>
            <item style="indent-level: 2">
              7.2 Ta fram en handlingsplan för en säkrare och tryggare järnvägstrafik
            </item>
            <item style="indent-level: 1">
              8 Statliga upphandlingar ska garantera goda arbetsvillkor
            </item>
          </list>
        </div>
        <div type="motProposal" subtype="förslag">
          <head xml:id="i-3gC4bFV2wKkeDAz6H9cEft">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-9KXu3cqFd9mvVUaqEfvRFs">
              Riksdagen ställer sig bakom det som anförs i motionen om att
              regeringen bör återkomma med en plan för att överföra tillsynsansvaret
              för arbetsmiljön på arbetsplatser till sjöss till Arbetsmiljöverket
              i samarbete med Transportstyrelsen och tillkännager detta för
              regeringen.
            </item>
          </list>
          <list>
            <item sortKey="Yrkande 2" xml:id="i-7R7C2yMNckepF3Lj4SogwL">
              Riksdagen ställer sig bakom det som anförs i motionen om att
              regeringen snarast bör återkomma med förslag till ändring i fartygssäkerhetslagen
              så att fackliga organisationer får rätt att utse skyddsombud på
              arbetsplatserna ombord samt att regionala skyddsombud får samma
              rättigheter till sjöss som på land i enlighet med arbetsmiljölagen
              och tillkännager detta för regeringen.
            </item>
          </list>
          <list>
            <item sortKey="Yrkande 3" xml:id="i-AHgQjPyYAbLo6uUhYiBjWa">
              Riksdagen ställer sig bakom det som anförs i motionen om att
              regeringen bör göra en genomgripande översyn av särlagstiftningen
              för sjöfarten med syftet att minimera särlagstiftningen gällande
              arbetsmiljö och anställningsvillkor och tillkännager detta för
              regeringen.
            </item>
          </list>
          <list>
            <item sortKey="Yrkande 4" xml:id="i-X12hTiq7jHWySZY6ST4R12">
              Riksdagen ställer sig bakom det som anförs i motionen om att
              regeringen bör ge Transportstyrelsen direktiv om att inte överlåta
              tillsynsarbete avseende arbetsmiljö och anställningsvillkor till
              privata aktörer, såsom klassificeringssällskap och redares egenkontroll,
              och tillkännager detta för regeringen.
            </item>
          </list>
          <list>
            <item sortKey="Yrkande 5" xml:id="i-KrRUY3Qkdo5ZFQ9Q1TTDUP">
              Riksdagen ställer sig bakom det som anförs i motionen om att
              regeringen bör återkomma med förslag om hur arbetstagare på svenska
              fartyg ska skyddas enligt svensk lagstiftning när fartyget ligger
              på varv i annat land och tillkännager detta för regeringen.
            </item>
          </list>
          <list>
            <item sortKey="Yrkande 6" xml:id="i-FoBMrjwty6rE1vBKaNY2Yk">
              Riksdagen ställer sig bakom det som anförs i motionen om att
              regeringen bör ge Transportstyrelsen i uppdrag att skyndsamt återkomma
              med en handlingsplan för jämställdhet och trygghet till sjöss,
              inkluderande åtgärder med anledning av metoo, och tillkännager
              detta för regeringen.
            </item>
          </list>
          <list>
            <item sortKey="Yrkande 7" xml:id="i-JXabkr4Y8THyqcKi68jBSy">
              Riksdagen ställer sig bakom det som anförs i motionen om att
              regeringen i sina ägaruppdrag och direktiv till statliga bolag,
              verk, affärsverk och myndigheter bör uppdra åt dessa att enbart
              använda sjöfartstransporter som är certifierade enligt Responsible
              Shipping Initiative (RSI) och tillkännager detta för regeringen.
            </item>
          </list>
          <list>
            <item sortKey="Yrkande 8" xml:id="i-AjfCzN5QGU8vEXYVVKNZE1">
              Riksdagen ställer sig bakom det som anförs i motionen om att
              regeringen skyndsamt bör återkomma med ett förslag för en sammanhållen
              lagstiftning för sjöfartscabotage i svenska vatten, i vilken alla
              fartyg som utför cabotage i svenska vatten lyder under svenska
              lagar och regler och svenska myndigheters tillsyn oavsett flaggstat,
              och detta tillkännager riksdagen för regeringen.
            </item>
          </list>
          <list>
            <item sortKey="Yrkande 9" xml:id="i-FYBFvbUxBCHKXfQFt3UaNF">
              Riksdagen ställer sig bakom det som anförs i motionen om att
              regeringen bör utreda och utvärdera avregleringen av taximarknaden,
              inklusive de s.k. plattformsbolagens verksamhet, speciellt avseende
              arbetsvillkor, arbetsmiljö, trafiksäkerhet, tillgänglighet, beskattning
              och tak för antal licenser, i syfte att ge ett sammanhållet förslag
              för att åtgärda problemen och tillkännager detta för regeringen.
            </item>
          </list>
          <list>
            <item sortKey="Yrkande 10" xml:id="i-SBdgNuz5ZsQ7mi9gtH7rRp">
              Riksdagen ställer sig bakom det som anförs i motionen om att
              regeringen bör utreda de arbetsrättsliga gränsdragningarna för
              egenföretagare i taxibranschen för att förtydliga vad som utgör
              ett anställningsförhållande och vem som har ansvar för anställda
              genom att tydliggöra förhållandet mellan förare, åkare, beställningscentral
              och upphandlare samt föreslå åtgärder för att reglera detta och
              tillkännager detta för regeringen.
            </item>
          </list>
          <list>
            <item sortKey="Yrkande 11" xml:id="i-GkaQRbHssJH4UV5ckMseKv">
              Riksdagen ställer sig bakom det som anförs i motionen om att
              regeringen bör återkomma med förslag om förbättrade kör- och vilotidsregler
              för taxichaufförer samt en effektiv tillsyn gällande dessa regler
              och tillkännager detta för regeringen.
            </item>
          </list>
          <list>
            <item sortKey="Yrkande 12" xml:id="i-9o8meBNsB8LFPBFCj5yauE">
              Riksdagen ställer sig bakom det som anförs i motionen om att
              regeringen bör ge berörda myndigheter i uppdrag att genomföra
              en väsentligt förbättrad tillsyn över taxibranschen och förbättra
              sitt samarbete och tillkännager detta för regeringen.
            </item>
          </list>
          <list>
            <item sortKey="Yrkande 13" xml:id="i-LUXhbgVA7USNrKBrRPvY3Z">
              Riksdagen ställer sig bakom det som anförs i motionen om att
              regeringen skyndsamt bör utreda möjligheten att förbjuda procentlön
              i taxibranschen och tillkännager detta för regeringen.
            </item>
          </list>
          <list>
            <item sortKey="Yrkande 14" xml:id="i-L4smgApjiBMXkiT4S8KzWm">
              Riksdagen ställer sig bakom det som anförs i motionen om att
              regeringen skyndsamt bör återkomma med förslag på krav på kollektivavtal,
              god arbetsmiljö, personalövertagande med bibehållna eller bättre
              villkor och upphandlarens beställaransvar vid alla offentliga
              upphandlingar och tillkännager detta för regeringen.
            </item>
          </list>
          <list>
            <item sortKey="Yrkande 15" xml:id="i-L7XVPu3yxx3SawrdfaHLGT">
              Riksdagen ställer sig bakom det som anförs i motionen om att
              regeringen bör återkomma med förslag på åtgärder för att stärka
              beställaransvaret och upprätta en uppförandekod för transportinköp
              i de statliga bolagen och tillkännager detta för regeringen.
            </item>
          </list>
          <list>
            <item sortKey="Yrkande 16" xml:id="i-VhpERhfDWX8PJiTCsp6SB5">
              Riksdagen ställer sig bakom det som anförs i motionen om att
              regeringen bör återkomma med förslag för att implementera den
              danska modellen för rättvisa transporter och en rättvisare arbetsmarknad
              och tillkännager detta för regeringen.
            </item>
          </list>
          <list>
            <item sortKey="Yrkande 17" xml:id="i-UdHYXL5wJSi1UJuWP6f2Fb">
              Riksdagen ställer sig bakom det som anförs i motionen om att
              regeringen bör återkomma med förslag för lagstiftning om bemanningskrav
              och förbud mot ensamarbete i spårbunden trafik och tillkännager
              detta för regeringen.
            </item>
          </list>
          <list>
            <item sortKey="Yrkande 18" xml:id="i-875w7UVyngeFMfdB9jKFCN">
              Riksdagen ställer sig bakom det som anförs i motionen om att
              regeringen bör återkomma med förslag för en handlingsplan för
              en säkrare och tryggare järnvägstrafik och tillkännager detta
              för regeringen.
            </item>
          </list>
          <list>
            <item sortKey="Yrkande 19" xml:id="i-VNgVJuWdRayq6eQ3oMvQn7">
              Riksdagen ställer sig bakom det som anförs i motionen om att
              regeringen bör ge Trafikverket i uppdrag att se över vilka funktioner
              som är ändamålsenliga att återta och driva i egen regi med huvudregeln
              att alla permanenta funktioner bör drivas av myndighetens egen
              personal och inte upphandlas och tillkännager detta för regeringen.
            </item>
          </list>
          <list>
            <item sortKey="Yrkande 20" xml:id="i-T9N4uoEbbe1NUgapzpwahD">
              Riksdagen ställer sig bakom det som anförs i motionen om att
              regeringen bör ge Trafikverket i uppdrag att se över sina riktlinjer
              för upphandlingar så att upphandlingarna garanterar bra arbetsvillkor
              för den berörda personalen, även hos eventuella underleverantörer,
              och inte leder till social dumpning och tillkännager detta för
              regeringen.
            </item>
          </list>
        </div>
        <div type="motContent">
          <head type="h1" xml:id="i-5TxmjsiuG2oL2EN7po1nbT">
            3 Arbetsvillkoren är utsatta i yrkestrafiken
          </head>
          <p xml:id="i-62FouZv2w3tbCUPCzc6RZ4">
            Coronapandemin har påverkat arbetstagarna i transportbranschen
            stort. Vissa har blivit av med jobbet medan andra har hållit samhället
            igång med samhällsviktiga gods­transporter och kollektivtrafik.
            Många har riskerat sitt liv och sin hälsa i jobbet p.g.a. smittorisken
            när de har kört proppfulla bussar och utfört biljettkontroller.
            Samtidigt lever vi i en värld som blir allt mer komplex. Det gäller
            även för arbetsmarknaden, dess regler och villkor som blir mer
            brutala för arbetstagarna. Att våra rättigheter som arbetstagare
            är under hård attack, samtidigt som skyldigheterna ökar allt mer
            till den grad att vi förväntas offra vår hälsa för vår arbetsgivare,
            underlättar inte för människor. Gigekonomin, för den moderna världens
            daglönare, har gjort sitt inträde. EU:s fria rörlighet av arbetskraft
            dumpar löner och arbetsvillkor och försämrar arbetsmiljön när
            samvetslösa företag utnyttjar systemen.
          </p>
          <p xml:id="i-FDSEGLz41fuNYGcHE85jii">
            I takt med att mer och mer av kollektivtrafiken privatiserats
            har personalens villkor blivit allt sämre. Den ekonomiska pressen
            och osunda konkurrensen, som ofta sanktio­neras av offentliga
            upphandlingar av kollektivtrafiken eller av statliga bolags transport­inköp,
            gör att organisationerna blir mer och mer slimmade och arbetstagarna
            får mer att göra – med försämrade villkor och arbetsmiljö. Vänsterpartiet
            står för en annan politik som ser till att arbetstagarna har en
            sund arbetsmiljö och goda villkor.
          </p>
          <p xml:id="i-HA91ZkEzEtgomwA3st7HXm">
            Det finns mycket att göra på många av arbetsmarknadens områden
            och helt grund­läggande är att anställningsskyddet förstärks.
            Det är dags att arbetsmiljöarbetet förbättras och att de fackliga
            organisationernas ställning stärks, inte försvagas så som övriga
            partier arbetar för. Inte minst för att få fler att vilja jobba
            och stanna kvar i yrket.
          </p>
          <p xml:id="i-9scwsrv2arEjn75qVXpKTT">
            På trafikområdet ser det i många branscher mörkt ut när det gäller
            arbetsvillkor, arbetsmiljö och de anställdas trygghet. Det finns
            dock ljusglimtar. I juli 2022 presente­rade den socialdemokratiska
            regeringen 45 åtgärder mot arbetslivskriminalitet. Det är en ambitiös
            nationell strategi för att komma åt brottsligheten inom olika
            branscher.
          </p>
          <p xml:id="i-8ZfeZApcFB5hfk4WqsGnyH">
            Arbetslivskriminalitet förekommer på hela arbetsmarknaden, men
            transportsektorn anses särskilt utsatt. Det är alltför många arbetstagare
            som utnyttjas samtidigt som en osund konkurrens upprätthålls på
            arbetsmarknaden. Seriösa arbetsgivare riskerar att konkurreras
            ut av aktörer som inte följer lagar och regler kring arbete och
            arbetsmiljö. Vänsterpartiet, liksom fackförbundet Seko, välkomnar
            den tidigare regeringens ambi­tioner på området.
          </p>
          <p xml:id="i-8y4cQnZKgdWnQT1bzJ4dm3">
            I denna motion har Vänsterpartiet valt att belysa fem transportbranscher
            där akuta problem måste åtgärdas. Vår ingång är att politiken
            måste ta ett större ansvar för arbets­villkoren i yrkestrafiken.
          </p>
          <head type="h1" xml:id="i-DtVNXt5DRzw9dpaHXUjMsk">
            4 Bättre arbetsmiljö till sjöss
          </head>
          <p xml:id="i-SnzzFCsZbxv8NSs7gadq5K">
            ”Lagstiftningen om och tillsynen av arbetsmiljön till sjöss är
            ett lapptäcke av regler och undantag som dessutom släpar efter
            lagstiftningen som gäller för arbetsmiljön iland. Det är dags
            att riksdagen, regeringen och ansvariga myndigheter tar ett helhetsgrepp
            och ser till att rätten till en god arbetsmiljö gäller på alla
            svenska arbetsplatser. Det ska vara lätt att följa arbetsmiljölagen
            – även för dem till sjöss” (Kenny Reinhold, ordförande Seko sjöfolk).
          </p>
          <p xml:id="i-YLBETMG6BGjyWu1p9rvhuy">
            Vänsterpartiet håller med. Sveriges arbetsmiljölagstiftning ska
            gälla på alla arbets­platser i Sverige. Så är det inte i dag.
            Arbetsmiljöer till sjöss är utsatta för särlagstiftning och väsentligt
            sämre kontroller än arbetsmiljöer på land och detta innebär att
            förutsätt­ningarna för en god arbetsmiljö är betydligt sämre till
            sjöss än på land. Sjöfarten är till sin natur global och lyder
            i stora delar under internationell rätt, vilket gör kontroll och
            lagstiftning mer komplicerat. Det kan dock inte vara en ursäkt
            för att underlåta att arbeta för en god arbetsmiljö och samma
            rättigheter för dem som arbetar till sjöss som för dem som arbetar
            på land. Här måste Sverige vara ett föregångsland.
          </p>
          <p xml:id="i-PtUKdFQPaf6abo4zzTxNYt">
            I Transportstyrelsens säkerhetsöversikt för år 2021 presenteras
            statistik över rapporterade olyckor och tillbud i den svenska
            yrkessjöfarten tillsammans med en beskrivning av det förebyggande
            säkerhetsarbetet. Inom yrkessjöfarten omkom sju personer eller
            saknas efter olyckor, vilket är fler än på länge. Det understryker
            vikten av ett fortsatt idogt arbete för bättre och säkrare arbetsmiljö
            till sjöss.
          </p>
          <p xml:id="i-9f9jZmhjQQzQapLpcPEv74">
            Inte heller ska någon arbetsgivare kunna komma undan sitt ansvar
            genom att ”bekvämlighetsflagga” sina fartyg och därmed försöka
            komma undan de regler Sverige har för trygghet och säkerhet på
            arbetsplatsen och grundläggande arbetsvillkor. Därför är en översyn
            av reglerna om sjöfartscabotage – möjligheten att utföra transporter
            konti­nuerligt i svenska vatten under ett annat lands flagg –
            viktig. Regeringen gav Transport­styrelsen ett uppdrag att utreda
            arbetsmiljön och reglerna kring denna till sjöss samt hur kontroller
            och annat fungerar. Transportstyrelsen redovisade uppdraget i
            början av maj 2021 och flera av förslagen i rapporten är i linje
            med Vänsterpartiets åsikter och förslag. Vi kommer ändå att fortsätta
            att lägga liknande yrkanden till dess att regeringen föreslår
            åtgärder enligt rapporten. Vissa saker kan inte vänta, men vi
            ser fram emot regeringens behandling av Transportstyrelsens rapport.
          </p>
          <p xml:id="i-B8ouoWHSti2HMQZoQjuU38">
            Vänsterpartiet anser dock att det finns problem som man kan och
            bör börja arbeta med genast och som inte behöver invänta ovanstående
            arbete. I denna motion kommer vi med några förslag, såsom rätten
            för fackföreningar att utse skyddsombud samt regio­nala skyddsombuds
            tillträde till arbetsplatser även till sjöss och ett arbete med
            att över­föra tillsynen av arbetsmiljön till Arbetsmiljöverket,
            den myndighet som normalt har ansvaret.
          </p>
          <p xml:id="i-HcTNV9fyFmZTeBhJTm8umc">
            Globalt är brister i arbetsmiljö, säkerhet och anställdas villkor
            ett stort problem. Sverige behöver vara aktivt i det internationella
            arbetet för att förbättra situationen. Vänsterpartiet anser också
            att statliga bolag, affärsverk, verk och myndigheter ska före­gå
            med gott exempel och enbart anlita transporter som är schysta,
            både mot de anställda och mot klimat och miljö, genom att ställa
            krav på RSI-certifiering (Responsible Shipping Initiative). Detta
            är några av Vänsterpartiets förslag för att förbättra arbets­miljön
            till sjöss.
          </p>
          <head type="h2" xml:id="i-ALXvCTug7o37KvWWTfcvdu">
            4.1 Ansvaret för tillsynen av arbetsmiljön till sjöss
          </head>
          <p xml:id="i-DTom5QEHN5B8BBqEpZmz27">
            Arbetsmiljölagen gäller varje verksamhet i vilken arbetstagare
            utför arbete för en arbets­givares räkning. Arbetsmiljöverket
            har tillsynsansvaret för alla svenska arbetsplatser – med det
            enda undantaget av fartyg där betydande särlagstiftning finns,
            både i arbets­miljölagen och i fartygssäkerhetslagen (2003:364).
            Denna särlagstiftning innebär bl.a. att det är Transportstyrelsen
            som har tillsynsansvaret för fartygsarbete (arbete för fartyg­ets
            räkning som utförs ombord eller på annat ställe av någon som följer
            med fartyget). I andra delar av sjöfartssektorn som inte rör fartygsarbete,
            t.ex. i fråga om pråmar och fartyg som används för hotell- eller
            restaurangverksamhet, är det Arbetsmiljöverket som har tillsynsansvaret
            med stöd av Transportstyrelsen.
          </p>
          <p xml:id="i-VzpsCL1qsiCk5fUj8XAnC4">
            Transportstyrelsen har vid sina inspektioner på fartyg fokus
            på fartygens sjövärdig­het och sjösäkerhet, vilket är myndighetens
            och inspektörernas expertområde. Arbets­miljön är m.a.o. inte
            prioriterad och kompetens saknas för inspektion och utvärdering
            av den sociala och organisatoriska arbetsmiljön, men också i många
            fall av den fysiska arbetsmiljö som inte är direkt relaterad till
            sjösäkerheten.
          </p>
          <p xml:id="i-85sBcwGb44ySkbcqUi769B">
            Denna bild bekräftas i den undersökning Transportstyrelsen gjort.
            Den konstaterar i sin rapport Sjömännens arbets- och levnadsvillkor
            (dnr TSG 2019‑6320) från september 2019 att man ser brister i
            sitt arbetssätt inom ramen för sitt ansvar för arbetsmiljö för
            fartygsarbete, speciellt när det gäller den organisatoriska och
            sociala arbetsmiljön. Den absoluta majoriteten av noterade brister
            sedan 2008 har varit fysiska brister, och väldigt få organisatoriska
            och sociala brister i arbetsmiljön har påpekats, men rapporten
            visar på en helt annan verklighet.
          </p>
          <p xml:id="i-SriZ4y1QCqjqUSoQX9BkDA">
            Utöver detta så blir det med två olika myndigheter vars tillsynsansvar
            överlappar varandra tydliga gränsdragningsproblem. Exempelvis
            är det när en olycka inträffar med en hamnarbetare ombord på ett
            fartyg i hamn Arbetsmiljöverkets ansvarsområde, men inträffar
            samma olycka med en ombordanställd sjöman är det Transportstyrelsens
            ansvarsområde. Det har förekommit att det inte ens i akuta och
            allvarliga situationer är tydligt ens för de ansvariga myndigheterna
            vem som har tillsynsansvaret, och samverkan mellan myndigheterna
            har i flera fall inte fungerat väl. Det finns exempel på detta
            i haveriutredningar och Transportstyrelsen har även på andra sätt
            fått kritik av Statens haverikommission angående sitt agerande
            vid arbetsplatsolyckor p.g.a. bristande tillsyn, t.ex. gällande
            Stena Saga (RS 2015:04) och Finnpartner (RS 2016:09).
          </p>
          <p xml:id="i-CW8C9mkwibKvSqgDHv2TNr">
            Vänsterpartiet konstaterar att Transportstyrelsens tillsyn inte
            fungerar tillfreds­ställande när det gäller arbetsmiljö och att
            denna myndighet inte har och heller inte kan förväntas ha all
            den kompetens som krävs för tillsynen av arbetsmiljön. Förutsättning­arna
            för Arbetsmiljöverket och Transportstyrelsen skiljer sig åt. Arbetsmiljöverkets
            uppdrag är specifikt arbetsmiljön på många olika arbetsplatser
            medan Transport­styrelsen normalt inte alls har det uppdraget.
            Däremot har Transportstyrelsen och dess inspektörer kunskaperna
            när det gäller det tekniska och sjösäkerheten, kompetens som Arbetsmiljöverket
            inte besitter och som är viktig när det gäller sjösäkerhet och
            olika certifikat. Vänsterpartiet ser det som lämpligt att Arbetsmiljöverket
            tar över ansvaret för de anställdas arbetsmiljö i enlighet med
            arbetsmiljölagen, men i samverkan med Transportstyrelsen som har
            ansvar för fartygs sjösäkerhet och sjövärdighet.
          </p>
          <p xml:id="i-FVntKXfaCeerHjNGTzsK2f">
            Regeringen bör återkomma med en plan för att överföra tillsynsansvaret
            för arbets­miljön på arbetsplatser till sjöss till Arbetsmiljöverket
            i samarbete med Transport­styrelsen. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-4arzfF1XGeuD9knN3yZkPD">
            4.2 Skyddsombud
          </head>
          <p xml:id="i-5GJnWjJxAZQYKJLDbvwAq1">
            Enligt arbetsmiljölagen utses skyddsombud på svenska arbetsplatser
            av fackliga organi­sationer. Dock är arbetsplatser på fartyg undantagna
            denna regel och det finns en särlag­stiftning som framgår av 4
            kap. fartygssäkerhetslagen och 5 kap. fartygssäkerhets­förordningen.
            Dessa regler innebär att facket inte har rätt att utse skyddsombud.
            De ombordanställda kan utse skyddsombud om de är minst fem, men
            reglerna ger också arbetsgivaren rätt att göra det i stället,
            vilket frekvent förekommer.
          </p>
          <p xml:id="i-Nd74nuhQAcyyE3CjMQo9J8">
            Vänsterpartiet har länge drivit frågan om rätt för fackliga organisationer
            att själva utse skyddsombud. Därför är vi, liksom Seko sjöfolk,
            glada att vårt arbete ser ut att ha gett resultat. I juni 2022
            meddelade regeringen att de ger Transportstyrelsen i uppdrag att
            lämna förslag på regler för att ha regionala skyddsombud inom
            sjöfarten. Transport­styrelsen ska redovisa uppdraget till Regeringskansliet
            (Infrastrukturdepartementet) senast den 1 februari 2023. Förslaget
            är ännu inte verklighet och därför fortsätter vi att lägga yrkandet
            om skyddsombud tills det finns ett regelverk på plats som tillåter
            att fackliga organisationer utser skyddsombud på arbetsplatserna
            ombord samt att regionala skyddsombud får samma rättigheter till
            sjöss som på land i enlighet med arbetsmiljö­lagen.
          </p>
          <p xml:id="i-DXoZfSfYLFThDK2DWEZTNd">
            En förutsättning för att det systematiska arbetsmiljöarbetet
            ska fungera är att det finns trygga, utbildade skyddsombud på
            arbetsplatserna. Fackförbunden är den enda stödresurs som skyddsombuden
            har i de fall de utsätts för repressalier eller andra sam­verkanstvister.
            Särreglerna kan innebära att en säsongsanställd utses utan att
            veta vad uppdraget innebär och utan möjlighet att ifrågasätta,
            anmäla eller förhandla av rädsla för att förlora arbetet. Det
            innebär också att många skyddsombud är oorganiserade och inte
            har stöd av en större organisation. Vid samverkanstvister kan
            de vara tvungna att bekosta en rättsprocess själva, vilket få
            personer klarar. Det finns fall då skyddsombud utan utbildning
            använts av arbetsgivaren för att fastställa beslut i t.ex. rehabiliterings­ärenden
            och riskbedömningar som inte är förankrade i lagar och regelverk.
            Detta sätter grunderna i arbetsmiljöarbetets samverkan ur spel.
          </p>
          <p xml:id="i-SqeXavPR2uhz1uZT9HorpB">
            Det finns också ett stort behov av att kunna utse regionala skyddsombud,
            inte minst i skärgårdstrafiken som är starkt säsongsbetonad, med
            stor personalomsättning och ofta mindre än fem personer i besättningen.
            Den skattefinansierade trafiken, med krav på kollektivavtal och
            där den fackliga verksamheten fungerar väl, verkar fungera bättre.
            Behovet är också stort i andra verksamheter, inte minst på mindre
            rederier med små resurser och bristande kunskap om arbetsmiljöarbete.
            Det skulle vara bra för både arbetstagare och arbetsgivare om
            facken fick utse och utbilda skyddsombud som kan vara med och
            utveckla det systematiska arbetsmiljöarbetet.
          </p>
          <p xml:id="i-3pgareKQw4sSdCsSmA7sRQ">
            Transportstyrelsen har meddelat en lagtolkning som innebär att
            skyddsombud på fartyg inte har möjlighet att lämna uppgifter som
            är belagda med tystnadsplikt vidare till sakkunnig i arbetsmiljöfrågor
            hos en central arbetstagarorganisation. Det betyder att skyddsombuden
            på fartyg inte har någon möjlighet att få stöd i arbetsmiljöfrågor
            som är belagda med tystnadsplikt. Detta är en helt orimlig tolkning
            och ordning.
          </p>
          <p xml:id="i-X9rxpVxXSc6bxf7fpxe3wT">
            För att arbetsmiljöarbetet ska fungera på bästa sätt och för
            att ett utsett skyddsombud ska ha en rimlig möjlighet att fullgöra
            sitt uppdrag på bästa sätt måste fackförbunden ges den rätt att
            utse skyddsombud som föreskrivs i 6 kap. arbetsmiljölagen, inklusive
            möjligheten att praktisera systemet med regionala skyddsombud.
            Detta är helt grund­läggande i den svenska modellen om samverkan
            mellan arbetsmarknadens parter.
          </p>
          <p xml:id="i-CCVgYNMMjBzPi9ZY8tddc9">
            Regeringen bör snarast återkomma med förslag till ändring av
            fartygssäkerhetslagen så att fackliga organisationer får rätt
            att utse skyddsombud på arbetsplatserna ombord samt att regionala
            skyddsombud får samma rättigheter till sjöss som på land i enlighet
            med arbetsmiljölagen. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-5CSk4EWkkhY6y4TP2bZvfi">
            4.3 Översyn av särlagstiftning
          </head>
          <p xml:id="i-UYvCjZPie1aTauDMYGpyMe">
            Sjöfartens särlagstiftning och dess negativa påverkan på det
            systematiska arbetsmiljö­arbetet samt den bristande myndighetstillsynen
            är omfattande. Regelverket för arbets­miljö på fartyg är komplext,
            detaljerat och till delar omodernt. En konsekvens är att implementeringen
            av nya föreskrifter tar mycket längre tid än vad som är rimligt,
            i vissa fall flera år. Normalt är det arbetsgivarens ansvar att
            följa Arbetsmiljöverkets föreskrifter som är tillämpliga för deras
            verksamhet; inom sjöfarten är det Transportstyrelsen som meddelar
            vilka föreskrifter som rederierna ska följa och vilka de inte
            behöver följa. Exempelvis infördes föreskrifterna om organisatorisk
            och social arbetsmiljö för sjö­farten flera år efter att de trätt
            i kraft på alla andra arbetsplatser i Sverige. Många av särregleringarna
            av arbetsmiljön ombord framträder som helt onödiga och otidsenliga
            och kan t.o.m. vara direkt farliga för de anställda.
          </p>
          <p xml:id="i-RsdtvMTfmTkNx894FxTPw">
            Regeringen bör göra en genomgripande översyn av särlagstiftningen
            för sjöfarten med syftet att minimera särlagstiftningen gällande
            arbetsmiljö och anställningsvillkor. Detta bör riksdagen ställa
            sig bakom och ge regeringen till känna.
          </p>
          <head type="h2" xml:id="i-QwcdoWrqsgEzSZrPNo1H9v">
            4.4 Privata aktörer som tillsynsmyndighet
          </head>
          <p xml:id="i-W1wib6LxgDABHJ6MvcSQNT">
            Transportstyrelsen har valt att delegera mycket av sitt tillsynsansvar,
            även gällande arbetsmiljöfrågor, till s.k. godkända organisationer
            eller klassningssällskap. Klassnings­sällskapen befinner sig i
            en konkurrenssituation gentemot rederierna där kritik vid tillsyn
            kan leda till att ett klassningssällskap förlorar uppdrag och
            därmed inkomster. Vidare utförs vissa kontroller via redares egenkontroll;
            redaren bestämmer alltså själv om den uppfyller vissa krav.
          </p>
          <p xml:id="i-T2mUyWaMcUQX4unfX1HHym">
            Lämpligheten och opartiskheten i att myndighetstillsyn av arbetsmiljö
            delegeras till privata aktörer kan starkt ifrågasättas. Vänsterpartiet
            anser att myndighetsansvar och myndighetsutövning inte ska utföras
            av privata aktörer utan av ansvarig myndighet, för rättssäkerhet
            och likvärdighet i bedömningar. Detta kan också ifrågasättas utifrån
            7 kap. 1 § arbetsmiljölagen (Arbetsmiljöverket utövar tillsyn
            över att denna lag och före­skrifter som meddelas med stöd av
            lagen följs). Transportstyrelsen har dock uppenbar­ligen gjort
            bedömningen att delegation till en privat aktör kan ske. Eftersom
            Transport­styrelsen delegerar delar av tillsynen till privata
            aktörer förlorar man helhetssynen över fartygens arbetsmiljö-
            och säkerhetsarbete samt egen kompetens på området.
          </p>
          <p xml:id="i-T4PNi5u78Qs7fqFAJ4eEbK">
            Regeringen bör ge Transportstyrelsen direktiv om att inte överlåta
            tillsynsarbete avseende arbetsmiljö och anställningsvillkor till
            privata aktörer, såsom klassificerings­sällskap och redares egenkontroll.
            Detta bör riksdagen ställa sig bakom och ge reger­ingen till känna.
          </p>
          <head type="h2" xml:id="i-Gh67af3RPjtqEApkZ9XE3q">
            4.5 Varv i ett annat land
          </head>
          <p xml:id="i-7coec436L7jjwbgymMcavL">
            Det är i dag mycket vanligt att sjömän anställda av redaren arbetar
            ombord på fartyg när de ligger på varv. Ofta är det utländska
            varv både inom och utanför EU som rederierna kontrakterat för
            att utföra arbetet. Det råder ofta samverkansbrister mellan rederierna
            och varven när det gäller arbetsmiljöarbete.
          </p>
          <p xml:id="i-ErWsUYX4zt79dWViM1NJBh">
            Besättningen bor ofta ombord på fartyget under varvsvistelsen,
            vilket ställer stora krav på att arbets- och levnadsförhållandena
            är säkra. Arbetsmiljöbrister har flera gånger rapporterats. Det
            kan vara sådant som brandlarm ur funktion eller exponering av
            farliga kemikalier, damm och asbest.
          </p>
          <p xml:id="i-WwqWnQhkvjCR9afuvoQkhz">
            Transportstyrelsen har svarat att tillsynen på utländska varv
            inte ligger inom myndig­hetens tillsynsområde och besättningen
            hänvisas till den tillsynsmyndighet för arbets­miljö som finns
            i det land där varvet ligger, vilket gör att de i vissa fall inte
            får något som helst stöd p.g.a. lagstiftning och tillsyn i olika
            länder. Svenska arbetstagare utsätts därmed för onödiga och farliga
            risker och är i vissa fall rättslösa.
          </p>
          <p xml:id="i-XYn3HWJ4vQek4y3nwZEYyA">
            Regeringen bör återkomma med förslag om hur arbetstagare på svenska
            fartyg ska skyddas enligt svensk lagstiftning när fartygen ligger
            på varv i andra länder. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-5T9PLPe5HJXRUMjmXbE8fQ">
            4.6 Jämställdhet och metoo-rörelsen ombord
          </head>
          <p xml:id="i-5nwzhNY3hagz9bZyXaaHdZ">
            Berättelserna under det som kallas för metoo-rörelsen var många
            och berörde alla branscher och områden i samhället. Uppropet spreds
            även inom sjöfarten. Att rösterna tystnat något innebär inte på
            något sätt att problemen inte finns kvar.
          </p>
          <p xml:id="i-Tn5WwbuYMc3WwqLrEKN6LJ">
            Av Transportstyrelsens rapport Sjömännens arbets- och levnadsvillkor
            (dnr TSG 2019‑6320) från september 2019 framgår det att kränkande
            handlingar och trakasserier är vanligare ombord på fartyg jämfört
            med på arbetsmarknaden i sin helhet. Intendentur­personalen (dvs.
            de som arbetar som restaurangpersonal, hotellpersonal, med städning
            och annat som inte är relaterat till fartygets framdrift) och
            kvinnliga sjömän generellt upplever en sämre social och organisatorisk
            arbetsmiljö. Den enkät som Transport­styrelsen genomfört för rapporten
            visar att 38 procent av kvinnorna (som svarat på enkäten) upplevt
            kränkande handlingar eller trakasserier under det senaste året,
            vilket kan jämföras med 16 procent av männen. Iland är siffrorna
            betydligt lägre, även om det är svårt att jämföra undersökningarna
            direkt.
          </p>
          <p xml:id="i-BBxunZToAJaVJdkhZPHsyP">
            På frågan om kvinnor och män behandlas lika på arbetsplatsen
            anser 20 procent av kvinnorna att påståendet att de gör det stämmer
            ganska eller mycket dåligt överens med hur verkligheten ser ut,
            jämfört med 7 procent av männen. Könsbaserade kränkningar eller
            trakasserier var den vanligaste diskrimineringsgrunden bland kvinnorna
            medan ålder var den vanligaste bland männen. Likabehandling behöver
            medvetandegöras. Rapporten visar att arbetsmiljön ombord behöver
            utredas och undersökas grundligt. Metoo visade att även sjöfarten
            har problem med trakasserier och ojämlikhet och här krävs ett
            strategiskt och organiserat arbete för att komma till rätta med
            problemen.
          </p>
          <p xml:id="i-7CAdjMGKPHnkdDTGA9ddjV">
            Regeringen bör ge Transportstyrelsen i uppdrag att skyndsamt
            återkomma med en handlingsplan för jämställdhet och trygghet till
            sjöss, inkluderande åtgärder med anled­ning av metoo. Detta bör
            riksdagen ställa sig bakom och ge regeringen till känna.
          </p>
          <head type="h2" xml:id="i-KBhANKrev4wGuH96BnZ1Hg">
            4.7 Statens ansvar för schysta sjötransporter
          </head>
          <p xml:id="i-Dix9shpPqzZX7ub79jWYMQ">
            Statligt ägda bolag, affärsverk, verk och myndigheter ska ha
            ett särskilt ansvar för att deras verksamhet är hållbar när det
            gäller både klimat, miljö och social hållbarhet. Det ansvaret
            tas långt ifrån alltid i dag.
          </p>
          <p xml:id="i-QScThHJHyS1V8Mv9baJxHx">
            Flera statliga bolag använder sig av transporter till sjöss,
            inte minst bolag som LKAB och Sveaskog, utan att ställa krav på
            arbetsmiljö och anställningsvillkor ombord på de fraktfartyg som
            de använder sig av, samtidigt som vi vet att många fartyg på den
            globala marknaden har fruktansvärda förhållanden ombord. Vänsterpartiet
            anser att alla verksamheter som det offentliga på något sätt styr
            över, även genom ägande, ska föregå med gott exempel.
          </p>
          <p xml:id="i-3DvT3XaWNTvLSUYomscamZ">
            Regeringen bör i sina ägaruppdrag och direktiv till statliga
            bolag, verk, affärsverk och myndigheter uppdra åt dessa att enbart
            använda sjöfartstransporter som är certi­fierade enligt Responsible
            Shipping Initiative (RSI). Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-VrQL1HM9McufV22MvAFjG1">
            4.8 Cabotage
          </head>
          <p xml:id="i-Vak12rapvSY7fLdD63fjMT">
            Sjöfartscabotage innebär kommersiella sjötransporter av passagerare
            och gods mellan hamnar i en och samma stat. Det finns två olika
            typer av cabotage: kustcabotage och inlandscabotage.
          </p>
          <p xml:id="i-JtYfEUakqjtDGLeRazV89N">
            En genomgripande genomgång av gällande rätt men också med förslag
            till ny lag­stiftning görs i promemorian Cabotage av Johan Schelin
            vid juridiska institutionen vid Stockholms universitet. Den är
            framtagen på uppdrag av Näringsdepartementet och publicerades
            2016-12-15 (N2016/01320/MRT).
          </p>
          <p xml:id="i-ERMf7xxzgpK7hqq1VNPJbU">
            Grundregeln för sjöfartscabotage i Sverige har varit att endast
            svenskflaggade fartyg får utföra dessa transporter. Detta baseras
            på den i Sverige äldsta gällande lagstiftningen: Kongl. Maj:ts
            Förordning Angående De Fremmandes Fahrt på Swerige och Finland
            Dat. 10 november 1724 (produktplakatet) och Kongl. Maj:ts Förklaring
            öfver Förord­ningen af den 10 Nov. 1724 Angående De Fremmandes
            Fahrt på Swerige och Finland, gifven Stockholm i Råds-Cammaren
            den 28 februari Åhr 1726 (förklaringen). Stora delar är obsoleta
            (exempelvis kan inte finska hamnar längre räknas som svenska).
          </p>
          <p xml:id="i-7roF8D5HftTu4w9Mb9CyYk">
            EU-bestämmelser har öppnat upp för utländska fartyg flaggade
            i EES-stater, men lagstiftningen utgår fortfarande från att det
            enbart är svenskflaggade fartyg som har tillåtelse att utföra
            både kust- och inlandscabotage. För de utländska fartyg som arbetar
            i svenska vatten gäller flaggstatsprincipen (i stället för värdstatsprincipen),
            dvs. att flagg­statens lagstiftning gäller ombord. Detta öppnar
            upp för problem, inte minst när det gäller sjösäkerhet, arbetsmiljö
            och anställningsvillkor, eftersom det betyder att utländska fartyg
            inte lyder under svenska lagar och regler och svensk tillsyn även
            när deras arbete främst utförs i svenska vatten. För många av
            dessa fartyg gäller heller inte internatio­nella konventioner,
            då de är för små för det.
          </p>
          <p xml:id="i-JgzpCR34FHVgAcXVBAHvp2">
            Det faktum att cabotagemarknaden numera utgör en del av den gemensamma
            euro­peiska marknaden gör att utländska fartyg på ett helt annat
            sätt än tidigare kan komma att operera mer eller mindre ständigt
            i svenska farvatten. Ett rederi kan i princip välja att bedriva
            linjefart i den svenska skärgården med fartyg flaggade i det maltesiska
            fartygs­registret och med polska besättningar ombord. Detta utan
            att behöva följa svenska lagar och regler och utan att svenska
            myndigheter kan utöva tillsyn över verksamheten.
          </p>
          <p xml:id="i-7FL7V63jpeZSpPwcwnPFTC">
            Situationen och glappet i lagstiftningen kan ge upphov till illojal
            konkurrens där redare skaffar sig konkurrensfördelar genom att
            använda sig av undermåligt tonnage och genom att dumpa villkoren
            för de anställda och arbetsmiljön. I förlängningen inne­bär detta
            även en ökad risk för sjöolyckor och skador på miljön.
          </p>
          <p xml:id="i-5fvWxWShMRvVp5EMacEGf3">
            I och med att det nuvarande regelverket i hög grad endast omfattar
            svenskflaggade fartyg öppnar det för illojal konkurrens genom
            att sjösäkerheten och arbetsförhållandena ombord på utländska
            fartyg som regelbundet utför inrikes sjötransporter i Sverige
            åsidosätts jämfört med svenskflaggade fartyg. I förlängningen
            kan en sådan utveckling även leda till att exempelvis svenska
            skärgårdsredare väljer att flagga ut för att undgå sjösäkerhets-
            och arbetsrättsliga krav som uppfattas som kostsamma eller på
            annat sätt betungande. De svenska bestämmelserna avseende sjösäkerhet
            och arbetsförhållanden ombord bör därför anpassas så att de även
            omfattar utländska fartyg som bedriver regelbundna transporter
            av passagerare och gods mellan svenska hamnar.
          </p>
          <p xml:id="i-FRqhvBRxoJTaG1x8puNotn">
            Vänsterpartiet anser att det är självklart att utländska fartyg
            som används i svensk inrikes trafik ska räknas som en del av den
            svenska sjöfartsmarknaden och att de ska behandlas som om de vore
            svenska fartyg beträffande tillsyn och regler för sjösäkerhet,
            anställningsvillkor och arbetsmiljö. Detta för likvärdiga konkurrensmöjligheter,
            för sjösäkerheten och för de anställdas trygghet och villkor.
          </p>
          <p xml:id="i-8sQwfvsNHoxMznv72AGErH">
            Regeringen bör skyndsamt återkomma med ett förslag för en sammanhållen
            lagstift­ning för sjöfartscabotage i svenska vatten, i vilken
            alla fartyg som utför cabotage i svenska vatten lyder under svenska
            lagar och regler och svenska myndigheters tillsyn oavsett flaggstat.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-CsCADfU4Bhfpn7uV7LDLYV">
            5 Ordning och reda i taxibranschen
          </head>
          <p xml:id="i-58xLqfXS2Yeasr8sPtgcCe">
            Taximarknaden avreglerades 1990. Konsekvenserna har varit stora,
            inte minst för taxi­chaufförerna. Överetableringen i storstäderna
            är stor och priserna har gått upp samtidigt som chaufförernas
            situation försämrats radikalt med sämre villkor, mer stress, ekono­misk
            osäkerhet och låga löner. Yrket har gått från att vara ett högstatusyrke
            med goda villkor till ett lågstatusyrke med dåliga villkor och
            stora risker. Upphandlingar vinns alltför ofta av oseriösa företag
            som pressar priserna genom social dumpning. Kollektiv­avtal är
            alltför sällsynta och när de finns följs de ofta inte. På grund
            av hur branschen är uppbyggd är fackliga organisationers ställning
            svag. Så kallade plattformsbolags inträde på marknaden har ytterligare
            förvärrat problemen.
          </p>
          <p xml:id="i-QMHj7C5pnaKHVa4ZqBbfpT">
            Taxibranschen är i dag ohållbar. Situationen har varit känd under
            en lång tid och det är hög tid att politiken tar ansvar och ser
            till att taxichaufförer får en god arbetsmiljö och rimliga arbetsvillkor.
            Taxi är en viktig del av vårt kollektivtrafiksystem, inte minst
            på landsbygden och i glesbygd, och används för färdtjänst och
            sjukresor. Det är mycket viktigt att branschen är välfungerande
            över hela landet, vilket inte är fallet i dag. Det behöver göras
            en större utredning av taxibranschen och tydliga åtgärder för
            en hållbar taxibransch, men under tiden finns det saker vi kan
            genomföra här och nu för att förbättra villkoren.
          </p>
          <head type="h2" xml:id="i-GpcRcFhSmhYZMMj21zcLLZ">
            5.1 Utredning och utvärdering av avreglerad taxibransch
          </head>
          <p xml:id="i-Dcgbvp95J2A9bgxSjQ4jxJ">
            Efter avregleringen av taxibranschen 1990 har många problem uppstått.
            Viss åter­reglering för att stävja de värsta avarterna har skett,
            men det gäller endast sådant som direkt drabbade kunderna, såsom
            ockerpriser. Konsekvenser för taxichaufförer och deras villkor
            har lämnats obeaktade.
          </p>
          <p xml:id="i-9wKJKU2vcqLkegDgsaNASF">
            Överetableringen i storstäderna är stor, med mycket låga marginaler
            som följd, samtidigt som det på många ställen i glesbygd och på
            landsbygden finns en påfallande brist på taxibilar. Möjligheten
            att begränsa antalet licenser behöver utredas, liksom hur man
            ska kunna tillhandahålla taxitjänster i glesbygd och på landsbygden.
          </p>
          <p xml:id="i-PFm4GxKfHem8b3tvAoUGwF">
            Taxichaufförernas villkor och situation har försämrats väsentligt.
            Det har blivit ett låglöneyrke där många arbetar mot procent och
            inte vet vad de kommer att få för lön från månad till månad. I
            dag tvingas både chaufförer och bolag att bryta mot lagar och
            regler för att alls kunna driva sin verksamhet. Många timmars
            övertid är mycket vanligt och arbetstids- och viloregler följs
            inte, helt enkelt p.g.a. att chaufförerna inte har råd att följa
            dem och/eller inte tillåts av arbetsgivare att följa dem, inte
            sällan p.g.a. ledtider och leveranskrav från upphandlare men också
            p.g.a. krav från privatresenärer, procentlön i stället för fast
            lön, betygssystem osv.
          </p>
          <p xml:id="i-3JGLEBfBeHYKnp6grN6cE4">
            Etableringen av de s.k. plattformsbolagen har ytterligare försvårat
            situationen. Dessa bolag måste också finnas med i en utredning
            och utvärdering av avregleringen, eftersom de är en av följderna
            av avregleringen.
          </p>
          <p xml:id="i-FfzS2SSkcuYJwzfVhd7pfL">
            Regeringen bör utreda och utvärdera avregleringen av taximarknaden,
            inklusive de s.k. plattformsbolagens verksamhet, speciellt avseende
            arbetsvillkor, arbetsmiljö, trafiksäkerhet, tillgänglighet, beskattning
            och tak för antal licenser, i syfte att ge ett sammanhållet förslag
            för att åtgärda problemen. Detta bör riksdagen ställa sig bakom
            och ge regeringen till känna.
          </p>
          <head type="h2" xml:id="i-JU2WnRGAPW2cvHY5WTR49u">
            5.2 Vem är arbetstagare och vem är arbetsgivare?
          </head>
          <p xml:id="i-9NaEF6W98U45m8S2WRfK8Y">
            I dag finns det många egenföretagare i taxibranschen, allt från
            personer med en egen bil som de arbetar i till åkare med 20 bilar
            eller fler. De flesta åkare som inte enbart kör upphandlade resor
            är kopplade till en beställningscentral. Ofta sitter de fast i
            kontrakt med dessa. Beställningscentraler kan t.ex. leasa ut bilar
            eller låna ut pengar till förare. De fasta kostnaderna till beställningscentralerna
            är höga och räknas per bil. De ska betalas även om bilen inte
            får några körningar. Problemet med detta blev extra stort under
            coronakrisen när människor i princip slutade åka taxi. Samtidigt
            är det mer eller mindre beställningscentralen som leder och fördelar
            arbetet för förarna. Det är natur­ligtvis ett mycket bra upplägg
            för beställningscentralerna som alltid får in sina pengar medan
            taxichaufförerna tar den ekonomiska risken. Även vid upphandlingar
            blir det ofta otydligt för förarna vem som har det egentliga arbetsgivaransvaret.
          </p>
          <p xml:id="i-G8g4qKjLVUEaSVLbVUKiuq">
            Många åkare arbetar under former som liknar ett regelrätt anställningsförhållande,
            men utan fördelarna av en anställning då de tvingas att vara egenföretagare.
            I ett delbetänkande till F‑skatteutredning (2018) listas förutsättningar
            som tyder på att ett anställningsförhållande föreligger. Majoriteten
            av dessa förutsättningar pekar på att det inom taxibranschen inte
            är den som formellt är arbetsgivare – åkaren – som också är reell
            arbetsgivare.
          </p>
          <p xml:id="i-F9swVrdXvFfZUiicc1fkNF">
            Förhållandena mellan förare, åkare, beställningscentraler och
            upphandlare är kom­plexa och mycket tyder på att den som egentligen
            ska ha arbetsgivaransvaret frånhänder sig det ansvaret. Detta
            är naturligtvis allvarligt och bör utredas för ett klargörande
            av de olika aktörernas roller. Att tvinga anställda att starta
            eget företag för att kunna avhända sig sitt arbetsgivaransvar
            kan aldrig vara tillåtet.
          </p>
          <p xml:id="i-2f3b2qP5mUC8ZNpHsVEk21">
            Regeringen bör utreda de arbetsrättsliga gränsdragningarna för
            egenföretagare i taxi­branschen för att förtydliga vad som utgör
            ett anställningsförhållande och vem som har ansvar över anställda
            genom att tydliggöra förhållandet mellan förare, åkare, beställ­ningscentral
            och upphandlare samt föreslå åtgärder för att reglera detta. Detta
            bör riks­dagen ställa sig bakom och ge regeringen till känna.
          </p>
          <head type="h2" xml:id="i-922ycbBVUzCEAkjHT6Cuyt">
            5.3 Kör- och vilotider
          </head>
          <p xml:id="i-PQbN3cry9wgPfquafwhtew">
            Kör- och vilotidsreglerna för taxichaufförer är bristfälliga.
            Många förare tvingas att bryta mot dessa, antingen för att undgå
            viten i upphandlingar eller för att få ihop en lön som räcker
            till hyra och mat. Bristerna är också ett hot mot trafiksäkerheten
            och orsakar olyckor relaterade till trötthet och stress. Taxichaufförer
            är överrepresenterade i olycks­statistiken.
          </p>
          <p xml:id="i-WN8ndjsfDhTHx7hPcaEinv">
            Kör- och vilotidsreglerna för den tunga trafiken har mycket strängare
            och rättvisare regler när det gäller arbetstider, raster och vila.
            Förbättringar i regelsystemet har gett effekt.
          </p>
          <p xml:id="i-K3Qgr9c1uaqJJhvMNi7n1S">
            Taxibranschen behöver ett motsvarande regelverk för kör- och
            vilotider anpassat för branschen.
          </p>
          <p xml:id="i-MWgquuUWoEP9z79sqwWWFm">
            Regeringen bör återkomma med förslag om förbättrade kör- och
            vilotidsregler för taxichaufförer samt en effektiv tillsyn gällande
            dessa regler. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-K7bUWbSFN6hhaCe2K8JgrW">
            5.4 Myndigheters tillsyn
          </head>
          <p xml:id="i-2oiwyZhWN7dkvNtHAkHThM">
            Sju myndigheter delar på ansvaret för kontrollen av och tillsynen
            över taxibranschen. Dessa myndigheter samverkar inte och sekretessregler
            gör att de inte utbyter informa­tion i den utsträckning som skulle
            behövas. Tillsynen och kontrollen verkar brista. Därför finns
            det behov av att regeringen tar initiativ till att myndigheterna
            börjar arbeta med taxibranschen och i detta samarbetar med varandra.
          </p>
          <p xml:id="i-4RdHyQZnpupuvWJnvZDgEW">
            Regeringen bör ge berörda myndigheter i uppdrag att genomföra
            en väsentligt förbättrad tillsyn över taxibranschen och förbättra
            sitt samarbete. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-2XjvpGKT1a55Mvgcr1FYWD">
            5.5 Utred förbud mot procentlön
          </head>
          <p xml:id="i-A9AxtC4EYpJCHEfsYGJ3QS">
            Precis efter att taximarknaden hade avreglerats och det rådde
            mer eller mindre kaos passade Biltrafikens Arbetsgivareförbund
            på att säga upp kollektivavtalet. Det tog två år att förhandla
            fram ett nytt och arbetstagarorganisationen tvingades att gå med
            på att införa procentlön i avtalet. Många taxichaufförer arbetar
            i dag mot procentlön. Vissa har kollektivavtal med en mycket låg
            garantilön, men alltför ofta betalas den inte ut. Många har dock
            inte kollektivavtal utan enbart procentlön. Det leder till stor
            stress och ångest att inte veta om man klarar sin vardagsekonomi
            från månad till månad, vilket går ut över chaufförernas hälsa
            och påverkar deras livssituation negativt. Det är dessutom negativt
            för trafiksäkerheten.
          </p>
          <p xml:id="i-S3y72ocByxUYQzkfZYmSZh">
            Genom en EU-förordning har procentlön förbjudits inom godstrafiken
            med hänvis­ning till trafiksäkerheten. Samma sak borde göras gällande
            taxibranschen. Att heltids­anställda arbetstagare jobbar på ackord
            i Sverige i dag är under all kritik och kan själv­klart inte fortgå.
          </p>
          <p xml:id="i-QgmKwhnQtn8kKEZeVv9A23">
            Regeringen bör skyndsamt utreda möjligheten att förbjuda procentlön
            i taxi­branschen. Detta bör riksdagen ställa sig bakom och ge
            regeringen till känna.
          </p>
          <head type="h2" xml:id="i-73PP6DUQKveSmSuZxF9E8R">
            5.6 Upphandlingar
          </head>
          <p xml:id="i-YAgyjmFjupZZJu3WNH58sg">
            Dåliga upphandlingar där oseriösa företag vinner kontrakt genom
            social dumpning och orimliga tidsberäkningar är ett stort problem
            för taxibranschen. Det har förbättrats något sedan lagen ändrades
            och upphandlare fick ställa krav på kollektivavtal och inte enbart
            tvingades ta hänsyn till lägsta pris, men situationen är fortfarande
            inte bra. På grund av bristande kontroller är det heller inte
            säkert att företag som vinner upphandlingar sedan följer de krav
            som ställts. Ofta är brister i leveransen kopplade till stora
            viten samtidigt som man har beräknat alldeles för korta ledtider
            som inte ger något utrymme alls för oväntade händelser, vilket
            ökar förarnas stress och leder till att de inte kan ta sina raster
            som de ska. Den pressade situationen inverkar dessutom negativt
            på trafiksäkerheten.
          </p>
          <p xml:id="i-4ZA1azQwYWBVxF3bdhYrW5">
            De upphandlande enheterna måste få möjlighet att ställa större
            krav på anbudsgivare men också ta ett större ansvar för att lagar
            och regler följs och att kraven uppfylls. Det bör också vara obligatoriskt
            att vinnande företag tar över personalen med bibehållna eller
            bättre villkor från det bolag som tidigare körde. Upphandlare
            ska också ha ett beställaransvar för att det ovan anförda ska
            vara effektivt.
          </p>
          <p xml:id="i-CvrepxiZWBzWQftB5UXCz">
            Regeringen bör skyndsamt återkomma med förslag på krav på kollektivavtal,
            god arbetsmiljö, personalövertagande med bibehållna eller bättre
            villkor och upphandlarens beställaransvar vid alla offentliga
            upphandlingar. Detta bör riksdagen ställa sig bakom och ge regeringen
            till känna.
          </p>
          <head type="h1" xml:id="i-YXDs8Fpu12wJFMV2Nk8AaJ">
            6 Rättvisa vägtransporter utan social dumpning
          </head>
          <p xml:id="i-DmL5vm212f5q4sC5x7yZQZ">
            I den socialdemokratiska regeringens proposition 2021/22:166
            Genomförande av mobili­tetspaketet föreslås nya regler om utstationering
            av förare. Särskilda regler införs i fråga om hur utstationering
            av förare ska anmälas och kontrolleras. I regeringens pressmedde­lande
            om propositionen marknadsförs den som ett avgörande steg för att
            yrkesförarna ska få bättre arbetsvillkor, att svenska löner och
            villkor ska gälla på vägarna med hårdare tag mot fusket i branschen
            och att det ska vara sund konkurrens för svenska vägtransportföretag.
            Det är bra steg framåt men kommer inte att lösa hela problematiken
            med utländska bolag – eller svenska som kontrakterar utländska
            förare – som utför tjänster på villkor långt under vad som borde
            gälla i Sverige. Därför la vi en följdmotion på området i april
            2022 (med anledning av prop. 2021/22:166 Genomförande av mobili­tetspaketet)
            där vi presenterade ett antal förslag som skulle kunna ge oss
            ordning och reda på riktigt på våra vägar. Därför fortsätter vi
            också att lägga yrkande 15 och 16 i inne­varande motion.
          </p>
          <p xml:id="i-3yb4CUXXnfMwu5LaR2Rq7P">
            Åkeribranschen har under lång tid haft stora problem med lönedumpning,
            osund konkurrens och bristande trafiksäkerhet. De allt fler kvinnliga
            chaufförerna i branschen vittnar dessutom om en hård och inte
            sällan sexistisk jargong, och under hashtaggen #banaväg som kom
            till efter metoo radades vittnesmålen upp i likhet med flera andra
            branscher. Därför är det av högsta prioritet att lagstiftningen
            efterlevs på området och att det finns ett närvarande fack med
            skyddsombud att vända sig till.
          </p>
          <p xml:id="i-DRA1o2S8FJW8BZjVX7DZWz">
            Genom åren har allt fler inrikestransporter utförts av utländska
            åkerier som betalar löner långt under svenska kollektivavtalsnivåer
            och som dessutom pressar sina chauffö­rer att bryta mot både arbetstids-
            och trafikregler. Allt fler svenska åkerier har dessutom satt
            i system att inte ha egna anställda utan endast anlita utländska
            chaufförer med F‑skattsedel. Seriösa åkerier som följer lagar
            och kollektivavtal får allt svårare att klara konkurrensen.
          </p>
          <p xml:id="i-HSnf1twJFHJrNCKykV7Ds7">
            Cabotagetrafik betyder att en godstransport utförs av en operatör
            som tillfälligt är i landet. Den regleras genom direktiv från
            EU och innebär att en utländsk bil får genom­föra tre transporter
            under sju dagar innan den måste lämna landet. Studier visar dock
            att fusket med cabotagetransporter är omfattande och att hundratals
            fordon sällan eller aldrig lämnar landet. Regelefterlevnaden är
            låg och resurserna för att kontrollera den är otillräckliga. SVT:s
            granskning från den 2 juni 2021 visar att flera stora företag,
            bl.a. det statliga Postnord, har anlitat åkerier som bryter mot
            regelverket. Förutom odrägliga arbetsvillkor för chaufförer, osund
            konkurrens och bristande säkerhet leder sänkta transportkostnader
            även till negativa miljökonsekvenser.
          </p>
          <p xml:id="i-M9vneHHroDTtzPqSUT65cy">
            Europakommissionens mål om att öppna vägtransportmarknaden och
            ge fritt till­träde för alla aktörer och operatörer har under
            lång tid motverkat en socialt och ekolo­giskt hållbar transportförsörjning.
            Politiska åtgärder krävs därför både inom EU och på nationell
            nivå för att stoppa de oseriösa åkerierna. För Vänsterpartiet
            är utgångspunkten att alla som kör i Sverige ska arbeta under
            lika och goda arbetsvillkor. För att nå dit krävs tydliga politiska
            åtgärder som främjar en sådan utveckling. Även bättre ägar­styrning
            behövs för att de statliga bolagen, såsom Postnord, visar beställaransvar
            och inte anlitar oseriösa åkerier som bryter mot regelverket.
          </p>
          <p xml:id="i-BALdmYZJYJ6FtrvNkun8oH">
            Det av Europaparlamentet i juli 2020 antagna vägpaketet (även
            kallat mobilitets­paketet) innehåller nya regler för att få bättre
            ordning på den tunga trafiken på våra vägar. Vänsterpartiet välkomnar
            beslutet som ger förutsättningar för att trafiken sker med sundare
            konkurrens och bättre arbetsvillkor. Beslutet innebär nya regler
            för ut­stationering av chaufförer så att de kan få rättvisare
            löner för sitt arbete, bättre kontroll­möjligheter genom kör-
            och vilotidsbestämmelserna samt färdskrivarbestämmelser och bättre
            reglering av cabotagetransporter. Dessutom får medlemsstaterna
            besluta om de kombinerade transporterna (godstransporter där lasten
            transporteras med minst två transportslag) i det landet ska omfattas
            av cabotagebestämmelserna, alltså som huvud­regel maximalt 3 transporter
            inom 7 dagar.
          </p>
          <p xml:id="i-4Tt7uQ8zXCwXrQw9h8ftaL">
            Efter att lagtexten förts in i EU:s officiella tidskrift dröjer
            det 18 månader innan de nya reglerna träder i kraft. Vänsterpartiet
            anser att det nu brådskar att stärka det natio­nella regelverket
            och inte minst att tillse att det nu rådande fusket som möjliggörs
            av kombidirektivet (som styr regelverket kring kombinerade transporter)
            åtgärdas genom att kombinerade transporter ska omfattas av cabotagebestämmelser.
            Men för att väg­paketet verkligen ska bli ett efterlängtat redskap
            för att uppnå ordning och reda måste även de nationella kontrollmöjligheterna
            för efterlevnaden förbättras.
          </p>
          <p xml:id="i-J9581cahymXqkA3o8RUXK5">
            I april 2021 presenterades utredningsbetänkandet Kontroller på
            väg av Utredningen om effektivare kontroller av yrkestrafik på
            väg (SOU 2021:31). I betänkandet föreslås ett antal åtgärder som
            tillsammans kan göra kontrollerna av vägtransporter effektivare.
            Framför allt handlar det om bättre samordning mellan de ansvariga
            myndigheterna, om tillräckliga resurser för att utföra kontroller
            av vägtrafiken och om sanktionsväxling. Lagstiftning för att motverka
            den negativa utvecklingen på vägtransportmarknaden börjar finnas
            på plats, och av betänkandet framgår hur den kan verkställas.
            Våren 2022 lade regeringen fram propositionen 2021/22:234 Fordon
            ska kunna klampas i fler fall. Det vill säga: fordon ska kunna
            kvarhållas till dess att missförhållanden och brister har åtgärdats.
            Syftet är bl.a. att säkerställa att utländska förare betalar avgifter
            när de inte följer reglerna och att främja en sund konkurrens
            mellan aktörerna. Propositionen röstades igenom av riksdagen juni
            2022. Vänsterpartiet välkomnar detta.
          </p>
          <head type="h2" xml:id="i-UDjd1Q164fQPueLRwtNPQv">
            6.1 Stärk de statliga bolagens beställaransvar
          </head>
          <p xml:id="i-ChUVG6MBcsXyonf31UxSGA">
            Det finns regelverk om beställaransvar, och företag kan bli dömda
            till företagsböter om det kan visas att de har anlitat transportföretag
            som har brutit mot reglerna. Det finns uppgifter om att bl.a.
            Postnord har gjort detta. Vänsterpartiet anser att regelefterlevnad
            är det minsta man kan vänta sig från ett statligt bolag med ett
            samhällsviktigt uppdrag. Därför vill vi att regeringen vidtar
            åtgärder för att säkra användningen av sunda transporter i ägarstyrningen
            och upprättar en uppförandekod gällande transportinköp för de
            statliga bolagen.
          </p>
          <p xml:id="i-SitFyku273HXu8RMhuYozb">
            Regeringen bör återkomma med förslag på åtgärder för att stärka
            beställaransvaret och upprätta en uppförandekod för transportinköp
            i de statliga bolagen. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-83b7TTrJQPpF3jYvKzF2qg">
            6.2 Inför den danska modellen
          </head>
          <p xml:id="i-9XnsBnJcimxu5W9sHZo9RR">
            Det finns även goda exempel på hur man får bukt med den osunda
            konkurrensen i transportbranschen. Vi behöver bara gå till vårt
            grannland Danmark för att konstatera att det är fullt möjligt
            att redan nu rusta för en ordning som stärker regelefterlevnaden.
          </p>
          <p xml:id="i-6s1xyj13c4NZonxJGquaxZ">
            Genom initiativ från det danska fackförbundet 3F Transport och
            arbetsgivarna införde Danmark under 2019 och 2020 nya och striktare
            regler och regeltillämpning för rättvisa transporter och en rättvisare
            arbetsmarknad.
          </p>
          <p xml:id="i-vUD2ThZniEmjM6UgWmzri">
            Grunden för initiativet var att man konstaterade att social dumpning
            och exploa­tering av förare från Östeuropa och Asien var ett enormt
            och olöst problem. Det var även ett stort och helt avgörande hinder
            för de förändringar som behöver göras för att transportsektorn
            ska bli en miljövänlig och hållbar sektor. Fackförbundet 3F Transport
            ser att så länge det är en vinstgivande affärsmodell att utnyttja
            lastbilschaufförer från andra länder för att erbjuda billiga transporter,
            inkl. tomkörningar, är det en lång väg kvar innan vi har en rättvis
            och miljövänlig transportsektor.
          </p>
          <p xml:id="i-C6McwEEeYKEMSh9nfsBsVJ">
            Den danska modellen för rättvisa transporter och en rättvisare
            arbetsmarknad står på 4 ben:
          </p>
          <head type="h3" xml:id="i-9NjbgZVhRhtqeLTrbnc7Q">
            6.2.1 Strängare nationell tillämpning på vägarna
          </head>
          <p xml:id="i-M6bfaxhWA1pfkZW3rUZRkH">
            De danska trafikkontrollerna (den danska polisen) har fått ökat
            ekonomiskt stöd för kontroll av utländska lastbilar och bussar.
            Budgeten har använts till kontroller för att stoppa olagligt cabotage
            och brott mot reglerna avseende körtid och vilotid. Man har nu
            även tillfört ytterligare medel för att säkerställa bättre och
            mer systematiska kontroller – avseende både kontroller på plats
            längs vägarna och mer djupgående undersökningar av vissa företag
            i transportkedjan. Utöver detta kommer en del av det danska kontroll­systemet
            grundat på skanning av registreringsskyltar vid gränserna att
            förstärkas från 2022 genom ekonomiska medel.
          </p>
          <head type="h3" xml:id="i-X47TjaLdsTA3pGRUSbMSMX">
            6.2.2 Nationella regler för utstationering av buss- och lastbilschaufförer
          </head>
          <p xml:id="i-GUnryFDrhtMHiyzJQWTXCB">
            Det danska Folketinget beslutade i januari 2020 att börja driva
            igenom tillämpningen av de befintliga EU-reglerna om utstationering
            av buss- och lastbilschaufförer, genom en ny lagstiftning för
            att få till stånd lojal konkurrens och lika villkor för arbetstagarna
            och åkarna i branschen. Reglerna skapar likvärdiga villkor på
            transportföretagens tuffa och brutala marknad, en marknad som
            har underminerat buss- och lastbilschaufförernas löner och arbetsvillkor.
          </p>
          <p xml:id="i-KjjV2fKeFqhoDqpRZ4iXtn">
            Som en del av de nya reglerna måste utländska transportföretag
            deklarera vissa upp­gifter. Det gör de genom att före varje transport
            (cabotage eller kombinerad transport) på de danska vägarna och
            den danska marknaden ladda upp följande uppgifter i en dansk transportdatabas:
          </p>
          <list style="ul">
            <item xml:id="i-XGnHjTC19JWUYDampkiGgC">
              Namn på den som är transportansvarig, företagets adress och kontaktuppgifter.
            </item>
            <item xml:id="i-Ff1shfED3GAJF1MqnzY7ES">
              Deklaration av transportslag (cabotage eller kombinerad transport).
            </item>
            <item xml:id="i-U4QK9kRAps66eGbCEVs4e">
              Fordonsidentitet (registreringsskylt).
            </item>
            <item xml:id="i-XHwPii9ycRur4X4kMTtD9o">
              Transportens varaktighet (cabotage eller kombinerad transport)
              och tydliga uppgifter om start- och sluttid för varje transport.
            </item>
            <item xml:id="i-NK187AnZwb2ZYBsbNPRXHV">
              Förarens identitet och kontaktuppgifter till denne.
            </item>
          </list>
          <p xml:id="i-LfPBzVrruCMYJDUEDz9HXv">
            Som en del av de nya reglerna måste följande information finnas
            tillgänglig i fordonet för inspektion av de danska myndigheterna:
          </p>
          <list style="ul">
            <item xml:id="i-5x2TgaW3599T8hZpPX2tCo">
              Handlingar för registrering av transporten i det digitala registret.
            </item>
            <item xml:id="i-7agXGV9YL6puoedk8fwGU6">
              Förarens anställningsavtal.
            </item>
            <item xml:id="i-RNCxcmsrjsXN4NuMacEALC">
              Lönebesked (som visar betalning till föraren för tidigare körningar
              i cabotage eller kombinerad transport i Danmark).
            </item>
            <item xml:id="i-7zfaiDanSmLdmHByWh5D2c">
              Deklaration av arbetstid på danskt territorium. Nya strängare
              regler för busscabotage
            </item>
          </list>
          <p xml:id="i-LtpXu2grqjjHvGxTcyS3Ft">
            Den 1 november 2019 skärpte Danmark och den danska regeringen
            tolkningen av EU‑bestämmelserna om busscabotage. Det betyder att
            utländska bussar tillåts att köra laglig cabotagetrafik upp till
            sju dagar i följd i Danmark per kalendermånad. Efter en sådan
            körperiod gäller nu en bestämmelse om en obligatorisk karenstid
            på tre veckor. Om man bryter mot detta regelverk är bötesbeloppet
            minst 35 000 danska kronor per fordon, och det ökar med antalet
            olagliga resor i Danmark.
          </p>
          <head type="h3" xml:id="i-NE45CchTdDFQNCWaNfbjV4">
            6.2.4 Tio gånger högre böter för brott mot kör- och vilotider
          </head>
          <p xml:id="i-Ka3tCs7WFkikXmUcGPijik">
            För att stoppa exploateringen av utländska förare och få ett
            slut på missbruket att utnyttja förare som tvingas att leva i
            lastbilen som affärsmodell, har den danska regeringen beslutat
            att införa mycket högre böter och mer systematiska kontroller
            på danska vägar och parkeringsområden. Böterna för förarna kommer
            att vara minst 1 300 euro (10 000 danska kronor) och minst 2 600
            euro (20 000 danska kronor) för transport­företagen. Bestämmelserna
            överensstämmer även med EU:s mobilitetspaket när de nya reglerna
            för körtid och vilotid införs på EU-nivå. En dansk rapport från
            2015 visar att utländska förare som arbetar i Danmark och norra
            Europa normalt sover i förarhytten 7,5 veckor i sträck. Det är
            olagligt och det visar på behovet av striktare regeltillämpning
            och kontroll.
          </p>
          <p xml:id="i-JjwbF6LxAQxt2PK5FH7LK2">
            Regeringen bör återkomma med förslag för att implementera den
            danska modellen för rättvisa transporter och en rättvisare arbetsmarknad.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-MFoaXG5i463eN7ZAYQnuoD">
            7 Arbetsmiljöproblemen inom spårtrafiken måste åtgärdas
          </head>
          <p xml:id="i-XA8GcmZ9HGV8JpWc11mj42">
            Fackförbundet Seko har under en längre tid slagit larm om försämrad
            arbetsmiljö inom spårtrafiken. I rapporten Med hälsan som insats
            – En rapport om en hotfull vardag inom spårtrafiken (2019) visar
            Seko att arbetsmiljöproblem som underbemanning, hot, våld och
            sexuella trakasserier är mycket vanliga och att ombordpersonalen
            är en särskilt utsatt grupp. Problemen finns både i fjärrtrafiken
            och i den regionala kollektivtrafiken och de har eskalerat under
            coronapandemin.
          </p>
          <head type="h2" xml:id="i-KNhSYkYztzSP7t1TZW61Zk">
            7.1 Lagstiftning om bemanningskrav och åtgärder mot hot, våld
            och ensamarbete inom spårtrafiken
          </head>
          <p xml:id="i-TgoPjS9w9k5V6EX4QynkBY">
            Sekos rapport pekar ut ensamarbetet som en viktig faktor i problematiken.
            Det gör personalen mer utsatt för hot, våld och trakasserier,
            och låg personaltäthet utgör även en risk för trafikanternas trygghet
            och trafiksäkerheten. Rapporten lyfter upphandlingarna som genomförs
            med det lägsta priset som det främsta urvalskriteriet som en grundorsak
            till den låga bemanningen. Det saknas lagstiftning om lägst bemanning
            inom spår­trafiken och operatörer som slimmar ner organisationen
            till den lägsta möjliga nivån gynnas ekonomiskt. Eftersom det
            inte ställs skarpa krav på bemanning och arbetsmiljö i upphandlingar
            fortsätter situationen med underbemanning. Inte heller SJ:s ägardirektiv
            innebär tydliga riktlinjer för bemanning, samtidigt som bolagets
            avkastningskrav ger incitament till besparingar.
          </p>
          <p xml:id="i-6f41fyXwhZ1RZHhzMDdaEa">
            Den ekonomiska pressen har även lett till fall där trafiksäkerheten
            har riskerats med låg bemanning eller användning av ombordpersonal
            utan säkerhetsutbildning. Säker­hetsutbildad personal har föreslagits
            ersättas med andra personalkategorier eller med kameror. Till
            exempel i pendeltågstrafiken i Stockholm finns långtgående planer
            på att omplacera alla tågvärdar så att lokförarna blir ensamma
            ombord. Detta äventyrar inte bara arbetsmiljön och tryggheten
            ombord utan även trafiksäkerheten. Det finns ett stort behov av
            lagstiftning om bemanningskrav, minsta krav på personal i säkerhetstjänst
            och förbud mot ensamarbete i spårbunden trafik.
          </p>
          <p xml:id="i-XBAkZNsmSFEvrdqosmDci">
            Regeringen bör återkomma med förslag på lagstiftning om bemanningskrav
            och förbud mot ensamarbete i spårbunden trafik. Detta bör riksdagen
            ställa sig bakom och ge regeringen till känna.
          </p>
          <head type="h2" xml:id="i-95dmRSkKUb7j8aQMgx1Qf8">
            7.2 Ta fram en handlingsplan för en säkrare och tryggare järnvägstrafik
          </head>
          <p xml:id="i-UxE6AyeupDTzwdapDj1517">
            Hot, våld och trakasserier mot personalen utgör ett problem för
            arbetsmiljön, trafik­säkerheten och tryggheten. Det gör resandet
            otryggt och sänker järnvägens attraktions­kraft. Problematiken
            är så allvarlig att det behövs en handlingsplan för en säkrare
            och tryggare järnvägstrafik. Den bör tas fram i samverkan med
            arbetstagarnas represen­tanter.
          </p>
          <p xml:id="i-3mSemuXZnUueUkFiDMNoJR">
            Regeringen bör återkomma med förslag för en handlingsplan för
            en säkrare och tryggare järnvägstrafik. Detta bör riksdagen ställa
            sig bakom och ge regeringen till känna.
          </p>
          <head type="h1" xml:id="i-BELQen96NZVt3ZAnzQcZpN">
            8 Statliga upphandlingar ska garantera goda arbetsvillkor
          </head>
          <p xml:id="i-Ej7zgyNy1dcUrgWgYefzjs">
            Under sommaren 2021 har medierna uppmärksammat lönedumpning vid
            Trafikverkets upphandling av brovakter vid Hjulstabron utanför
            Enköping. Från nyhetsrapporteringen har det framgått att brovakterna
            som har arbetat i sin tjänst under flera års tid har fått en negativ
            löneutveckling i och med att lönen har sänkts vid varje upphandling.
            En anställd berättar att han efter 14 års tjänstgöring har en
            timlön på 111 kronor, vilket är mindre än en tonårig sommarjobbare
            tjänar. Upphandlingarna har genomförts med lägsta pris som kriterium.
            Visserligen har det funnits krav på kollektivavtal, men vilket
            kollektivavtal som ska gälla har inte specificerats, vilket har
            lett till en absurd och helt orimlig situa­tion för de kompetenta
            anställda. Fallet med Hjulstabron är ett sorgligt exempel som
            blottar den utsatta situation som de anställda i upphandlade verksamheter
            befinner sig i. Vänsterpartiet anser att den här typen av lönedumpning
            som en statlig myndighet utövar är helt oacceptabel. För det första
            behöver man ifrågasätta varför man överhuvudtaget ska upphandla
            funktioner som kommer att finnas kvar i all överskådlig tid. Drift
            av Trafikverkets infrastruktur är en central och permanent funktion
            som med fördel bör drivas i egen regi. I de fall en upphandling
            i stället för egen regi är befogad bör Trafik­verket och andra
            statliga myndigheter säkerställa att den sker på ett sätt som
            inte leder till social dumpning utan garanterar bra arbetsvillkor
            för den berörda personalen.
          </p>
          <p xml:id="i-QcpBTJ6xGck2gvWu2SArFe">
            Regeringen bör ge Trafikverket i uppdrag att se över vilka funktioner
            som är ända­målsenliga att återta och driva i egen regi med huvudregeln
            att alla permanenta funktio­ner bör drivas av myndighetens egen
            personal och inte upphandlas. Detta bör riksdagen ställa sig bakom
            och ge regeringen till känna.
          </p>
          <p xml:id="i-XnrYLsVKGPStikgF7apttr">
            Regeringen bör ge Trafikverket i uppdrag att se över sina riktlinjer
            för upphand­lingar så att upphandlingarna garanterar bra arbetsvillkor
            för den berörda personalen, även hos eventuella underleverantörer,
            och inte leder till social dumpning. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-9k2gnENY1KHDRbNXxMTFXH">
              Linda Westerlund Snecker (V)
            </item>
            <item xml:id="i-MbdsFhbhkLUnbmoteZQUXC" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-SRUSCGisvDo8nLh4MDpwy5" who="i-U8W4uUAKEoMtNdRs3JJRK8">
              Kajsa Fredholm (V)
            </item>
            <item xml:id="i-MQBSu31Kbacts7khKj1p7h" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
            <item xml:id="i-TRKaGT9duGTt9j77ma7nHY" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-2TQ2vQzofHNjRp64EhyH66" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
