<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-NU-00319">
  <teiHeader>
    <fileDesc>
      <titleStmt>
        <title>Statliga bolag</title>
        <author corresp="i-AvtuWmW4WHMDrctQKwDQuR">av Eva Flyborg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statliga bolag</title>
          <idno type="rdwebb">GT02N319</idno>
          <rs type="number">N319</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GT02N319/text</ref>
          <ref type="dokument_url_html">http://data.riksdagen.se/dokument/GT02N319</ref>
          <ref type="dokumentstatus_url_xml">http://data.riksdagen.se/dokumentstatus/GT02N319</ref>
          <ref type="doc">http://data.riksdagen.se/fil/B10810E5-BBF3-43BA-B15E-2FE60618E756</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-4tAUyrL5FDqt2q3oYkcH9W</idno>
            <name>Yvonne Ångström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <name>Nyamko Sabuni</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-4sBVpXefsL1CF7kS8shrq5</idno>
            <name>Sverker Thorén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ry3pP9VZKrW87Vcxq73jQG</idno>
            <name>Carl B Hamilton</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XQUhVfqnh5JQGB15mbHost" type="signed"/>
        <correspContext corresp="i-XQUhVfqnh5JQGB15mbHost">
          <note type="signatory" corresp="i-AvtuWmW4WHMDrctQKwDQuR"/>
          <note type="signatory" corresp="i-4tAUyrL5FDqt2q3oYkcH9W"/>
          <note type="signatory" corresp="i-Rtt4vV6Vr1WnfJAi2Dn9hN"/>
          <note type="signatory" corresp="i-4sBVpXefsL1CF7kS8shrq5"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-Ry3pP9VZKrW87Vcxq73jQG"/>
        </correspContext>
        <correspAction xml:id="i-HQgAzzXsX6yS4CUpLHNchE" type="referral">
          <date when="2005-10-13"/>
        </correspAction>
        <correspAction xml:id="i-MQLH2v2hWDGVm44MX43xmx" type="dismissal">
          <date when="2005-10-13"/>
        </correspAction>
        <correspAction xml:id="i-Lu5ucJAMKGK5tnhUa2H7Ec" type="submission">
          <date when="2005-10-05"/>
        </correspAction>
        <correspAction xml:id="i-CQnmWNN64kcAMyftKbDb7i" type="assigned"/>
        <correspContext corresp="i-CQnmWNN64kcAMyftKbDb7i">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_N_319/mot_200506_N_319-0001.pdf"/>
      <div xml:id="i-6Ax5N2AY3MQdeqrY6oAsHf" type="motHeader">
        <div xml:id="i-U4X41HVHfpTdEy6qvJjPnu" type="motTitle"/>
        <div xml:id="i-91C62gip7TTyQgotT5sdYq" type="motSubmissionInfo"/>
      </div>
      <div xml:id="i-7x3XQtCAxSs17KyzoTSfoJ" type="motBody">
        <div xml:id="i-QCo7JcxY3RJZWwpjo2F6Z3">
          <p xml:id="i-A4UDPPo23C5APZePCsnZ61">
            2005/06 mnr: N319 pnr: fp141
          </p>
          <p xml:id="i-fiWUxajvA4PhCAhgJDCCK">
            Motion till riksdagen 2005/06:N319
          </p>
          <p xml:id="i-JUGi4JCACa3P5qwyykJHMB">
            av Eva Flyborg m.fl. (fp)
          </p>
          <p xml:id="i-L42u54q6Su8aei1XtxvsqG">
            Statliga bolag
          </p>
          <p xml:id="i-3ocyLgUXDwvpdjzxEe6Yko">
            Sammanfattning
          </p>
          <p xml:id="i-TuwDKuoPjpWDyCoZ9Vu6QN">
            Folkpartiet anser att staten inte ska äga företag. De verksamheter
            som finns i de statliga bolagen sköts bäst av den privata marknaden.
            Ger sig det offentliga in i ägande av företag riskerar konkurrensen
            att försämras, inte minst mot bakgrund av att staten kan skjuta
            till i princip obegränsat med kapital till sina bolag om så skulle
            behövas. Flera oberoende organ har kritiserat staten som bolagsägare.
            Dessutom har riksdagen kritiserat näringsminister Thomas Östros
            för hur staten har skött Vattenfall AB. Folkpartiet anser att
            en kommission ska tillsättas som ser över hur staten sköter sina
            bolag. De statliga bolagen måste därför säljas. Vissa bolag kan
            säljas omgående, medan andra först måste omstruktureras för att
            kunna säljas. Det enda bolag vi anser ska vara kvar i statlig
            ägo är Systembolaget.
          </p>
          <p xml:id="i-Fk65XemDAN6gfjcHFJzecY">
            Förslag till riksdagsbeslut
          </p>
          <p xml:id="i-Cu1VD8UMrb1QUk7QEQtJtb">
            1. Riksdagen tillkännager för regeringen som sin mening vad i
            motionen anförs om att statligt ägda företag snedvrider konkurrensen
            på marknaden. 2. Riksdagen tillkännager för regeringen som sin
            mening vad i motionen anförs om att ”koncernkontot” i Riksgäldskontoret
            för statliga bolag bör avvecklas. 3. Riksdagen tillkännager för
            regeringen som sin mening vad i motionen anförs om en samlad kommission
            för en översyn av statliga bolags agerande. 4. Riksdagen tillkännager
            för regeringen som sin mening vad i motionen anförs om en systematisk
            försäljning av de statligt ägda företagen.
          </p>
          <pb facs="riksdagen-motions-pdf/data/200506/mot_200506_N_319/mot_200506_N_319-0002.pdf"/>
          <p xml:id="i-7TuJ1RrVRpS9c8NtCiPH8J">
            2005/06:N319
          </p>
          <p xml:id="i-8TwMAtTF4XEmGb41VZuz3J">
            Staten ska inte äga företag
          </p>
          <p xml:id="i-HWaKWxZnB5bDZ4Dtp93HTL">
            Staten äger helt eller delvis 57 företag, med drygt 200 000 anställda
            och en omsättning på drygt 300 miljarder kronor. Men frågan är
            varför staten över huvud taget ska äga dessa företag. Den socialdemokratiska
            regeringen anser för egen del att värdeskapandet är det övergripande
            målet för det omfattande statliga företagsägandet. Frågan om på
            vilket sätt statligt företagande skapar värden som privat företagande
            inte kan göra förblir dock obesvarad. Regeringen har tidigare
            delat in de statliga företagen i sådana med marknadsmässiga krav
            samt företag med särskilda samhällsintressen. Företag med marknadsmässiga
            krav spänner från t.ex. SJ och Posten till Akademiska Hus och
            Vin &amp; Sprit. Varför dessa företag ska vara marknadsmässiga
            finns det från regeringens sida ingen strategi bakom utan det
            bygger på historiska faktorer. Företagen med marknadsmässiga krav
            ska dock verka på en marknad med full konkurrens och ägaren, staten,
            ställer marknadsmässiga krav på resultat och avkastning. Bland
            företag som anses fylla särskilda samhällsintressen finns bl.a.
            Bilprovningen, Turistrådet och Teracom. Även gruppen av företag
            med särskilda samhällsintressen har en tydlig ad hoc- sammansättning,
            där engagemanget inte är genomtänkt och i den mån det finns ett
            genuint skäl för offentligt engagemang detta lika gärna kunde
            ske i myndighetsform. Det enda undantaget som ska vara kvar som
            statligt bolag är Systembolaget som har ett så stort socialt ansvar
            att det måste förbli i statlig ägo.
          </p>
          <p xml:id="i-YBV8XG1BpK9C1wnBDjFiDM">
            Inte samma villkor för statliga och privata bolag
          </p>
          <p xml:id="i-AbvezRBZvcxA7qCtT3bjrz">
            Aktiebolagsformen lämpar sig «dåligt för offentlig verksamhet.
            Organisationsformen är avsedd för privat verksamhet som bedrivs
            i vinstsyfte i en affärsmässig miljö. Därför uppstår konflikter
            mellan behovet av att kunna agera på en marknad utan att konkurrenterna
            får kännedom om affärsstrategi och överväganden i förväg och kravet
            på öppenhet och insyn. Denna konflikt är ofrånkomlig och ett viktigt
            skäl för att statlig verksamhet normalt inte ska bedrivas i bolagsform.
            Regeringen hävdar att de konkurrensutsatta statliga företagen
            ska ges samma förutsättningar och ha samma krav på sin verksamhet
            som andra aktörer. Men det är oundvikligt att statliga företag,
            som har hela skattebetalarkollektivet som riskkapitalbas, har
            fördelar som privata företag inte kan uppnå. Någon konkurrensneutralitet
            kan det inte bli fråga om vad än regeringen påstår. Att staten
            inte är någon normal ägare framgår av de konstlade sätt som tillgrips
            för att skaffa kapital till de nödlidande statliga företagen.
          </p>
          <pb facs="riksdagen-motions-pdf/data/200506/mot_200506_N_319/mot_200506_N_319-0003.pdf"/>
          <p xml:id="i-EAZFz8wCgcdWagGxRAw81k">
            Ett exempel är det särskilda konto i Riksgäldskontoret där regeringen
            tvingar de statliga vinstgivande företagen att sätta in pengar.
            Dessa kan sedan utnyttjas av regeringen utan att hänsyn behöver
            tas till det utgiftstak som annars blivit aktuellt om regeringen
            skulle bruttoredovisa insatserna i bolagen. Syftet med bruttoredovisning
            och utgiftstak i budgetprocessen är att regering och riksdag ska
            prioritera bland utgifterna för att hålla tillbaka en offentlig
            utgiftsexpansion. Detta har regeringen kringgått genom att kanalisera
            inkomster på flera miljarder kronor till staten vid sidan om budgeten.
            Folkpartiet anser att denna miljardrullning ska stoppas och att
            kontot i Riksgälden bör avvecklas. Flera av de statliga företagen
            har monopol. Att använda avkastningen från sådana företag, ett
            slags beskattning, för att ge kapitaltillskott till företag som
            är konkurrensutsatta innebär att skattemedel används för att subventionera
            de statliga konkurrensutsatta företagen. Regeringens påstående
            att detta står i överensstämmelse med EU:s regler kan starkt ifrågasättas.
            Kravet att medlen ska användas i väl fungerande verksamheter är
            inte uppfyllt när det är fråga om kapitaltillskott till statliga
            bolag såsom SJ och Teracom. Men det finns fler missgrepp inom
            den statliga företagssfären. Det är exempelvis inte rimligt att
            statens kraftbolag Vattenfall gjort stora investeringar i kolgruvor
            och koleldade kraftverk i Tyskland. Genom att Vattenfall valt
            att investera så kraftfullt i kolkraft i Tyskland har det brutit
            mot riksdagens beslut och intentioner. Det är extra allvarligt
            då Vattenfall är ledande i energiomställningen. Riksrevisionen
            har, med rätta, kritiserat Vattenfall för detta och krävt att
            bolagets miljö- och energipolitiska uppdrag förtydligas. Det finns
            ingen anledning för svenska skattebetalare att betala för tyska
            utsläppsrätter. Det strider helt mot de uttalade svenska ambitionerna
            att sänka koldioxidutsläppen, vilket också är att nonchalera Kyotoprotokollet.
            Vattenfalls agerande saknar förankring i riksdagen. Den uppmärksammade
            mutskandalen kring Systembolaget och Vin &amp; Sprit AB väcker
            frågan om hur den statliga ägarrollen utövats. Folkpartiets kritik
            mot statens funktion som ägare av företag som verkar på en normal
            marknad har återigen visat sig vara befogad. Staten har i det
            fallet haft en dubbel roll, dels som ägare av Systembolaget med
            dess särskilda funktion i svensk alkoholpolitik, dels som ägare
            av ett kommersiellt företag, Vin &amp; Sprit. Dessa roller har
            visat sig vara svårförenliga. Folkpartiet har begärt en utredning
            om detta men vi har inte fått detta krav genom riksdagen. Det
            är också angeläget att avskaffa Apotekets monopol. Det ska vara
            möjligt att köpa en huvudvärkstablett när man behöver det och
            inte bara när apoteket är öppet. Dessutom visar erfarenheter från
            flera länder att konkurrens leder till fler apotek, bättre service
            och lägre läkemedelspriser. EU-domstolen har ju som bekant underkänt
            apoteksmonopolet även om regeringen valt att strunta i detta faktum
            och endast vidtagit några mindre steg när det gäller att öka tillängligheten
            för kunden. För Folkpartiet är det ett krav att apoteksmonopolet
            försvinner helt och hållet.
          </p>
          <p xml:id="i-hjrVq5Bo6F8y7LPb84Z8K">
            2005/06:N319
          </p>
          <pb facs="riksdagen-motions-pdf/data/200506/mot_200506_N_319/mot_200506_N_319-0004.pdf"/>
          <p xml:id="i-5Wg3ZiDaUmjSwZe6m9zQCU">
            2005/06:N319
          </p>
          <p xml:id="i-FexAkNFykFnF1GMyo6gDoR">
            Även andra aktörer kritiserar staten som bolagsägare
          </p>
          <p xml:id="i-GhKS9CHV8o2dQx8tg3CurG">
            Det är inte bara Folkpartiet som är kritiskt mot staten som bolagsägare.
            Många oberoende organ har kritiserat det statliga bolagsinnehavet.
            Här följer några exempel.
          </p>
          <p xml:id="i-9xcWFFbkJy96pVq5hzv77a">
            Förtroendekommissionen
          </p>
          <p xml:id="i-SNBT6Kbzfn7YFsAdYhqdQK">
            Förtroendekommissionens betänkande Näringslivet och förtroendet
            (SOU 2004:47), som avlämnades i mars 2004, berör ägarstyrning
            i de statliga bolagen. Förtroendekommissionens bedömning är att
            styrningen av de statligt ägda företagen präglats av otydliga
            ägaruppdrag och bristande resurser för att utöva ägarrollen. Otydliga
            ägaruppdrag främjar inte en effektiv bolagsstyrning genom att
            försöka upprätthålla en fiktion av en fullt konkurrensutsatt och
            renodlat kommersiell verksamhet med ett entydigt kapitalavkastningsmål
            om bolaget i verkligheten har delvis monopolställning och/eller
            sidouppdrag av samhällskaraktär. De = statligt helägda bolagen
            måste = utarbeta verklighetstrogna och fullödiga beskrivningar
            av varje bolags ägaruppdrag samt effektiva modeller för styrning
            av verksamheten. Förtroendekommissionen = föreslog därför en omorganisation
            och förstärkning av statens resurser för bolagsstyrning enligt
            följande: Förvaltningen av samtliga av staten hel- eller delägda
            bolag koncentreras till Näringsdepartementet. Resurserna för bolagsförvaltning
            förstärks med minst 50 procent till en beräknad merkostnad på
            ca 15 miljoner kronor. Bolagsförvaltarnas arbete förändras så
            att mindre tid läggs på att de själva ingår i bolagens styrelser
            och mer tid läggs på att formulera ägaruppdrag, följa upp måluppfyllelsen
            och att styra nomineringsprocessen. En pool av externa specialister
            inrättas som kompetensförstärkning av departementets egna resurser.
          </p>
          <p xml:id="i-X9q6NLmZsGkZhi1kyTwJQP">
            Riksrevisionen
          </p>
          <p xml:id="i-YGxTwdGaCXFWg9PoZcfssi">
            Riksrevisionen har gjort flera granskningar med koppling till
            statliga företag, alla med skarp kritik mot staten som bolagsägare.
            I förra årets motion tog vi upp rapporten som granskade Vattenfall
            AB (RiR 2004:18). I denna konstaterade Riksrevisionen att regeringen
            varit otydlig vid styrningen av Vattenfall och då inte minst bolagets
            engagemang i Tyskland. Riksrevisionen rekommenderade att regeringen
            tar initiativ till att tydliggöra Vattenfalls uppdrag vad gäller
            miljö- och energipolitik. Detta är ytterst allvarlig kritik
          </p>
          <pb facs="riksdagen-motions-pdf/data/200506/mot_200506_N_319/mot_200506_N_319-0005.pdf"/>
          <p xml:id="i-C6apG14BFBAKr4kb5r3tki">
            som Folkpartiet instämmer i. Vi har under en rad av år kritiserat
            Vattenfalls engagemang i just Tyskland. Även riksdagens konstitutionsutskott
            har riktat kritik mot Vattenfall. Under året som gått kan vi fylla
            på listan med nya granskningar. Den kanske allra tyngsta av dem
            är rapporten som kritiserar bolagiseringen av SJ (RiR 2005:11).
            I denna rapport fastslås att Näringsdepartementet har en formlös
            styrning. Det finns ingen dokumentation av överväganden, analyser
            och beslut och därmed har Riksrevisionen inte kunnat granska processen
            så djupt som man hade önskat.
          </p>
          <p xml:id="i-WEycuqE1WsBDPTUekErSr">
            Anställningsvillkoren i statliga företag
          </p>
          <p xml:id="i-38pFfNARTqEsUbyPhp9BPX">
            Frågan om löner och andra villkor för höga chefer i statliga
            bolag har diskuterats många gånger. Statsministern har tyckt att
            lönerna för chefer i t.ex. Vattenfall är orimligt höga. Det är
            dock beklämmande att samma statsminister som ägare till bolagen
            genom regeringen inte har gjort något åt dessa löner som han själv
            anser är orimliga. Folkpartiet tycker att löner och övriga förmåner
            till personer i företagsledande och därmed jämförlig ställning
            i statliga företag ska vara konkurrenskraftiga så att rekrytering
            inte försvåras, men de får inte bli löneledande i förhållande
            till jämförbara företag inom det privata näringslivet. Folkpartiet
            anser att det sammantaget finns så många anmärkningar på staten
            som bolagsägare att en särskild kommission bör tillsättas för
            att granska bristerna i de statliga bolagen.
          </p>
          <p xml:id="i-4nZc7FCNTvzyVfegcUYH7u">
            Skäl mot statliga företag
          </p>
          <p xml:id="i-M1iccLa2kqNho5v9Ls5rL4">
            Det finns som sagt många skäl emot statliga bolag. Folkpartiet
            anser att staten inte, annat än i undantagsfall, ska driva företag.
            Skälen för detta är följande: I en väl fungerande marknadsekonomi
            har staten en nyckelroll som stiftare av lagar, beslutsfattare
            om skatter och som myndighetsutövare för att se till att lagar
            och regler efterföljs. Om staten på samma gång är en ledande aktör
            på marknaden blandas rollerna samman på ett orimligt sätt. Företagsekonomisk
            lönsamhet är något att sträva efter och det är rimligt att privata
            företag vill maximera den. Med statligt ägande kommer andra mål
            in i bilden: Antingen tvingas det statliga företaget acceptera
            sämre företagsekonomisk lönsamhet på grund av politiska önskemål,
            eller — vilket kan vara lika illa — kommer det alltid att misstänkas
            att företagsledningen måste ta hänsyn till statens politiska mål.
            I krislägen kan det statliga företaget tvingas avstå från åtgärder
            som är nödvändiga för företagets överlevnad. Det finns alltid
            en misstanke om att andra mål som nationell kontroll, regionalpolitik,
            viss typ av sysselsättning osv. kommer in i bilden. Risken
          </p>
          <p xml:id="i-4yMgfitCxcSUgyXt9Ffxtw">
            2005/06:N319
          </p>
          <pb facs="riksdagen-motions-pdf/data/200506/mot_200506_N_319/mot_200506_N_319-0006.pdf"/>
          <p xml:id="i-KAPMgVgYCwFVwYXzTXrhiF">
            2005/06:N319
          </p>
          <p xml:id="i-9CAFhgBt4HsVqXN37GW1S4">
            finns att staten skjuter till medel för att täcka förluster,
            stödja företag eller införa de facto konkurrensbegränsningar som
            gynnar statliga företag Vad staten gör ska kontrolleras genom
            öppenhet för insyn för medborgarna, medierna och riksdagen. Det
            gäller emellertid inte statliga företag. Ledningarna för företagen
            är inte demokratiskt utsedda och ska inte heller vara det. Eftersom
            staten i övrigt är underkastad demokratins spelregler är det ett
            problem att den äger företag som inte kan ledas efter demokratiska
            principer. Staten har en rad viktiga uppgifter som ingen annan
            i samhället kan eller bör utföra. Regering och riksdag skulle
            fungera bättre om de koncentrerade sig på dessa uppgifter, och
            bl.a. avbördade sig ägandet av företag, som dessutom privata ägare
            sköter bättre. Att i offentlig regi sköta dessa bolag stjäl uppmärksamhet
            från det offentligas huvuduppgift: att erbjuda en god vård, ett
            bra utbildningssystem, ett väl fungerande försvar, ett säkert
            rättssystem och en generell politik för att främja tillväxt och
            sysselsättning.
          </p>
          <p xml:id="i-XaWGsRAK28vuQLYftodiaK">
            Sälj statens bolag
          </p>
          <p xml:id="i-QsNSXEKjFqjGKw9TuX5Bt">
            Vi liberaler vill att fler människor ska vara ägare av företag.
            En privatisering av statens ägande erbjuder en möjlighet att sprida
            privat ägande av företag till flera. De flesta av de statliga
            företagen bör säljas och försäljningsintäkterna bör användas för
            att minska statsskulden. Det har tidigare anförts som skäl mot
            en försäljning av statliga företag att kapitalmarknaden inte kan
            absorbera ett sådant utbud av tillgångar. Med dagens globaliserade
            kapitalmarknad är detta inte längre ett argument. Försäljningen
            bör ske successivt. Dagens konjunkturläge gör det svårt att göra
            en exakt prioritering av vilka företag som bör säljas först.
          </p>
          <p xml:id="i-6Xf2B5FYd4AL8gLqeSjVch" type="date">
            Stockholm den 3 oktober 2005
          </p>
          <p xml:id="i-ErBWs5zxLn5c7ovb4jKvsa" type="signatureBlock">
            Eva Flyborg (fp) Yvonne Ångström (fp) Nyamko Sabuni (fp) Sverker
            Thorén (fp) Hans Backman (fp)
          </p>
          <p xml:id="i-DKXxRUE5bVZ6JpJts6xPHR">
            Carl B Hamilton (fp)
          </p>
        </div>
      </div>
    </body>
  </text>
</TEI>
