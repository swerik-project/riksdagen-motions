<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FöU-00128">
  <teiHeader>
    <fileDesc>
      <titleStmt>
        <title>med anledning av prop. 2019/20:176 En effektivare kommunal räddningstjänst</title>
        <author corresp="i-3Grh8TCtLTMtZdMgN1X5RJ">av Pål Jonson m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:128 av Pål Jonson m.fl. (M)</title>
          <idno type="rdwebb">H802128</idno>
          <rs type="number">128</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H802128/text</ref>
          <ref type="dokument_url_html">http://data.riksdagen.se/dokument/H802128</ref>
          <ref type="dokumentstatus_url_xml">http://data.riksdagen.se/dokumentstatus/H802128</ref>
          <ref type="docx">http://data.riksdagen.se/fil/DC4A94A4-9BD9-4956-A53A-EC6D7F6DBC30</ref>
          <ref type="pdf">http://data.riksdagen.se/fil/A7662A64-758C-44AD-B839-004CD66486A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7BVrTrBc6AJDkYa3WEfLxy</idno>
            <name>Jan R Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-5U1AJ2hDPJUS7UtGqQDBNm" type="basedOn"/>
        <correspContext corresp="i-5U1AJ2hDPJUS7UtGqQDBNm">
          <ref>Proposition 2019/20:176</ref>
        </correspContext>
        <correspAction xml:id="i-KZgJpaGhM9bUN3v7aZZ3Wt" type="signed"/>
        <correspContext corresp="i-KZgJpaGhM9bUN3v7aZZ3Wt">
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-7BVrTrBc6AJDkYa3WEfLxy"/>
          <note type="signatory" corresp="i-Xca6vWGc3RHnpoDiuPxcDv"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-7BV5dUCScxQ7RPi7ct5hu8" type="submitted">
          <date when="2020-09-16"/>
          <time when="12:51:14"/>
        </correspAction>
        <correspAction xml:id="i-7vURCqWwkBV59AF9wkPGm2" type="dismissed">
          <date when="2020-09-17"/>
        </correspAction>
        <correspAction xml:id="i-LgshNUxqVF8paCGKp8FXm7" type="reviewed">
          <date when="2020-09-17"/>
          <time when="09:34:20"/>
        </correspAction>
        <correspAction xml:id="i-Xy8B27BQrjdUuzuh9b2MML" type="referred">
          <date when="2020-09-18"/>
        </correspAction>
        <correspAction xml:id="i-SgjBJr7XcBi5C9RwGN6YPU" type="assigned">
          <date when="2020-10-21"/>
          <time when="16:21:37"/>
        </correspAction>
        <correspContext corresp="i-SgjBJr7XcBi5C9RwGN6YPU">
          <ref type="assignedTo">Försvarsutskottet</ref>
        </correspContext>
        <correspAction xml:id="i-BT3U74fXDECkErDWSZzets" type="behandlas_i"/>
        <correspContext corresp="i-BT3U74fXDECkErDWSZzets">
          <ref type="uppgift">2020/21:FöU3</ref>
          <ref type="ref_dok_id">H801FöU3</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FöU3</ref>
          <ref type="ref_dok_titel">En effektivare kommunal räddningstjänst</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7iqi3KSJ2LYvfRPiUSBych" type="motHeader">
        <div xml:id="i-EcH7iQoqqUg7AbA1bg7fPG" type="motTitle">
          Motion till riksdagen 2020/21:128 av Pål Jonson m.fl. (M) med
          anledning av prop. 2019/20:176 En effektivare kommunal räddningstjänst
        </div>
      </div>
      <div xml:id="i-ErcnbggY4chBHBLgv7GMM1" type="motBody">
        <div xml:id="i-NU2fatyHXrt5qz7PFmV4hZ" type="motProposal" subtype="förslag">
          <head xml:id="i-Cc7Ca2SGZATZcasKFPXxR8">
            Förslag till riksdagsbeslut
          </head>
          <list xml:id="i-4p6WsgvPxo5PrbbMDRDfMn" style="ol">
            <item xml:id="i-C4hWv5BYicrMpUEpCw6zXX">
              Riksdagen ställer sig bakom det som anförs i motionen om en utredning
              av räddningstjänstens organisation och tillkännager detta för
              regeringen.
            </item>
            <item xml:id="i-HThE4Eg3yRA4CGjMu1JFFb">
              Riksdagen avslår regeringens förslag i 5 kap. 1 a § gällande
              att MSB ska ta över tillsynsansvaret över att kommunerna följer
              lagen om skydd mot olyckor och föreskrifter som meddelats i anslutning
              till lagen.
            </item>
            <item xml:id="i-SAETAy7yRUUqG35of5btpy">
              Riksdagen ställer sig bakom det som anförs i motionen om ett
              fortsatt tydligt statligt ledningsmandat och tillkännager detta
              för regeringen.
            </item>
            <item xml:id="i-3PWzyYYbnzNBGjk4aRT5Bb">
              Riksdagen avslår regeringens förslag i 3 kap. 3 § gällande att
              kravet på att handlingsprogrammet ska antas av kommunfullmäktige,
              eller i kommunalförbund av den beslutande församlingen, ska tas
              bort.
            </item>
            <item xml:id="i-m8N7V4Emz128L7VqmCauy">
              Riksdagen ställer sig bakom det som anförs i motionen om undantag
              i a-kassereglerna för deltidsbrandmän och tillkännager detta för
              regeringen.
            </item>
          </list>
        </div>
        <div xml:id="i-MwQ3bfKXER8JYFDk3PBX8G" type="motContent">
          <head xml:id="i-X6nF321w16tPteQhsuSVz6" type="h1">
            Motivering
          </head>
          <p xml:id="i-P54oLrjjU6225KH48KY9u3">
            En väl fungerande räddningstjänst är central för svensk krisberedskap
            och samhälls­säkerhet. De senaste åren har vi sett stora kriser,
            som t.ex. skogsbränderna 2014 och 2018, där räddningstjänsterna
            har gjort utmärkta insatser. Men, hanteringen av bränd­erna har
            även avslöjat brister när det gäller ansvar, ledning och samordning
            hos räddningstjänsten.
          </p>
          <p xml:id="i-XHw1KYHMGAYagmAnfYGDHX">
            Det är därför bra att regeringen, utifrån utredningen En effektivare
            kommunal räddningstjänst (SOU 2018:54), går fram med en proposition
            som syftar till att bl.a. skapa en starkare statlig styrning av
            kommunernas förebyggande verksamhet och räddningstjänst samt en
            tydligare ledningsorganisation.
          </p>
          <p xml:id="i-QAySCnJorqA1RpitmsQz9">
            Moderaterna ställer sig bakom propositionen, men avslår dock
            propositionens förslag på två punkter. Vi lägger även fram ett
            antal egna förslag där vi tycker att regeringens proposition inte
            går tillräckligt långt. Det handlar t.ex. om att det behöver göras
            en fördjupad analys med förslag för att stärka räddningstjänstens
            organisation samt en översyn av villkoren för de anställda i organisationen.
          </p>
          <head xml:id="i-2rfjoRUEjym6u9SpM7o41U" type="h2">
            Räddningstjänstens organisation
          </head>
          <p xml:id="i-X4nwTRGpqwb2ErHAMSQdz4">
            Regeringens proposition fokuserar på ett antal viktiga frågor
            i räddningstjänsten som ledning, samverkan och tydlighet i styrdokument
            för att skapa en större likvärdighet. Däremot lämnas frågan om
            räddningstjänstens organisation till stora delar därhän.
          </p>
          <p xml:id="i-Y8UMjoZEGtPMs2mbq3CQAS">
            I dag ser räddningstjänstens organisationsform väldigt olika
            ut mellan olika kommu­ner och i olika delar av landet. I utredningen
            som ligger till grund för propositionen be­skrivs läget som följer:
          </p>
          <p xml:id="i-5g8LwNHAB4G9wnnkDXmqHo">
            Vilken organisationsform som kommunerna har valt för räddningstjänsten
            varierar från kommun till kommun. De valda organisationsformerna
            kan indelas i att uppgifterna överlåtits till ett kommunalförbund,
            en förvaltning under en gemensam nämnd eller att verksamheten
            bedrivs under egen nämnd. Oavsett organisationsform finns det
            vanligen mer eller mindre omfattande samverkan med närliggande
            kommuner, till exempel genom samarbetsavtal. I flera fall där
            verksamheten bedrivs under egen nämnd finns det avtal om att en
            annan kommun ska sköta alla uppgifter på räddningstjänstområdet.
            I de fallen finns det en gemensam organisation mellan olika kommuner,
            fast det är en nämnd i varje kommun som har ansvaret för att organisationen
            gör sina uppgifter.
          </p>
          <p xml:id="i-86mrc2m8QDbp3qnYvafzHg">
            Med andra ord är bilden när det gäller räddningstjänstens organisation
            väldigt fragmen­terad. Till viss del måste det få förekomma olika
            organisationsformer i och med att olika kommuner står inför skilda
            utmaningar. Men organisationen måste samtidigt vara likvärdig
            och i möjligaste mån enhetlig för att kunna uppfylla de krav som
            ställs på både den enskilda räddningstjänsten och dess samverkan
            med andra aktörer. En ökad likvär­dighet och enhetlighet förenklar
            också för andra relevanta aktörer som länsstyrelser och Myndigheten
            för samhällsskydd och beredskap (MSB) när de behöver gå in och
            leda eller stödja större räddningsinsatser.
          </p>
          <p xml:id="i-BfwW7FraXLi4aX9xgXSp33">
            Moderaterna vill därför se en utredning som gör en fördjupad
            analys av räddnings­tjänstens organisation och utifrån den lägger
            fram förslag kring hur organisationen skulle kunna bli mer ändamålsenlig
            och likvärdig. I sammanhanget är det viktigt att definiera vad
            den likvärdigheten innebär. Utredningen bör även beakta frågor
            som gäller andra relevanta aktörer. Det kan t.ex. gälla samverkan
            med näringsliv och att kunna ta vara på och utveckla frivilliga
            krafter som exempelvis de goda erfarenheterna med förstärkt medmänniska
            i Medelpad och civila insatspersoner inom några kommuner. Även
            formerna för räddningsvärn bör utvecklas och förstärkas.
          </p>
          <head xml:id="i-T6QhsAKHB1epS8aANg355W" type="h2">
            Tillsynsansvar
          </head>
          <p xml:id="i-WXQH6APyfciLTHt9wjS7A4">
            Tillsyn över räddningstjänsternas verksamhet och efterlevnad
            av föreskrifter är centralt för en effektiv och likvärdig räddningstjänst
            i hela landet. I dag utövas tillsynen över kommunerna och deras
            efterlevnad av lagen (2003:778) om skydd mot olyckor, för­kortad
            LSO, av länsstyrelsernas beredskapsenheter. Länsstyrelserna ska
            även stödja kommunerna med rådgivning och information. MSB har
            i uppgift att kontrollera och ge stöd till länsstyrelsernas tillsyn.
          </p>
          <p xml:id="i-UZPZvnCbhtUxWshPs9rT1n">
            Regeringen föreslår i propositionen att dagens ansvarsfördelning
            ska förändras enligt följande:
          </p>
          <p xml:id="i-RUs73XbQ1jjdyU7rM76Z3h">
            MSB ska ha tillsyn över att kommunerna följer lagen om skydd
            mot olyckor och föreskrifter som meddelats i anslutning till lagen.
            Länsstyrelserna ska på begäran från MSB lämna information om lokala
            och regionala förhållanden.
          </p>
          <p xml:id="i-Fxi3X4uLFMhyyXjev8Zsf5">
            MSB ska också samordna kommunerna på nationell nivå och stödja
            dem med råd och information i deras verksamhet enligt lagen om
            skydd mot olyckor. Myndigheten ska också på nationell nivå främja
            efterlevnaden av lagen och föreskrifter som meddelats i anslutning
            till lagen.
          </p>
          <p xml:id="i-7PP6nygpK6RXc3xcJzqncN">
            Moderaterna avslår förslaget att ge MSB tillsynsansvaret över
            att kommunerna följer lagen om skydd mot olyckor. Vi anser att
            ansvaret bör ligga kvar hos länsstyrelserna. Dock bör det övervägas
            att ge MSB en tydligare roll att stödja länsstyrelserna i tillsyns­arbetet.
          </p>
          <p xml:id="i-6NcPazy8i6g4p5ydw8DkCs">
            Anledningarna till avslaget är flera. Dels är det en fråga om
            resurser. MSB besitter i dag inte en tillräckligt stor fältorganisation
            i hela landet som skulle möjliggöra en ända­målsenlig och väl
            fungerande tillsyn. Att bygga upp en sådan organisation utifrån
            detta nya uppdrag vore inte resurseffektivt.
          </p>
          <p xml:id="i-h1nBQmHakoLba6E7Kh6Qv">
            Vidare har länsstyrelserna redan i dag stor kunskap om det lokala
            arbetet i kommun­erna och har även etablerade beredskapsenheter
            som arbetar med tillsynsansvaret dag­ligdags. Enligt regeringens
            förslag skulle MSB dessutom fortsatt vara beroende av att samverka
            med länsstyrelserna i tillsynen.
          </p>
          <p xml:id="i-3w524x5iYx9J1keAXCxfjL">
            Slutligen vill vi, likt Sveriges Kommuner och Regioner (SKR),
            peka på problemet att regeringen genom att ge MSB tillsynsansvaret
            ger myndigheten dubbla roller. Det handlar om att MSB i så fall
            både utfärdar föreskrifter och sedan tolkar och tillämpar dem.
          </p>
          <p xml:id="i-Ctt3N4vKnf8FbRvFavUTYc">
            MSB går dock mot en roll som innebär ett större ansvar än vad
            myndigheten har i dag, särskilt när det gäller det civila försvaret.
            Därför bör det vara rimligt att MSB framgent tar ett ökat ansvar
            gentemot länsstyrelserna för att tillse att länsstyrelsernas tillsynsansvar
            bedrivs på ett likvärdigt sätt över hela landet.
          </p>
          <head xml:id="i-UQRXdWLBb6b6BdJbbmsUcw" type="h2">
            En tydlig statlig ledning vid behov
          </head>
          <p xml:id="i-VR8GtgStfgCczFUTVySBpy">
            I propositionen läggs förslag som kommer att stärka ledningsstrukturerna
            hos kommu­nerna. Det föreslås: ”Kommunen ska ha ett ledningssystem
            för räddningstjänsten, i vilket en övergripande ledning ständigt
            ska upprätthållas. Den övergripande ledningen ska vid samverkan
            mellan kommuner utövas gemensamt. Regeringen eller den myndig­het
            som regeringen bestämmer ska få meddela föreskrifter om ledningssystemet
            och om märkning av personalens arbetskläder, fordon och annan
            utrustning.”
          </p>
          <p xml:id="i-CMgbZVHCjCCYAyrHcyzWkH">
            Det är bra att det ställs tydligare krav på ledningen hos de
            enskilda kommunerna samt även när det gäller samverkan med andra
            kommuner. MSB har också sedan några år drivit projekten Gemensamma
            grunder för samverkan och ledning vid samhällsstör­ningar och
            Enhetligt ledningssystem för kommunal räddningstjänst (ELS), det
            senare med särskilt fokus på att stärka förmågan att genomföra
            effektiva räddningsinsatser. Erfarenheterna från de stora skogsbränderna
            de senaste åren har visat brister när det gäller kommunernas ledningsförmåga.
            Det har krävts att staten via länsstyrelserna har gått in och
            tagit över ledningen över räddningsinsatser för att få till en
            bra samordning och ett effektivt släckningsarbete.
          </p>
          <p xml:id="i-VfBcHWicbCnaZgBkPyLgWZ">
            Regeringen skriver i sin proposition att möjligheterna för staten
            att ta över kommu­nernas räddningstjänst bör finnas kvar men begränsas,
            detta utifrån att det pågår ett arbete för att stärka kommunernas
            egen ledningsförmåga.
          </p>
          <p xml:id="i-ZGmWdwRUKhx7vrLb7w2iY">
            Moderaterna anser dock att det fortsatt bör finnas ett tydligt
            mandat för staten att kunna gå in och ta över kommunernas räddningstjänst,
            detta för att det fortsatt ska finnas en tydlig möjlighet för
            den högsta nivån att utöva krisledning vid behov.
          </p>
          <p xml:id="i-6LNpeobuYbufmVLaomwCVh">
            Moderaterna har pekat på det generella behovet av en tydlig statlig
            krisledning. Vi har förslagit att det inrättas ett nationellt
            säkerhetsråd med ett substantiellt kansli som har både mandatet
            och förmågan att hantera större kriser som griper över stora geograf­iska
            områden och/eller flera sektorer i samhället. Säkerhetsrådet skulle
            vid behov i sam­verkan med länsstyrelserna kunna ta väl beredda
            beslut om när det skulle kunna vara påkallat med statlig intervention
            i kommunala räddningsinsatser.
          </p>
          <p xml:id="i-NCxGVAYyK45Mden4JtRPXa">
            I propositionen läggs även förslag till ändringar i lagen (2003:778)
            om skydd mot olyckor när det gäller möjligheten att kommunen får
            överlåta åt någon annan att vidta inledande åtgärder vid räddningsinsatser
            eller räddningsinsatser som kräver särskild kompetens. Här anser
            Moderaterna att det är viktigt att säkerställa att den nya skrivning­en
            inte minskar flexibiliteten att använda externa aktörer.
          </p>
          <head xml:id="i-HbWPrvYyccjL9esvHiAMVJ" type="h2">
            Fortsatt krav på beslut om handlingsprogram i kommunfullmäktige
          </head>
          <p xml:id="i-8q5whDsJsi3KCw54rDLbmQ">
            Enligt nuvarande bestämmelser ska kommunfullmäktige för varje
            ny mandatperiod fatta beslut om kommunernas egna handlingsprogram
            för den förebyggande verksamheten och för räddningstjänstverksamheten.
          </p>
          <p xml:id="i-BEsd9TNTX25Pm87dsEsXBa">
            I propositionen föreslås att kravet på att handlingsprogrammen
            ska antas av kommun­fullmäktige, eller i kommunalförbund av den
            beslutande församlingen, ska tas bort som ett led i att göra dokumenten
            som styr verksamheten mer likformiga och enklare att hantera.
          </p>
          <p xml:id="i-YAT7wYt9SyX93URk1Qp8g5">
            Moderaterna håller med om att det finns en stor relevans i att
            göra dokumenten mer ändamålsenliga och likformiga för att kunna
            utveckla kvaliteten i dem. Vi delar även uppfattningen i Räddningstjänstutredningen
            att besluten om kommunens räddningstjänst måste bli en del i den
            ordinarie styrningen av kommunens verksamheter. Dock anser vi
            att målsättningar med och inriktningar av skyddet mot olyckor
            behöver fastställas av kommunfullmäktige, varför hela eller delar
            av kommunernas handlingsprogram även fortsatt bör antas av kommunfullmäktige.
            Vi avslår därmed regeringens förslag.
          </p>
          <p xml:id="i-ArfrwePrgTTSKM8rN3CvXZ">
            Skälet till detta är att beslutet i kommunfullmäktige är ett
            viktigt sätt att skapa legitimitet och kontinuitet i arbetet med
            att stärka säkerheten i kommunen. I Sverige finns en lång tradition
            av att i frågor som rör säkerhet ha en bred politisk förankring
            kring inriktningen. Moderaterna anser att detta även gäller på
            den kommunala nivån.
          </p>
          <p xml:id="i-NRZN1SzRYSjcD98sFXUXS1">
            Däremot är vi eniga med regeringen när det gäller förslaget att
            kommunen det ska ske ett samråd med de myndigheter som särskilt
            berörs av förändringarna innan ett handlingsprogram antas eller
            om det beslutas om betydande förändringar i programmet.
          </p>
          <p xml:id="i-Qr23ekfCenSRjaa5aijfRD">
            När det gäller hanteringen av dokument vill vi även peka på den
            skyldighet för kommunerna att skicka in sina undersökningsrapporter
            till MSB som föreslås. Det är viktigt att denna hantering inte
            leder till ett alltför stort ökat administrativt arbete för räddningstjänsten.
          </p>
          <head xml:id="i-KHzxKyvytMNSo2wE5ks5oj" type="h2">
            Undantag för deltidsbrandmän
          </head>
          <p xml:id="i-QVQYsFbG9XjMLG9BdUsCNy">
            Svensk räddningstjänst är till mycket stor del beroende av deltidsbrandmännen
            vilka utgör närmare 10 000 av Sveriges 15 000 brandmän. Deltidsbrandmännen
            har en annan huvudarbetsgivare och de har genomgått en utbildning
            som består av två separata kurser för att kunna genomföra sitt
            uppdrag. Särskilt viktiga är deltidsbrandmännen på lands­bygden
            och i mindre orter där det inte är möjligt att ha heltidsanställd
            personal.
          </p>
          <p xml:id="i-TU8aiC6xyNoVUqMBghgS8G">
            Det är centralt för räddningstjänstens personalförsörjning att
            det finns rimliga villkor för de anställda så att det i hela landet
            går att rekrytera och behålla både heltidsanställda och deltidsanställda
            brandmän. Ett problem som varit känt sedan länge är det faktum
            att deltidsbrandmännen riskerar att gå miste om ersättning från
            a‑kassan när de förlorar sina huvudanställningar eftersom ersättningen
            reduceras på grund av den inkomst som brandmannatjänsten ger.
          </p>
          <p xml:id="i-G49BWCpebcKQsrnuQiP2Yb">
            Centrala aktörer som Sveriges Kommuner och Regioner (SKR) samt
            fackförbunden Vision, Kommunal och Brandmännens Riksförbund har
            därför bett regeringen om en lagändring för att deltidsbrandmän
            ska kunna fortsätta sitt extraarbete även om de förlorar sina
            huvudanställningar utan att arbetslöshetsersättningen ska minska
            alltför mycket.
          </p>
          <p xml:id="i-GyxBgtDBbbChgZ6L8nbjjG">
            Problematiken med förlorad ersättning från a‑kassan har med anledning
            av corona­krisen blivit än mer akut i ett läge där arbetslösheten
            stiger och de deltidsbrandmän som förlorar sin huvudanställning
            också riskerar att förlora ersättning från a‑kassan. Det kan inte
            vara rimligt att a‑kassereglerna slår på detta sätt mot en grupp
            som är central för Sveriges krisberedskap.
          </p>
          <p xml:id="i-CEC28eAHXjgZRUsPXBWcVC">
            Utredningen En effektivare kommunal räddningstjänst (SOU 2018:54)
            som ligger till grund för denna proposition föreslog därför att
            reglerna borde ändras och gick fram med följande förslag: ”Anställningen
            som deltidsbrandman är särpräglad och de sociala trygg­hetssystemen
            är inte anpassade för en sådan anställning. Det är i första hand
            förhållandet till reglerna i lagen (1997:238) om arbetslöshetsförsäkring
            som inverkar negativt på per­sonalförsörjningen. Vi föreslår att
            det ska införas ett undantag för deltidsbrandmän vid beräkning
            av arbetslöshetsersättning.”
          </p>
          <p xml:id="i-VYrxK9EaVQVuqUxVZ6EE5o">
            Regeringen avvisar utredningens förslag i den aktuella propositionen
            utifrån att man inte vill införa branschspecifika undantagsregler.
            Moderaterna anser dock att det i detta fall är berättigat med
            ett undantag för en yrkesgrupp som drabbas hårt av nuvarande regler
            och som utför ett mycket samhällsviktigt uppdrag.
          </p>
          <p xml:id="i-AnRoSdRAYsYK1uzWSkcwsa">
            Situationen bör ses mot bakgrunden av att bl.a. SKR pekar på
            att bemanningsläget för många räddningstjänster är akut och att
            vissa av dessa riskerar att förlora upp till en tredjedel av sin
            personalstyrka. Det blixtbelyser behovet av att förbättra villkoren
            för en viktig del av räddningstjänsten.
          </p>
          <head xml:id="i-2BjXTMFvo5hbTnEwofTm5H" type="h2">
            Efterlevandeskydd för samhällsviktiga yrken
          </head>
          <p xml:id="i-MHwPmpFeep4QuZeRfNfXPo">
            Personal inom räddningstjänst, polis och Försvarsmakten löser
            samhällsviktiga insatser dygnet runt, året runt. De rycker in
            när det uppstår tillbud och olyckor i form av eld­svådor, trafikolyckor,
            skogsbränder, översvämningar och stormskador. De skyddar oss från
            främmande makt, inre hot och dolda hot. De löser svåra och farliga
            brott. Kort och gott så jobbar många dagligen med risk för sitt
            eget liv för att hjälpa oss andra. De har en lön som lämnar mycket
            övrigt att önska och de har i många fall ett akut behov av fler
            kollegor. När det värsta tänkbara inträffar, dödsfall i tjänsten,
            finns ett efterlevande­skydd som inte svarar upp mot den risk
            dessa människor tar. För att den efterlevande familjen ska kunna
            få det någorlunda ekonomiskt drägligt den första tiden efter ett
            dödsfall behövs alltför ofta insamlingar från kollegor och andra
            som bistår med ekono­misk hjälp.
          </p>
          <p xml:id="i-9JZ5SPZK6kPWxE2nV7dZKN">
            Så ska det inte behöva vara. Samhället ska ställa upp för de
            drabbade som har haft anhöriga som ställt upp för samhället. Därför
            behövs en översyn av efterlevandeskyddet för personal inom räddningstjänst,
            polis och militär personal som förolyckas i tjänsten.
          </p>
          <p xml:id="i-JYo7SLvR6KRRtAkTDMq1Pw">
            Moderaterna kommer att gå fram skarpt med detta förslag inom
            ramen för en kom­mittémotion om civilt försvar och krisberedskap
            från den moderata försvarskommittén under den allmänna motionsperioden
            innevarande riksdagsår.
          </p>
        </div>
        <div xml:id="i-WaMwSqEU4r8JgwfegeoQBi" type="signatureBlock">
          <list xml:id="i-8jXNBLj3F1YAcwBVyeAzwA">
            <item xml:id="i-4m17FKvN9SuyUggDhHUvfT" who="i-3Grh8TCtLTMtZdMgN1X5RJ" type="signature">
              Pål Jonson (M)
            </item>
            <item xml:id="i-XZbbBYjy7khxS3VB1uwduZ" who="i-7BVrTrBc6AJDkYa3WEfLxy" type="signature">
              Jan R Andersson (M)
            </item>
            <item xml:id="i-P2AVdMnkBrv5t7zeJKpTE9" who="i-Xca6vWGc3RHnpoDiuPxcDv" type="signature">
              Jörgen Berglund (M)
            </item>
            <item xml:id="i-8Y4Crbb6KoxUjoE5TiVzaN" who="i-Ch6N1ddXaHhYxZN72JKZAS" type="signature">
              Alexandra Anstrell (M)
            </item>
            <item xml:id="i-S2iqeRwfNZSKVAE8E57cbG" who="i-TMBKCxFj2h6LkEEpYodyut" type="signature">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
