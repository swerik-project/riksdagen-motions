<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-NU-00395">
  <teiHeader>
    <fileDesc>
      <titleStmt>
        <title>Nya regionala skattebaser</title>
        <author corresp="i-Vo3YjbvPDcwbepLXUMMiDZ i-EANGVQ7bBDvQLJRQXHptPX">av Per Åsling och Kenneth Johansson (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nya regionala skattebaser</title>
          <idno type="rdwebb">GZ02N395</idno>
          <rs type="number">N395</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GZ02N395/text</ref>
          <ref type="dokument_url_html">http://data.riksdagen.se/dokument/GZ02N395</ref>
          <ref type="dokumentstatus_url_xml">http://data.riksdagen.se/dokumentstatus/GZ02N395</ref>
          <ref type="doc">http://data.riksdagen.se/fil/60BB9397-63C9-422F-8B9B-D3866EFEE065</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-EANGVQ7bBDvQLJRQXHptPX</idno>
            <name>Kenneth Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-D9EMF4x98sD9hqouNQJBSs" type="signed"/>
        <correspContext corresp="i-D9EMF4x98sD9hqouNQJBSs">
          <note type="signatory" corresp="i-Vo3YjbvPDcwbepLXUMMiDZ"/>
          <note type="signatory" corresp="i-EANGVQ7bBDvQLJRQXHptPX"/>
        </correspContext>
        <correspAction xml:id="i-N4VjvpY511jUV2p4LpLeNA" type="numbering">
          <date when="2011-10-10"/>
        </correspAction>
        <correspAction xml:id="i-SQKwDhsvZq6LWR9UFZmsny" type="submission">
          <date when="2011-10-05"/>
        </correspAction>
        <correspAction xml:id="i-FmjrQEiiFhWQeLbyoU2Cc6" type="transfer">
          <date when="2011-10-05"/>
        </correspAction>
        <correspAction xml:id="i-7svyojXmUmtRq2WYNTFwwm" type="assigned"/>
        <correspContext corresp="i-7svyojXmUmtRq2WYNTFwwm">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AEw9Kz3S4adtBEvjn9Mmws" type="motBody">
        <div xml:id="i-7gCRYgXmhRpqghiZaQp2Uf" type="motProposal" subtype="förslag">
          <head xml:id="i-Qnj9EzrmkEYnv3D5vVwYdm">
            Förslag till riksdagsbeslut
          </head>
          <p xml:id="i-Gv2yL4FmP5KZnbvR37cu5Y">
            Riksdagen tillkännager för regeringen som sin mening vad som
            anförs i motionen om att införa nya regionala skattebaser.
          </p>
        </div>
        <div xml:id="i-DPz6s4KJSha48aHHfMH3DM" type="motContent">
          <head xml:id="i-PxLk2Ak5RDwpFyesfxpJve" type="h1">
            Motivering
          </head>
          <p xml:id="i-DCAdH2KbqTeDvu93w6avCZ">
            Varje år produceras ungefär 65 TWh förnybar el nästan hälften
            av landets elproduktion med vattenkraft. De sju skogslänen bidrar
            med ungefär 90 procent av Sveriges vattenkraftsproduktion. Vattenkraften
            spelar en mycket viktig roll i dagens energiproduktion och betydelsen
            kommer att öka ytterligare genom omställningen till ett klimatsmart
            och långsiktigt hållbart energisystem eftersom vattenkraften är
            en nödvändig reglerresurs när produktionen av vindkraft och solel
            växer.
          </p>
          <p xml:id="i-GaE2xJzJLcYmctfcqCtzqq">
            Det borde vara en självklarhet att de kommuner och regioner där
            vattenkraftsanläggningarna finns kompenseras för de ingrepp i
            naturen som utbyggnaden medfört. Områden har dämts över när vattenkraften
            byggdes ut, älvar har torrlagts och möjligheterna till jord- och
            skogsbruk, renskötsel, jakt, fiske och turism har försämrats eller
            omöjliggjorts.
          </p>
          <p xml:id="i-Gtff3emmHRBKzJtZvBAwSf">
            I jämförbara länder som Norge, Finland, Tyskland, Frankrike och
            Österrike ligger beskattningen av vattenkraft på ungefär samma
            nivå som i Sverige. Skillnaden är att medan fastighetsbeskattningen
            i Sverige helt tas in till statskassan går större delen av den
            skatt som tas ut på vattenkraftsanläggningar i samtliga övriga
            länder till de kommuner och regioner där de är belägna. De så
            kallade bygdemedel som finns i Sverige är viktiga men marginella
            jämfört med de resurser som vattenkraften genererar till lokal
            utveckling i de bygder som berörs i andra länder.
          </p>
          <p xml:id="i-V3utWWdpgshzG8fEprKwSq">
            I vårt västra grannland, Norge, finns sedan länge ett väl fungerande
            system, där de kommuner som släppt till sina forsar för den gemensamma
            elproduktionen ersätts för de ingrepp vattenkraftsutbyggnaden
            har medfört. Stortinget har slagit fast att vattenkraften är en
            nationell resurs med stark lokal tillhörighet. Utifrån denna grund
            råder bred enighet över partigränserna om att vattenkraftskommunerna
            har rätt till en del av värdeskapandet.
          </p>
          <p xml:id="i-LbfxMg1e4vhNHK39Xi2qvC">
            Tack vare resurserna från vattenkraften har de 173 norska vattenkraftskommunerna
            bättre möjligheter att erbjuda en bra samhällsservice till företag
            och medborgare. Systemet är en viktig del av Norges framgångsrika
            distriktspolitik för att ge alla delar av landet förutsättningar
            för utveckling och tillväxt. Det är tack vare åtgärder som del
            av vattenkraftens värdeskapande och geografiskt differentierade
            arbetsgivaravgifter som de glest befolkade fylkena och kommunerna
            får likvärdiga konkurrensförutsättningar med mer tätbefolkade
            regioner. Hela landet kan tas i bruk på ett optimalt sätt.
          </p>
          <p xml:id="i-Byt1YKVJH8FTrnWR1NudpX">
            Systemet i Norge består av fyra delar: egendomsskatt (fastighetsskatt),
            naturresursskatt, koncessionsavgifter och koncessionskraft. Den
            största delen utgörs av fastighetsskatten. Totalt sett erhåller
            kommuner och fylken ungefär 6,5 miljarder kronor (NOK) per år
            för lokal utveckling, vilket motsvarar 5,4 öre/KWh. Även i vårt
            östra grannland Finland är det kommunerna som tar ut fastighetsskatt
            på vattenkraftsanläggningar.
          </p>
          <p xml:id="i-MsJooMBeSwJXhb8kLc2oyf">
            Förhållandena i Sverige står på det här området i bjärt kontrast
            till grannländerna. Endast ungefär 110 miljoner kronor (SEK) i
            så kallade bygdemedel stannar i de bygder som släppt till sina
            forsar. Detta motsvarar 0,17 öre/KWh. De stora och växande värden
            som vattenkraften genererar hamnar nästan helt i kraftbolagens
            kassakistor eller i statskassan.
          </p>
          <p xml:id="i-MLEmEodxr4MBdQBMeJQcvn">
            Jokkmokk i Lappland och Ragunda i Jämtland är de kommuner där
            mest vattenkraft produceras mer än tio procent av landets totala
            produktion i båda kommunerna. Ändå hör Jokkmokk och Ragunda till
            de kommuner som tvingas ha landets högsta skattetryck och ständigt
            kämpa mot avfolkning och försämrad skattekraft. I sammanhanget
            tål att påpekas att det inte finns någon parameter i det kommunala
            skatteutjämningssystemet som tar hänsyn till att vattenkraftskommunerna
            har släppt till sina forsar med de negativa konsekvenser detta
            innebär.
          </p>
          <p xml:id="i-VmP2zNzme4mMhMejtzYF9F">
            Med ett norskt system skulle kommuner som Jokkmokk och Ragunda
            med gott om plats och en god miljö haft resurser att attrahera
            företag och inflyttare på ett helt annat sätt än vad som är fallet
            idag. Medan lokalsamhället i våra grannländer får del av de lokala
            naturresurserna och de värden dessa genererar är resursrika lokalsamhällen/kommuner
            i Sverige utsatta för ett närmast kolonialt synsätt. Det verkar
            som om centralmakten fortfarande ser på norra Sverige som rikskanslern
            Axel Oxenstierna, som för mer än 400 år sedan förklarade att i
            Norrland hafva vi ett Indien. Så kan det inte få fortsätta!
          </p>
          <p xml:id="i-E24A2ZA8WsXaQ7C36JxAHA">
            Kommuner i Norge och Finland med vattenkraftsanläggningar kompenseras
            på ett helt annat sätt för de ingrepp utbyggnaden har inneburit
            än vad som är fallet i Sverige. Under utbyggnadsstadiet innebär
            vattenkraften en omfattande ekonomisk aktivitet lokalt. När kraftverket
            därefter är klart och i produktion generar det däremot endast
            få jobb lokalt. Idag strömmar de enorma rikedomarna från vattenkraften
            till Stockholm, till kraftbolagen och statskassan. Kommunerna
            blir därför i hög grad beroende av skatteutjämning och regionalpolitiskt
            stöd. Sammantaget ger detta det falska intrycket att vattenkraftskommunerna
            är bidragsmottagare när de i själva verket är stora bidragsgivare
            till den gemensamma välfärden.
          </p>
          <p xml:id="i-5afVZsaGgp7NzQUn3iHoem">
            Kraftverken styrs numera från centraliserade ledningscentraler,
            ofta i Stockholmsområdet. Även drift- och underhållsorganisationen
            är vanligen centraliserad och innebär få arbetstillfällen lokalt.
            Denna verklighet motiverar ett system för att ge vattenkraftskommunerna
            en rättmätig del av det strömmande vattnets värdeskapning. Kompensationen
            för ingreppen i miljön ska vara långsiktig och förutsägbar.
          </p>
          <p xml:id="i-BGB2VQpFswavdVegadH4sL">
            Föreningen Sveriges Vattenkraftskommuner (FSV), med ett fyrtiotal
            medlemskommuner från Värmland till Norrbotten, arbetar sedan 1999
            för att ett system liknande det norska ska införas även i Sverige.
            I föreningens styrelse finns företrädare för sju av riksdagens
            partier. FSV arbetar för att även de svenska vattenkraftskommunerna
            ska få en rättmätig del av det som den lokala värdeskapande vattenkraften
            står för. De bygder som släppt till sina forsar har rätt att få
            en rättmätig del av de värden som skapas lokalt och en rimlig
            ersättning för de naturingrepp som utbyggnaden av vattenkraften
            har medfört.
          </p>
          <p xml:id="i-7xsw7yMzxkiVzFDFaDZWhK">
            FSV och dess medlemskommuner är öppna för olika tekniska lösningar
            för hur ett system för hur vattenkraftens värdeskapande kan medverka
            till lokal utveckling och tillväxt. Föreningen menar emellertid
            att ett första konkret steg bör vara att minst hälften av den
            fastighetsskatt på vattenkraftsanläggningar som idag helt går
            till statskassan överförs till kommunerna/regionerna. Eftersom
            fastighetsskatten på vattenkraftsanläggningar i år, 2011, uppgår
            till ungefär 3,7 miljarder kronor, innebär detta minst 1,8 miljarder
            kronor (2,8 öre KWh). Vi delar uppfattningen att det är logiskt
            att Sverige, liksom andra jämförbara vattenkraftsländer, låter
            fastighetsskatten gå till kommunerna/regionerna.
          </p>
          <p xml:id="i-AEGsbSyyZLRNGkhk73rK5y">
            För att utforma ett långsiktigt och hållbart system för hur vattenkraften
            kan medverka till lokal och regional utveckling bör en utredning
            tillsättas. Det är emellertid viktigt att ett system för detta
            införs så snart som möjligt. Från nästa år, 2012, har Sverige
            och Norge en gemensam marknad för gröna elcertifikat. Syftet är
            att stärka den förnybara energiproduktionen på den skandinaviska
            halvön. Det är då naturligt om Sverige inför ett system likvärdigt
            med Norges när det gäller att ge vattenkraftskommunerna likvärdiga
            förutsättningar för utveckling som motsvarande kommuner i Norge.
            I grunden handlar det om att ge alla delar av Sverige likvärdiga
            förutsättningar för utveckling och tillväxt.
          </p>
        </div>
        <div xml:id="i-KGgnb6dJHgs3fHGpvLUQbg" type="signatureBlock">
          <list xml:id="i-SkPDFfJ3CnYycaSQP61agZ">
            <item xml:id="i-JPWqjkhovy9uAHcKMhDqdQ" who="i-Vo3YjbvPDcwbepLXUMMiDZ" type="signature">
              Per Åsling (C)
            </item>
            <item xml:id="i-9BrJt7BFSFNTpMqt8SQseA" who="i-EANGVQ7bBDvQLJRQXHptPX" type="signature">
              Kenneth Johansson (C)
            </item>
          </list>
        </div>
      </div>
    </body>
  </text>
</TEI>
