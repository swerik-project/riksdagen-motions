<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-FöU-00247">
  <teiHeader>
    <fileDesc>
      <titleStmt>
        <title>Försvarsmakten, klimat och miljö</title>
        <author corresp="i-8voj19hLWTGJHkxNP79tRb">av Nooshi Dadgostar m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:247 av Nooshi Dadgostar m.fl. (V)</title>
          <idno type="rdwebb">HA02247</idno>
          <rs type="number">247</rs>
          <orgName type="comitteeAbbreviation">FöU</orgName>
          <ref type="dokument_url_text">https://data.riksdagen.se/dokument/HA02247/text</ref>
          <ref type="dokument_url_html">https://data.riksdagen.se/dokument/HA02247</ref>
          <ref type="dokumentstatus_url_xml">https://data.riksdagen.se/dokumentstatus/HA02247</ref>
          <ref type="pdf">https://data.riksdagen.se/fil/B4F9C522-DB5C-4E59-B906-66925DC53BAC</ref>
          <ref type="docx">https://data.riksdagen.se/fil/2C93115A-117A-410C-AEE8-F04789113768</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Hn2xAAaqgQLyS3k5RBuXkb</idno>
            <name>Andrea Andersson Tay</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-DthTyR9U9R8S6NVcPNcNQA</idno>
            <name>Ida Gabrielsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TpcaF4RFviyytGA8rW5Jer</idno>
            <name>Samuel Gonzalez Westling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6CAgZyR6FvVqYZHQfCw5HJ</idno>
            <name>Hanna Gunnarsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Nc9EEy3a6PYAGA5skEnR8x" type="signed"/>
        <correspContext corresp="i-Nc9EEy3a6PYAGA5skEnR8x">
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-Hn2xAAaqgQLyS3k5RBuXkb"/>
          <note type="signatory" corresp="i-DthTyR9U9R8S6NVcPNcNQA"/>
          <note type="signatory" corresp="i-TpcaF4RFviyytGA8rW5Jer"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-6CAgZyR6FvVqYZHQfCw5HJ"/>
        </correspContext>
        <correspAction type="submitted" xml:id="i-2XBYqKeWaftHafR8gubyWo">
          <date when="2022-11-17"/>
          <time when="12:49:51"/>
        </correspAction>
        <correspAction type="reviewed" xml:id="i-SU3bA9ne1yCkRESzJPA8Vf">
          <date when="2022-11-17"/>
          <time when="18:40:33"/>
        </correspAction>
        <correspAction type="referred" xml:id="i-YGPfawaiqGCyRgMUyq3U7a">
          <date when="2022-12-01"/>
        </correspAction>
        <correspAction type="assigned" xml:id="i-QEySbHhBVwx4yUM5XbMxbS">
          <date when="2024-01-31"/>
          <time when="12:59:47"/>
        </correspAction>
        <correspContext corresp="i-QEySbHhBVwx4yUM5XbMxbS">
          <ref type="assignedTo">Försvarsutskottet</ref>
        </correspContext>
        <correspAction type="behandlas_i" xml:id="i-Nwaxe82KMGwNACJPy6z6Eo"/>
        <correspContext corresp="i-Nwaxe82KMGwNACJPy6z6Eo">
          <ref type="uppgift">2022/23:FöU4</ref>
          <ref type="ref_dok_id">HA01FöU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">FöU4</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:247 av Nooshi Dadgostar m.fl. (V) Försvarsmakten, klimat och miljö</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-UYY12QPgXA7zF3o1hzZsGz">
          <head>
            1 Innehållsförteckning
          </head>
          <list>
            <item style="indent-level: 1">
              1 Innehållsförteckning
            </item>
            <item style="indent-level: 1" corresp="i-5g4NkY5Rr7g3spYarUPRnq">
              2 Förslag till riksdagsbeslut
            </item>
            <item style="indent-level: 1" corresp="i-2MooymHzJsJZmvWKJYZC1g">
              3 Försvarets roll i omställningen
            </item>
            <item style="indent-level: 1" corresp="i-M29NXvApjb5VrJWGwHbGEy">
              4 Internt miljö- och klimatarbete
            </item>
            <item style="indent-level: 2" corresp="i-DyNDzhcboTzE6rRQba5P7S">
              4.1 En självständig kontrollfunktion
            </item>
            <item style="indent-level: 2" corresp="i-2uGjXD5M4AqNQn8qEqbEeD">
              4.2 Begränsa undantaget för miljökonsekvensbeskrivningar
            </item>
            <item style="indent-level: 2" corresp="i-DjYErunENGs8fLLfbfdQ21">
              4.3 De klimatpolitiska målen
            </item>
            <item style="indent-level: 1" corresp="i-DwLtjWSBR1wW1ysN1REEZN">
              5 En gemensam lösning på utbyggnaden av vindkraft
            </item>
            <item style="indent-level: 1" corresp="i-U4Zwzr9uPqG5VLvvSdrgae">
              6 Försvarsmaktens övningar
            </item>
            <item style="indent-level: 2" corresp="i-9MimwF2NgX2XmskTdB2KKo">
              6.1 En ökad operativ förmåga utan en ökad klimatpåverkan
            </item>
            <item style="indent-level: 2" corresp="i-E5tFX56dyxuHki6WXnsy85">
              6.2 Försvarets övningar i Vättern
            </item>
            <item style="indent-level: 2" corresp="i-F3Qum8VGn84MdiKfPeBi6G">
              6.3 Norrbotten som militärt övningsområde
            </item>
            <item style="indent-level: 1" corresp="i-7Tagv81pMVKwtLXZeTbfHc">
              7 Internationell närvaro och militariseringen av Arktis
            </item>
          </list>
        </div>
        <div type="motProposal" subtype="förslag">
          <head xml:id="i-5g4NkY5Rr7g3spYarUPRnq">
            2 Förslag till riksdagsbeslut
          </head>
          <list>
            <item sortKey="Yrkande 1" xml:id="i-2bnmWubdsWBerCmVH5L1Zj">
              Riksdagen ställer sig bakom det som anförs i motionen om att
              Sverige omgående ska signera FN:s avtal om förbud mot kärnvapen
              och tillkännager detta för regeringen.
            </item>
            <item sortKey="Yrkande 2" xml:id="i-R4cS3VnLhM82e1y1asTfVK">
              Riksdagen ställer sig bakom det som anförs i motionen om att
              Försvarsmaktens uppdrag i regleringsbrevet för 2023 bör kompletteras
              med ett fristående uppdrag om att ta fram vägledningar för hur
              verksamheter som bidrar till klimatomställningen kan samexistera
              med försvarets verksamheter utan att påtagligt motverka totalförsvarets
              intressen och tillkännager detta för regeringen.
            </item>
            <item sortKey="Yrkande 3" xml:id="i-TemdLUWUQ7W8WRu68Vukd3">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att undersöka förutsättningarna
              för en fristående myndighet för tillsyn och kontroll på hälso-
              och miljöområdet inom försvaret och tillkännager detta för regeringen.
            </item>
            <item sortKey="Yrkande 4" xml:id="i-B1Q5uhXK3L8obLRoDKgXy7">
              Riksdagen ställer sig bakom det som anförs i motionen om att
              regeringen i regleringsbrevet bör ge Försvarsmakten nya instruktioner
              som går i linje med klimatlagen och det klimatpolitiska ramverket
              och tillkännager detta för regeringen.
            </item>
            <item sortKey="Yrkande 5" xml:id="i-CqHVEzYFo3sLWgfG8RK2W">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att återkomma med en plan
              för hur en ökad verksamhet med anledning av tidigare tagna försvarsbeslut
              såväl som ett försämrat säkerhetspolitiskt läge ska kunna genomföras
              utan ytterligare påverkan på miljö och klimat och tillkännager
              detta för regeringen.
            </item>
            <item sortKey="Yrkande 6" xml:id="i-Wkd2LHNP3S67USPPcxYDcR">
              Riksdagen ställer sig bakom det som anförs i motionen om att
              regeringen bör uppdra åt Försvarsmakten att ta fram en handlingsplan
              för att minska föroreningen av Vättern orsakad av militära övningar
              och tillkännager detta för regeringen.
            </item>
            <item sortKey="Yrkande 7" xml:id="i-N98EgoC17cRUEtQWw8NHxs">
              Riksdagen ställer sig bakom det som anförs i motionen om att
              regeringen bör utreda möjligheterna till ett totalstopp för Försvarsmaktens
              övningar i och runt Vättern och tillkännager detta för regeringen.
            </item>
            <item sortKey="Yrkande 8" xml:id="i-T9TAue1CWiR3pmBthyJVTT">
              Riksdagen ställer sig bakom det som anförs i motionen om att
              regeringen bör tillse att en sanering av Vätterns botten sker
              och tillkännager detta för regeringen.
            </item>
            <item sortKey="Yrkande 9" xml:id="i-3uwTRjDtRDkQWHgkBvBYgd">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att klargöra vilka
              effekter svenska och internationella övningar på svenskt territorium
              har på miljö och näringar och tillkännager detta för regeringen.
            </item>
            <item sortKey="Yrkande 10" xml:id="i-bxtW6xppMkANrAc2wwbns">
              Riksdagen ställer sig bakom det som anförs i motionen om att
              Sverige bör ta initiativ till en konvention för Arktis som innebär
              en demilitarisering av regionen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-2MooymHzJsJZmvWKJYZC1g">
            3 Försvarets roll i omställningen
          </head>
          <p xml:id="i-Dc7XwBAnEpHZ2Q46YmgQdP">
            Vi står inför en klimatkris och ökande miljöproblem. För att
            ställa om krävs att alla delar av samhället och alla invånare
            tar gemensamt ansvar och arbetar tillsammans i mer hållbar riktning.
            Myndigheter, företag, offentliga verksamheter och organisationer
            måste bidra på sitt sätt, så även Försvarsmakten.
          </p>
          <p xml:id="i-2pg4kD5zY55QRWBrdbnrk2">
            Utgångspunkten för Sveriges försvars- och säkerhetspolitik ska
            vara att värna vårt lands säkerhet. Det kräver en modern försvarsmakt
            som har förmågan att möta de olika former av hot som vårt land
            kan ställas inför, men som också har möjlighet att vara en fredsbevarande
            kraft i andra delar av världen. Försvarsmaktens främsta uppgift
            är att tillhandahålla ett militärt försvar som kan möta de kriser
            vi ställs inför – ytterst en väpnad konflikt.
          </p>
          <p xml:id="i-UNHUFfhpY9wxwJT7mMknpy">
            I dag utgörs ett av de allvarligaste hoten mot den globala säkerheten
            av klimatkrisen och dess konsekvenser. Det gäller såväl här i
            Sverige som i andra delar av världen. Torka, översvämningar och
            extrema väderhändelser utgör dels direkta hot och kan dels vara
            en bidragande faktor och orsak till krig och konflikter. Vi vet
            att vi som lever i den rika delen av världen kommer att påverkas
            allt kraftigare i framtiden och vi ser att denna utveckling redan
            är ett stort hot mot befolkningen i många utvecklingsländer. Inte
            minst visar de återkommande värmeböljorna samt förödande bränder
            och översvämningar tydligt på behovet av en effektiv krisberedskap
            på hemmaplan. I sin rapport Motstånds­kraft (Ds 2017:66) beskriver
            även Försvarsberedningen hur klimatförändringar och naturkatastrofer
            bör ses som ett hot mot vår säkerhet.
          </p>
          <p xml:id="i-Do3eav7NbGdwo8ZEuew5sq">
            Vänsterpartiet har i upprepade sammanhang lyft att klimatkrisen
            borde uppta en större plats i Sveriges planering för krisberedskap.
            Det är därför positivt att Sverige har fått en minister för civilt
            försvar och att krisberedskapen stärks i olika delar av samhället.
            Men även Försvarsmakten bör ta ett större ansvar, både vid klimatkatastrofer
            och för att motverka klimatkrisen. Det är centralt att ett brett
            säkerhetspolitiskt arbetssätt även inkluderar åtgärder för att
            bygga ett långsiktigt hållbart samhälle, socialt och ekonomiskt
            såväl som ekologiskt. Det är inte Försvarsmaktens uppgift att
            leda en sådan förändring. Däremot är det väsentligt att Försvarsmakten
            bidrar till ett mer hållbart samhälle genom att deras verksamhet
            inte utgör ett hinder för den samhällsomställning som behövs.
          </p>
          <p xml:id="i-B2SxGJU1139woQ29JyjktC">
            Den säkerhetspolitiska situationen i Europa har förändrats och
            försämrats drastiskt i och med Rysslands brutala och folkrättsvidriga
            anfallskrig mot Ukraina. Det har tillsam­mans med växande motsättningar
            skapat osäkerhet och oförutsägbarhet och vi befinner oss nu i
            en svårtolkad och mycket allvarlig säkerhetspolitisk utveckling.
          </p>
          <p xml:id="i-WKN7uWmVNZvbXQehageC6S">
            Även den globala upprustningen vad gäller kärnvapen är mycket
            illavarslande. Internationell säkerhet ska vila på folkrätt, samarbete
            och ett starkt globalt regelverk under FN:s ledning. I ljuset
            av den säkerhetspolitiska utvecklingen i världen blir FN:s avtal
            om förbud mot kärnvapen särskilt viktigt. Genom Sveriges historia
            av militär alliansfrihet finns en unik röst som bör användas än
            tydligare för en global kärnvapen­nedrustning. Den svenska ansökan
            om medlemskap i kärnvapenalliansen Nato gör det särskilt viktigt
            att markera mot kärnvapen. Användandet av kärnvapen är förödande
            för både människor och miljö. Sverige ska inte stå bakom varken
            avskräckning med eller användning av kärnvapen. Det gäller oavsett
            om vi är medlemmar i militära allianser eller inte. Sverige bör
            förbjuda kärnvapen på vårt territorium i både freds- och krigstid,
            och Norden bör vara en kärnvapenfri zon.
          </p>
          <p xml:id="i-FtQzVfyVKRTzLDj5pPpgrM">
            Sverige ska omgående signera FN:s avtal om förbud mot kärnvapen.
            Detta bör riks­dagen ställa sig bakom och ge regeringen till känna.
          </p>
          <p xml:id="i-AwQ9SUaGW8sgm6uP4LMZ3V">
            Det svenska försvaret genomgår nu en genomgripande förändring.
            Den återupptagna värnplikten och höjningen av försvarsanslagen
            är bara några exempel. Det innebär ett utmärkt tillfälle att ställa
            om till en organisation med större klimat- och miljöhänsyn. På
            samma sätt innebär det också en risk att cementera gamla misstag.
            För att så inte ska ske krävs en öppen och, i så hög utsträckning
            som tillåts, transparent organisation.
          </p>
          <p xml:id="i-7s6PrKpNvvCBAWUR4rtsKu">
            Försvarsmakten ska värna rikets säkerhet. En god operativ förmåga
            med bra förut­sättningar för övningsverksamhet i olika delar av
            landet är avgörande för Sveriges resistens. På samma gång är det
            helt nödvändigt att viktiga klimatåtgärder kan komma till stånd,
            inte minst ur ett säkerhetspolitiskt perspektiv. Eventuella motsättningar
            mellan olika intressen måste lösas och det är en angelägen uppgift
            för riksdag och regering att se till att så är möjligt. I grund
            och botten handlar det trots allt om samma sak – att bygga ett
            tryggt, hållbart och säkert samhälle där vi kan leva tillsammans
            utan att utsättas för allvarliga kriser.
          </p>
          <head type="h1" xml:id="i-M29NXvApjb5VrJWGwHbGEy">
            4 Internt miljö- och klimatarbete
          </head>
          <p xml:id="i-SCjD11cuHd14PFuSQYmBtD">
            Försvarsmakten har i uppdrag att inom ramen för huvuduppgiften
            – att ansvara för Sveriges militära försvar och värna landet –
            arbeta för att uppnå de 16 nationella miljö­kvalitetsmålen. Det
            innebär att Försvarsmakten i fredstid ska ta miljöhänsyn vid verksamhet
            samt vid behov föreslå åtgärder för miljöarbetets utveckling.
          </p>
          <p xml:id="i-YUTxLufg6wzT1xfwLmrAY3">
            Försvarsmakten har i många avseenden ett genomgripande miljöarbete.
            Samtidigt förekommer negativa klimat- och miljöeffekter som behöver
            minska. Det kan bl.a. handla om effekterna av energiförbrukning,
            tjänsteresor, hantering av kemikalier, övningsverksamhet m.m.
            Militär verksamhet sliter på både klimat och miljö. Därför måste
            Försvarsmakten i den utsträckning det är möjligt arbeta för att
            minska sin klimat- och miljöpåverkan. En klimatanpassning av Försvarsmaktens
            verksamhet handlar också om vidmakthållandet av operativ förmåga.
            Ett exempel är hur klimatkrisen med varmare vintrar och fler skogsbränder
            förändrar förutsättningarna för både övningsverksamheten och för
            hur försvaret av Sverige måste se ut.
          </p>
          <p xml:id="i-HfPS8peh5XY6rZ1Xr616XF">
            Det finns dock exempel på när Försvarsmaktens verksamhet kan
            bidra till en positiv utveckling. Exempelvis kan en god miljömedvetenhet
            i internationella samarbeten bidra till en högre gemensam standard.
            Ett annat exempel är den positiva effekt på den biolo­giska mångfalden
            som kan uppstå på militära övnings- och skjutfält som sköts på
            rätt sätt av kunniga miljövårdare. En god operativ förmåga ställer
            höga tekniska krav på utrustning och fordon. I bästa fall kan
            forskning och utveckling på försvarsområdet även bidra till en
            effektiv teknikutveckling i det civila, t.ex. inom energiförsörjning.
          </p>
          <p xml:id="i-P9sQoABJiz2tEcQBuRDyX7">
            Försvarssektorn inkluderar en rad myndigheter på försvarsområdet.
            Myndigheterna arbetar gemensamt inom miljöområdet och har tillsammans
            beslutat att inrikta arbetet på energi- och klimatområdet samt
            kemiområdet. Målet är dels att uppnå en energi­effektivisering
            och att öka andelen energi från förnybara energikällor, dels att
            begränsa påverkan från hälso- och miljöfarliga ämnen i kemiska
            produkter och varor.
          </p>
          <p xml:id="i-9ivTsUBS4u7GP4Ae7F9PD5">
            Det är centralt att de största åtgärderna för minskad klimat-
            och miljöpåverkan också görs där de gör störst nytta. En minskad
            energianvändning och ett ökat oberoende av fossila energikällor
            ger inte bara stora klimatvinster. Det är även en klok strategi
            ur ett säkerhetspolitiskt perspektiv. Någonting som blivit påtagligt
            märkbart under det senaste året i och med de energipolitiska effekterna
            i samband med Rysslands anfallskrig mot Ukraina och den energikris
            Sverige och Europa befinner sig i. En minskad energi­förbrukning
            ger ett mer robust samhälle och en mer uthållig försvarsmakt.
            Därför var det glädjande att Vänsterpartiet och S‑MP-regeringen
            i budgetpropositionen för 2018 kom överens om skrivningar som
            nu ligger till grund för projektet Fossilfritt FM 2045, där målet
            är en klimatneutral verksamhet senast 2045.
          </p>
          <p xml:id="i-Lr69Q4NAbnBGymPn7kEh5D">
            Vad gäller kemiområdet är det, förutom de direkta miljövinsterna,
            även där viktigt med en omställning med tanke på försörjningstrygghet.
            En nödvändig och hårdare miljöreglering vad gäller kemiska produkter
            på andra håll i samhället riskerar att leda till att varor som
            är viktiga för Försvarsmakten blir svårare att få tag på eller
            helt för­svinner från marknaden. Det är därför väsentligt med
            ett systematiskt arbete mot mer hållbara produkter.
          </p>
          <p xml:id="i-9rx59Z2FdZ4gidP5Yu7Fdh">
            Enligt rapporten Försvarsmaktens miljöpåverkan (dnr 2015:704)
            från riksdagens utredningstjänst saknas tillräckliga uppgifter
            för att göra en miljöanalys av myndig­hetens miljöpåverkan och
            av de totala utsläppen. Försvarsmaktens egen klimat- och sårbarhetsanalys
            är dessvärre belagd med sekretess. Det kan finnas goda skäl till
            det, men det gör också att det är svårt att bedöma myndighetens
            analys av sitt eget miljö­arbete. Försvarsmaktens miljöutvärdering,
            som gjordes 2017, visar dock att det finns mer kvar att göra.
          </p>
          <p xml:id="i-GWCRY9t2HH8fe7Fg8K4iwi">
            För att Försvarsmakten till fullo ska kunna sägas arbeta i enlighet
            med uppsatta miljökvalitetsmål räcker det inte med att man enbart
            ser över den egna verksamheten. Man bör heller inte hindra eller
            försvåra för andra samhällsaktörer eller projekt i högre utsträckning
            än nödvändigt. I dag sker det tyvärr med ett alltför stort godtycke.
            Det kan t.ex. handla om att sätta stopp för utbyggnaden av förnybar
            energi eller om att indirekt försvåra för gröna näringar att etablera
            sig i fjällvärlden.
          </p>
          <p xml:id="i-UC9JJoz3tHryzPHZjFum1L">
            Klimaträttsutredningens slutbetänkande Rätt för klimatet (SOU
            2022:21) menar att Försvarsmakten som ett komplement till nuvarande
            skrivningar om samexistens bör få ett fristående uppdrag om att
            ta fram vägledningar om hur verksamheter som bidrar till klimatomställningen
            kan samexistera med försvarets verksamheter utan att påtagligt
            motverka totalförsvarets intressen. Vänsterpartiet har länge efterfrågat
            verktyg för att lösa de knutar som funnits mellan Försvarsmakten
            och t.ex. vindkraftsbyggen, sol­paneler eller elnätsutbyggnad.
            Att vi kan ställa om klimatet med allt vad det innebär i form
            av vindkraftsparker och liknande utan att göra avkall på totalförsvarsförmågan
            är centralt. Hittills har den dialogen inte varit tillräcklig.
            Vi ser därför positivt på ett kom­pletterande uppdrag i linje
            med vad som föreslås i betänkandet. Liksom utredningen lämnar
            vi frågan till regeringen om vem som ska ta fram sådana vägledningar
            och i vilken form det ska ske.
          </p>
          <p xml:id="i-8dvyLvGe28xos2HcTkCRdZ">
            Försvarsmaktens uppdrag i regleringsbrevet för 2023 bör kompletteras
            med ett fristående uppdrag om att ta fram vägledningar om hur
            verksamheter som bidrar till klimatomställningen kan samexistera
            med försvarets verksamheter utan att påtagligt motverka totalförsvarets
            intressen. Detta bör riksdagen ställa sig bakom och ge regeringen
            till känna.
          </p>
          <head type="h2" xml:id="i-DyNDzhcboTzE6rRQba5P7S">
            4.1 En självständig kontrollfunktion
          </head>
          <p xml:id="i-ECmjJvkbZqv7TUQE87QoUm">
            I dag ligger tillsynsansvaret för hälso- och miljöområdet inom
            försvaret hos försvars­inspektören för hälsa och miljö (FIHM)
            (tidigare generalläkaren). Att det är Försvars­makten själv som
            granskar sina förehavanden och utövar tillsyn och kontroll över
            den egna verksamheten är en något udda ordning. Självständigheten
            hos en tillsynsfunktion som är inrättad i den organisation vars
            verksamhet den är satt att granska kan ifrågasättas. Utredningen
            om översyn av generalläkarfunktionen (SOU 2015:79) konstaterade
            dilem­mat med detta och föreslog vissa åtgärder för att öka tillsynsfunktionens
            självständighet, vilket också behandlades i regeringens proposition
            2016/17:144 Tillsyn och kontroll på hälso- och miljöområdet inom
            försvaret. Dock var direktiven till utredningen formule­rade så
            att utredningen inte hade något utrymme att föreslå en ny tillsynsmyndighet.
          </p>
          <p xml:id="i-7iE3nAYbs1AG6nmEyHV3k8">
            Granskning av Försvarsmaktens verksamhet är förknippad med vissa
            svårigheter, inte minst med tanke på de höga kraven på sekretess.
            Samtidigt är självständigheten hos de organ som ska granska myndigheternas
            verksamhet central. Det är olyckligt att den tidigare utredningen
            inte gavs utrymme att undersöka förutsättningarna för en fristående
            tillsynsmyndighet på området.
          </p>
          <p xml:id="i-EdRdsgKGvnAzDb3rVjpFzD">
            Regeringen bör tillsätta en utredning i syfte att undersöka förutsättningarna
            för en fristående myndighet för tillsyn och kontroll på hälso-
            och miljöområdet inom försvaret. Detta bör riksdagen ställa sig
            bakom och ge regeringen till känna.
          </p>
          <head type="h2" xml:id="i-2uGjXD5M4AqNQn8qEqbEeD">
            4.2 Begränsa undantaget för miljökonsekvensbeskrivningar
          </head>
          <p xml:id="i-AFZcxaesvfWZdVa5fs3y8U">
            När miljöbalken skärptes 2017 innebar det bl.a. mer preciserade
            krav på när miljö­konsekvensbeskrivningar inför större planer
            och projekt ska göras. Tyvärr undantogs Försvarsmakten från kraven
            på att redovisa hur kommande projekt kan påverka miljön. Vänsterpartiet
            menar att förtydligandet av miljöbalken i många avseenden blev
            bättre i och med förändringarna. Vi motsätter oss dock att krav
            på miljöbedömning per automatik undantas för försvaret och räddningstjänsten.
          </p>
          <p xml:id="i-Gm4EeysSiouH3V32YBUEon">
            Vi har full förståelse för att det kan finnas skäl för rikets
            säkerhet att undanta total­försvaret och räddningstjänsten från
            kravet när det gäller ett antal planer och program men anser inte
            att det är belagt att det inte går att begränsa undantaget för
            att stärka miljöhänsynen. Det kan naturligtvis finnas omständigheter,
            som t.ex. behovet av sekretess, som komplicerar förfarandet och
            gör att man i vissa fall behöver frångå rutiner och regler som
            gäller andra myndigheter. Detta behöver dock utredas vidare. Vi
            har därför tidigare krävt en utredning av hur undantag från krav
            på strategisk miljö­bedömning och krav på undersökning i fråga
            om miljöpåverkan för totalförsvar och räddningstjänst kan begränsas
            i lagstiftningen. För vidare läsning, se vår motion med anledning
            av proposition 2016/17:200 Miljöbedömningar (2016/17:3757).
          </p>
          <head type="h2" xml:id="i-DjYErunENGs8fLLfbfdQ21">
            4.3 De klimatpolitiska målen
          </head>
          <p xml:id="i-QkT9jouiBdiWE5mxfTQPBS">
            Sveriges klimatlag trädde i kraft den 1 januari 2018. Ett av
            syftena med lagen är att alla politikområden ska dra åt samma
            håll för att uppnå klimatmålet om nettonollutsläpp senast 2045.
            Omställningen har påbörjats, men för att nå målet måste utvecklingen
            skyndas på och fler måste medverka, inte minst våra myndigheter.
            Det är regeringen som ytterst ansvarar för att myndigheterna bedriver
            sin verksamhet på ett sådant sätt att de mål som regering och
            riksdag har ställt upp kan uppnås. Utfärdandet av och inne­hållet
            i myndigheternas regleringsbrev är mycket viktiga för att myndigheterna
            ska kunna uppfylla de mål som riksdag och regering har ställt
            upp. En viktig åtgärd i detta sammanhang är därför att myndigheterna
            får tydliga instruktioner i syfte att eliminera målkonflikter,
            underlätta avvägningar samt styra besluten mot att undanröja hinder
            och skapa förutsättningar för att nå klimatlagens mål.
          </p>
          <p xml:id="i-NHiry17bioAmmUZ93GQpMb">
            Regeringen bör i regleringsbrevet ge Försvarsmakten nya instruktioner
            som går i linje med klimatlagen och det klimatpolitiska ramverket.
            Detta bör riksdagen ställa sig bakom och ge regeringen till känna.
          </p>
          <head type="h1" xml:id="i-DwLtjWSBR1wW1ysN1REEZN">
            5 En gemensam lösning på utbyggnaden av vindkraft
          </head>
          <p xml:id="i-CT1wiqYtTyxrRZZp6btQP9">
            Försvarsmakten har i dag stora möjligheter att påverka utbyggnaden
            av förnybar energi genom att sätta stopp för nya vindkraftverk.
            Till exempel måste objekt som vindkraft­verk, telemaster eller
            liknande som överstiger 20 meter, alternativt 45 meter i bebyggelse,
            ha Försvarsmaktens godkännande. Genom att hänvisa till totalförsvarets
            riksintresse har Försvarsmakten möjlighet att lägga in sitt veto
            mot viktig utbyggnad av förnybar energi.
          </p>
          <p xml:id="i-CVB96FCUarcUa36HLtJjZg">
            Ett exempel är vindkraftsparken Blekinge Offshore i Hanöbukten.
            Där sa Försvars­makten nej till ett planerat bygge av havsbaserad
            vindkraft eftersom man upplevde att det skulle kunna komma att
            inkräkta på vad man använder som militärt övningsområde.
          </p>
          <p xml:id="i-ToFGBx755BHq5hdAdyGUpE">
            I dag finns det sex havsbaserade vindkraftsparker. De är främst
            lokaliserade i södra delen av landet. I somras presenterade Svenska
            kraftnät planer på sex havsbaserade anslutningspunkter på olika
            platser längst med kusten. Även om Tidöavtalet innebär osäkerhet
            för byggandet är behovet av en ökad andel havsbaserad vattenkraft
            tydligt. Förutom de uppenbara klimatvinsterna ger havsbaserad
            vindkraft dessutom fler jobb i Sverige, eftersom mycket arbete
            måste utföras på plats. En utbyggd havsbaserad vind­kraft i södra
            Sverige skulle också minska belastningen på överföringskapaciteten
            från de norra till de södra delarna av landet.
          </p>
          <p xml:id="i-TZa4bJK5tjHaRSLS3rh6J7">
            Vänsterpartiet menar att det måste vara fullt möjligt att både
            bygga ut vindkraften, inte minst den havsbaserade, där förutsättningarna
            är som bäst och samtidigt ge Försvarsmakten rimliga förutsättningar
            för övningsverksamhet. När knutar uppstår där en myndighet helt
            kan sätta stopp för en viktig utbyggnad av förnybar energi måste
            regeringen ta ansvar för att hitta en framåtsyftande lösning.
          </p>
          <head type="h1" xml:id="i-U4Zwzr9uPqG5VLvvSdrgae">
            6 Försvarsmaktens övningar
          </head>
          <head type="h2" xml:id="i-9MimwF2NgX2XmskTdB2KKo">
            6.1 En ökad operativ förmåga utan en ökad klimatpåverkan
          </head>
          <p xml:id="i-7xRv84Hrcnpm9teMnL9RpF">
            Det nya omvärldsläget har gjort att Försvarsmakten behöver ställa
            om. Det handlar både om ett nytt säkerhetspolitiskt läge och om
            behov av att öka förmågan att hantera t.ex. cyber- och hybridkrigföring.
            Vänsterpartiet står bakom satsningar på försvaret i syfte att
            stärka försvarets bottenplatta och öka den operativa förmågan.
            Inte minst ser vi vikten av satsningar på det civila försvaret.
          </p>
          <p xml:id="i-E9RmPNCgGSqr7CnHnSfUZS">
            Försvarsmakten har i en hemställan till regeringen (FM 2022‑9389:1)
            begärt regel­ändringar på miljöområdet. Bakgrunden är det senaste
            försvarsbeslutet från 2020 i kombination med en ökad anslagsnivå
            motsvarande 2 procent av BNP till 2028 samt behov som uppkommit
            på grund av Rysslands krig mot Ukraina. Också den svenska ansökan
            om medlemskap i Nato kan komma att öka behoven menar man, även
            om det behöver utredas närmare.
          </p>
          <p xml:id="i-Fma7a15UnxkVaGe2k1csfZ">
            Myndigheten uttrycker att man i dagsläget inte kan bedriva verksamhet
            i den utsträckning som krävs för att uppnå målen. Regeländringarna
            föreslås gälla under fem år och omfattar verksamhet på bl.a. flottiljflygplatser,
            civila flygplatser med militär infrastruktur, skjutfält, hamnar
            och skjutbanor. Dessutom vill man se regeländringar vad gäller
            hanteringen av drivmedel. De ändringar man efterfrågar handlar
            om att slippa begränsningar avseende bl.a. antal skott, skjutdagar,
            flygtider och flygrörelser vid Försvarsmaktens verksamhetsplatser.
            Hemställan innebär också att man vill se ett undantag från försvarsinspektören
            för hälsa och miljös möjlighet att besluta om förbud, eller föreläggande
            om att söka tillstånd.
          </p>
          <p xml:id="i-MimyBj4LqgTkZdsJxCTM8r">
            Vänsterpartiet ser Försvarsmaktens behov av att öka krigsdugligheten
            men menar att det är centralt att man när man nu bygger ut verksamheten
            inte samtidigt bygger in ytterligare miljö- och klimatproblem.
            Att Försvarsmakten inte ser några andra lösningar än att undantas
            från gällande lagstiftning och regelverk är olyckligt. Förändrade
            förut­sättningar kräver naturligtvis ett förändrat arbetssätt.
            Men att helt kasta viktiga delar av miljöprövningsförordningen
            överbord duger inte i ett läge där klimatkrisen redan på­verkar
            oss alla. Att inte ens Försvarsmaktens egna tillsynsmyndighet
            ska kunna stoppa miljöfarlig och hälsovådlig verksamhet är anmärkningsvärt.
            Det gör det redan proble­matiska systemet med en intern kontrollfunktion
            än mer tandlöst.
          </p>
          <p xml:id="i-CdFaWsteDUupHgsuupra5o">
            Försvarsmaktens hemställan gäller undantag under en begränsad
            period. Men eftersom ingen vet hur det nya säkerhetspolitiska
            läget kommer att utvecklas eller hur länge de ökade behoven kommer
            att bestå är det viktigt att vi fortsätter utveckla försvars­förmågan
            utifrån principer som är hållbara även på längre sikt.
          </p>
          <p xml:id="i-BN17vQcQfk6QfBVbdXLhde">
            Regeringen bör uppdra åt Försvarsmakten att återkomma med en
            plan för hur en ökad verksamhet med anledning av tidigare tagna
            försvarsbeslut såväl som ett försämrat säkerhetspolitiskt läge
            ska kunna genomföras utan ytterligare påverkan på miljö och klimat.
            Detta bör riksdagen ställa sig bakom och ge regeringen till känna.
          </p>
          <head type="h2" xml:id="i-E5tFX56dyxuHki6WXnsy85">
            6.2 Försvarets övningar i Vättern
          </head>
          <p xml:id="i-8c8sXhnPFYJLhjBDPQVwFu">
            2015 antog FN:s generalförsamling Agenda 2030 som innehåller
            17 mål för en global hållbar utveckling – målsättningar Sverige
            sagt sig vilja vara ledande i att genomföra. Det sjätte målet
            handlar om att säkerställa tillgången till och en hållbar förvaltning
            av vatten och sanitet för alla. Vikten av tillgång till rent dricksvatten
            lyfts också fram i den nationella livsmedelsstrategin som antogs
            av riksdagen 2017.
          </p>
          <p xml:id="i-V14EXTDLScVy2xV3BeZ6TA">
            Vättern är Sveriges näst största sjö och i dag en viktig dricksvattentäkt
            för ca 280 000 personer med ett mål om att utöka för fler personer
            och större områden framöver. Sjön utgör med sin unika miljö och
            sitt säregna ekosystem ett viktigt Natura 2000-område. Vättern
            används också av Försvarsmakten som övnings- och testområde. Man
            har i dagsläget tillstånd för 30 skjutdagar och 69 000 skott per
            år, en markant ökning från tidigare tillåtna nivåer. Redan de
            tidigare tillåtna nivåerna hade en negativ inverkan på miljön
            i form av föroreningar m.m. Vi har förståelse för att Försvarsmakten
            behöver öva, men vi anser att övningarna i och vid Vättern behöver
            begränsas. Det behöver således finnas en jämvikt mellan försvarets
            intressen av att öva och de miljö­intressen och behov av att säkra
            rent dricksvatten som finns.
          </p>
          <p xml:id="i-Weg7wVLnSeKYonXr2qsaMG">
            Det svenska försvaret har en historia av att göra sig av med
            gammal ammunition på numera otillåtna sätt och under 1900-talet
            dumpades ammunition på en rad platser i hav och sjöar runt om
            i Sverige. Försvarsmakten bedömer själv den totala mängden till
            6 500 ton. Det inkluderar även Vättern. Exempelvis användes Hästholmen
            nära Ödeshög som sänkningsplats för instabil ammunition under
            hela 1950-talet. I dag dumpas inte längre ammunition på samma
            vis. Dagens övningar innebär dock att stora mängder ammunition
            hamnar i sjön samtidigt som den tidigare ammunitionen ligger kvar.
            Sam­övningar med internationella förband innebär också att okänd
            ammunition kan spridas i området. Vättern används dessutom som
            plats för utbildning av Försvarsmaktens piloter, s.k. skolflygning,
            vilket ytterligare utgör en påfrestning för den omgivande miljön,
            vad gäller både buller och föroreningar.
          </p>
          <p xml:id="i-Li7HDa6ZpVJZffzHCRgjh">
            Vätternvårdsförbundets rapport 123, Metaller i Vätterns avrinningsområde
            (2015), konstaterar svårigheterna i att beräkna utsläppen från
            den ammunition som hamnar i vattnet. Tydligt är dock att metallen
            efter en tid korroderar, vilket medför utsläpp av exempelvis bly
            och andra tungmetaller. Det finns redan i dag ett problem med
            att Vätterns fiskar bär på förhöjda halter av miljögifter, och
            gamla granater, minor och andra ammunitionseffekter utgör dessutom
            en säkerhetsrisk för dykare och andra som rör sig i området.
          </p>
          <p xml:id="i-8WUiqipt53dm2Y93qGoJCH">
            Återkommande torka gör behovet av att värna både grund- och ytvattentillgångar
            särskilt tydligt. I Naturvårdsverkets årliga uppföljning av Sveriges
            nationella miljömål 2022 beskrivs hur klimatförändringar förväntas
            medföra ett ökat problem med perioder av vattenbrist i delar av
            Sverige. Samtidigt konstateras att det inte går att se någon tydlig
            riktning för utvecklingen i miljön när det gäller miljökvalitetsmålet
            Grundvatten av god kvalitet. Problemet är påtagligt för många
            kommuner som redan har eller riskerar att få problem med sitt
            dricksvatten. Det finns därför långtgående planer på att Vättern
            i framtiden ska försörja ytterligare ett stort område och många
            hushåll med dricksvatten. Med sådana framtidsutsikter är det om
            möjligt ännu viktigare att värna en så viktig dricksvattentäkt
            som Vättern. Inte minst ur en säkerhetspolitisk aspekt.
          </p>
          <p xml:id="i-F367TurJQfoPeUYjJ9nGuh">
            Mot bakgrund av detta anser Vänsterpartiet att det är av stor
            vikt att föroreningen av Vättern som orsakas av militära övningar
            upphör, att möjligheterna till ett totalstopp för Försvarsmaktens
            övningar i och runt Vättern utreds och att en sanering av Vätterns
            botten av gammal ammunition m.m. sker.
          </p>
          <p xml:id="i-BQMqWiEi3ER7vmdz5ZaGpQ">
            Regeringen bör uppdra åt Försvarsmakten att ta fram en handlingsplan
            för att minska föroreningen av Vättern orsakad av militära övningar.
            Detta bör riksdagen ställa sig bakom och ge regeringen till känna.
          </p>
          <p xml:id="i-MbhHLr8SasDoYGWSUxZVVo">
            Regeringen bör även utreda möjligheterna till ett totalstopp
            för Försvarsmaktens övningar i och runt Vättern. Detta bör riksdagen
            ställa sig bakom och ge regeringen till känna.
          </p>
          <p xml:id="i-Fo6Pg77EQZ2rKSTMq6jMQJ">
            Avslutningsvis bör regeringen även tillse att en sanering av
            Vätterns botten sker. Detta bör riksdagen ställa sig bakom och
            ge regeringen till känna.
          </p>
          <head type="h2" xml:id="i-F3Qum8VGn84MdiKfPeBi6G">
            6.3 Norrbotten som militärt övningsområde
          </head>
          <p xml:id="i-L2bYDRjq34pLriuL7txazJ">
            I dag används stora delar av Norrbotten som övnings- och testområde,
            både för svensk och för utländsk militär. Sveriges medverkan i
            ett antal internationella militära sam­arbeten såsom Pesco och
            samförståndsavtalet om värdlandsstöd med Nato innebär en rad åtaganden
            och innefattar inte sällan gemensamma övningar.
          </p>
          <p xml:id="i-6cqddLuMSy1xnH54VrA3Da">
            Vänsterpartiet ser med oro på hur stora delar av Norrbotten görs
            om till ett militärt övningsfält. En ökad övningsverksamhet oavsett
            om den sker tillsammans med Nato, Pesco eller andra konstellationer
            inom EU riskerar att få negativa konsekvenser såväl för människor
            och miljö som för viktig näringsverksamhet i området. Det är också
            av försvarspolitiska skäl tveksamt hur Sveriges försvarsförmåga
            stärks genom att andra länder ges tillgång till att testa och
            öva i vårt kalla klimat. Övningsfältet North European Aerospace
            Test range (Neat) inkluderar både Esrange Space Center utanför
            Kiruna och Vidsel Test Range i Älvsbyn och utgör därmed Europas
            största militära övningsområde över land. Övningsfältet har utvecklats
            till en allt viktigare arena för Natos tester av bombflygplan,
            drönare, missiler och andra vapentyper. Vänsterpartiet har kraftigt
            motsatt sig denna utveckling.
          </p>
          <p xml:id="i-GYKR4H5nJ1anyJtULt4wjo">
            Norrbotten har visserligen särskilda förutsättningar för övningsverksamhet
            och det är både klokt och viktigt att Försvarsmakten ges goda
            villkor för övnings- och test­verksamhet. Men när stora ytor av
            landet reserveras för militära övningar riskerar viktiga näringar
            att få stå tillbaka. Försvarsmaktens aktiviteter konkurrerar t.ex.
            direkt med turism, skogsbruk, vindkraft och rennäring – verksamhet
            som är både viktig lokalt och angelägen ur det större perspektivet
            att hela Sverige ska leva. Inte minst riskerar gröna näringar
            att tvingas stå tillbaka.
          </p>
          <p xml:id="i-7mphjPcDMiStXJe5yviv2p">
            Dessutom innebär militära övningar alltid en miljöpåverkan. Rester
            av ammunition kan utgöra en säkerhetsrisk för både djur och människor.
            Ett exempel är hur släcknings­arbetet vid skogsbranden 2018 i
            Älvdalen i Dalarna betydligt försvårades av odetonerad ammunition
            på Trängslets skjutfält.
          </p>
          <p xml:id="i-4ww3CBej8jpwYvc2Qt6iNT">
            Att totalförsvaret har en särställning i och med uppgiften att
            skydda landet och vår säkerhet råder det knappast någon oenighet
            om. Därför måste Försvarsmakten i högre utsträckning ta ansvar
            för miljön och för att inte hindra annan viktig verksamhet. Ett
            första steg är att göra en oberoende utredning för att kartlägga
            de faktiska effekter som övningsverksamheten medför.
          </p>
          <p xml:id="i-3B6Ke9djPAJ1M7afX71tkZ">
            Regeringen bör tillsätta en utredning i syfte att klargöra vilka
            effekter svenska och internationella övningar på svenskt territorium
            har på miljö och näringar. Detta bör riksdagen ställa sig bakom
            och ge regeringen till känna.
          </p>
          <head type="h1" xml:id="i-7Tagv81pMVKwtLXZeTbfHc">
            7 Internationell närvaro och militariseringen av Arktis
          </head>
          <p xml:id="i-GjjiBjtoVtYtMMWupsDmoj">
            Arktis är en unik del av vår planet. Delar av Arktiska havet
            har varit täckta av is under mycket lång tid vilket har lett till
            att ett alldeles särskilt, men också känsligt, natur- och djurliv
            har utvecklats. I dag är hoten mot Arktis allvarligare än någonsin
            tidigare. På få andra ställen på jordklotet har klimatförändringarna
            varit så omfattande och fått så dramatiska konsekvenser för både
            växtliv, djur och människor. I klimatkrisens spår upp­står nya
            utmaningar. När isen smälter möjliggörs utvinning av de naturresurser
            som finns i Arktis och nya transportleder öppnas upp genom nordost-
            och nordvästpassagerna. Det innebär både nya hot mot miljön och
            att risken för säkerhetspolitiska spänningar i regionen ökar.
          </p>
          <p xml:id="i-Aj3TrdYfQoV6tx3tbFkvu7">
            Delar av Sverige ligger i Arktis och Arktis är att betrakta som
            vårt lands absoluta närområde. Klimatkrisen, miljöhot och säkerhetspolitiska
            konflikter i Arktis kommer därför att ha direkt påverkan på vårt
            land. Trots det är debatten om Arktis i stort sett frånvarande
            i Sverige.
          </p>
          <p xml:id="i-5p5e4q4UoaTexif6s4AXZS">
            Försvarsberedningen konstaterar i sin rapport Motståndskraft
            (Ds 2017:66) hur olika intressen i Arktis står mot varandra. Ett
            tecken på det ökade intresset för Arktis är att allt fler länder
            väljer att ansöka om observatörsstatus i Arktiska rådet. Ett annat
            är den ökade militära närvaron i Arktis. 2017 färdigställde t.ex.
            Ryssland en ny militärbas på den arktiska ögruppen Franz Josef
            Land.
          </p>
          <p xml:id="i-AY2bw2w1Rec2L4f885yUWo">
            Trots att stora delar av Arktis inte ligger inom något lands
            territorialgränser gör i dagsläget ett flertal länder anspråk
            på stora delar av området. Det gäller både Ryssland, USA, Kanada,
            Norge och Danmark. Även stormakten Kina har visat ett allt större
            intresse för både naturtillgångar och transportvägar trots att
            man helt saknar arktiskt territorium. Eftersom flera av de inblandade
            länderna är medlemmar i Nato har också militäralliansen blivit
            en aktör i regionen. Ryssland har dock hitintills varit tydligast
            i sina anspråk genom att i augusti 2007 placera en rysk flagga
            på havsbotten exakt på Nordpolen.
          </p>
          <p xml:id="i-PB82sr1xLVYBosJVjMtyFU">
            Det allvarliga säkerhetspolitiska läget mellan Nato och Ryssland
            riskerar att få förödande konsekvenser. Rysslands anfallskrig
            mot Ukraina har försämrat situationen drastiskt. Ryssland har
            blivit utslängda ur en del organisationer såsom Europarådet och
            tillfälligt avstängda i andra organisationer. Det är rimligt med
            tanke på Rysslands krigföring. Vänsterpartiet menar att det är
            av yttersta vikt att vidhålla ett nära samarbete mellan samtliga
            länder som inkluderas i Arktis närområde, Ryssland inkluderat.
            Det förutsätter dock ett rysk agerande som möjliggör att samarbete
            kan återupptas, vilket inte kan ske förrän Rysslands folkrättsvidriga
            krig mot Ukraina helt har upphört. Sådana samarbeten sker t.ex.
            genom Arktiska rådet, Barentsrådet och Östersjöstaternas råd.
          </p>
          <p xml:id="i-3ktAHCBPJ2yCyKu86J8t7X">
            Ländernas geografiska anspråk backas upp militärt och militariseringen
            av Arktis märks även i vårt eget land, inte minst genom de internationella
            militärövningarna i norra Sverige. Som exempel kan den återkommande
            övningen Cold Response som arrangeras inom ramen för Partnerskap
            för fred nämnas.
          </p>
          <p xml:id="i-S8GhYqm1KeV7RCDKJ8MwVL">
            Hösten 2018 deltog Sverige också i en av de allra största Natoövningarna:
            Trident Juncture 18. Övningen ägde till största delen rum i Norge
            och var en av de största som någonsin skett i landet med över
            50 000 deltagare från mer än 30 länder. Under övningen övade också
            bl.a. amerikanskt flyg i svenskt luftrum. Vänsterpartiet är fortsatt
            mot ett svenskt Natomedlemskap. Vi menar att den militära alliansfriheten
            och en självständig säkerhets- och utrikespolitik är den främsta
            garanten för Sveriges säkerhet och trygghet. Ett eventuellt svenskt
            medlemskap i Nato riskerar att öka övningarna på svensk mark,
            i vårt luftrum och på vårt territorialvatten. Vänsterpartiet anser
            att dessa övningar och tester bör begränsas, dels av säkerhetspolitiska
            skäl, dels med hänsyn till den känsliga miljön i Arktis. Att allt
            fler länder blickar mot Arktis måste däremot inte betyda en ökad
            risk för konflikter. Det finns goda exempel i regionen på hur
            säkerhetspolitiska spän­ningar kan omsättas i ömsesidigt samarbete.
            Sverige är t.ex. via Polarforsknings­sekretariatet medlem i flera
            internationella organisationer som arbetar med forskning och forskningsinfrastruktur
            i Arktis. Efter första världskriget togs Spetsbergstraktaten fram,
            ett fördrag som reglerar Svalbards och Björnöns folkrättsliga
            och politiska status. I dag är fördraget undertecknat av drygt
            40 stater och det skulle i flera delar kunna vara en förebild
            för ett framtida avtal om Arktis.
          </p>
          <p xml:id="i-2qxmRTkfzSF4g7SjGtCjc9">
            Sverige bör ta initiativ för en konvention för Arktis som innebär
            en demilitarisering av regionen. Detta bör riksdagen ställa sig
            bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-UUGvp2cbeMXLdnc1prh3gk" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-QMVaMez5P89YDSQAvYy99m" who="i-Hn2xAAaqgQLyS3k5RBuXkb">
              Andrea Andersson Tay (V)
            </item>
            <item xml:id="i-CqDgiLjaAohvJ4aEJmoVFj" who="i-DthTyR9U9R8S6NVcPNcNQA">
              Ida Gabrielsson (V)
            </item>
            <item xml:id="i-223wubM9Veqc5ZvsrAKiWG" who="i-TpcaF4RFviyytGA8rW5Jer">
              Samuel Gonzalez Westling (V)
            </item>
            <item xml:id="i-GprZ3KkQQ9hn75Fa77u3Nx" who="i-QhdbBfCQXCqPEr4GTwvK8F">
              Tony Haddou (V)
            </item>
            <item xml:id="i-QtvA9XZJDmKoRxscBVKHrh" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-hYsLSq8LfF88egwrLsWLg" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-GnJPwCX17KqPWaDpNLKMwL" who="i-6CAgZyR6FvVqYZHQfCw5HJ">
              Hanna Gunnarsson (V)
            </item>
          </list>
        </div>
      </div>
    </body>
  </text>
</TEI>
