<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-UU-02049">
  <teiHeader>
    <fileDesc>
      <titleStmt>
        <title>Estonias last under förlisningsnatten</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2049 av Mikael Oscarsson (KD)</title>
          <idno type="rdwebb">HA022049</idno>
          <rs type="number">2049</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HA022049/text</ref>
          <ref type="dokument_url_html">https://data.riksdagen.se/dokument/HA022049</ref>
          <ref type="dokumentstatus_url_xml">https://data.riksdagen.se/dokumentstatus/HA022049</ref>
          <ref type="pdf">https://data.riksdagen.se/fil/ADA24DDA-C8D9-4C35-B66C-D5154B398374</ref>
          <ref type="docx">https://data.riksdagen.se/fil/B8C89131-371B-47C8-9E8B-5C5359F5AB4A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-85TDy66Y13Xu2qkwG34w1G" type="signed"/>
        <correspContext corresp="i-85TDy66Y13Xu2qkwG34w1G">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-NK6Co1Q83okX2a2xwELbZK" type="submitted">
          <date when="2022-11-23"/>
          <time when="12:59:30"/>
        </correspAction>
        <correspAction xml:id="i-WMDZPirNPc23txX8GTSViD" type="reviewed">
          <date when="2022-11-23"/>
          <time when="18:54:47"/>
        </correspAction>
        <correspAction xml:id="i-J5jEDGwfrTxtLHB8jHSGaF" type="referred">
          <date when="2022-12-01"/>
        </correspAction>
        <correspAction xml:id="i-PvVWZRWJ2RA6pfhbDpHHBN" type="assigned">
          <date when="2023-10-09"/>
          <time when="15:38:24"/>
        </correspAction>
        <correspContext corresp="i-PvVWZRWJ2RA6pfhbDpHHBN">
          <ref type="assignedTo">Utrikesutskottet</ref>
        </correspContext>
        <correspAction xml:id="i-eFkTdFKwbT2bodfgWtXFx" type="behandlas_i"/>
        <correspContext corresp="i-eFkTdFKwbT2bodfgWtXFx">
          <ref type="uppgift">2022/23:UU7</ref>
          <ref type="ref_dok_id">HA01UU7</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2049 av Mikael Oscarsson (KD) Estonias
          last under förlisningsnatten
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SCv3xqfYNHJgKgtYHgCK2Q">
            Förslag till riksdagsbeslut
          </head>
          <list>
            <item xml:id="i-9GQH5XTY9a9cGpg5Tq6ZoG" sortKey="Yrkande 1">
              Riksdagen ställer sig bakom det som anförs i motionen om att
              regeringen bör ge uppdrag åt Haverikommissionen eller någon annan
              myndighet att göra en utredning om de militära transporterna på
              Estonia – och på så sätt uppfylla löftet från förra försvarsministern
              om att inte hemlighålla någonting om de militära transporterna
              på Estonias sista färd – och tillkännager detta för regeringen.
            </item>
          </list>
          <list>
            <item xml:id="i-PNUtG262rsCoAxQ1hnYewE" sortKey="Yrkande 2">
              Riksdagen ställer sig bakom det som anförs i motionen om att
              ge lämplig myndighet uppgiften att utreda de uppgifter som pekar
              på att det ska ha transporterats militär utrustning på M/S Estonia
              under förlisningsnatten och tillkännager detta för regeringen.
            </item>
          </list>
          <list>
            <item xml:id="i-K7x7s6nAumM7qqedyKhqHn" sortKey="Yrkande 3">
              Riksdagen ställer sig bakom det som anförs i motionen om att
              regeringen bör vidta åtgärder för att bringa klarhet i om KSI
              ansvarade för eller kände till några militära frakter på Estonia
              och tillkännager detta för regeringen.
            </item>
          </list>
          <list>
            <item xml:id="i-UM7igLBJRoEfMwQeRQA3qT" sortKey="Yrkande 4">
              Riksdagen ställer sig bakom det som anförs i motionen om att
              ta bort alla hemligstämplar som fortfarande finns kvar kring Estonia
              och tillkännager detta för regeringen.
            </item>
          </list>
          <list>
            <item xml:id="i-JYs8JiJ8HkAoUbswzR2Xi1" sortKey="Yrkande 5">
              Riksdagen ställer sig bakom det som anförs i motionen om att
              regeringen bör vidta åtgärder för att utreda vilka länder som
              skulle kunna ha varit inblandade i att använda M/S Estonia för
              att frakta militär materiel och vilket slags materiel det i så
              fall varit fråga om samt vilket land eller vilka länder som var
              slutliga mottagare av materielen och tillkännager detta för regeringen.
            </item>
          </list>
          <list>
            <item xml:id="i-A9j7kqu3EmpV1n6ZcJXYTV" sortKey="Yrkande 6">
              Riksdagen ställer sig bakom det som anförs i motionen om att
              regeringen bör kontrollera om det stämmer att utredningsmaterial
              från Hirschfeldts utredning förstörts och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-FtYMHif8zo9MtS5EFq5Du4" type="h1">
            Motivering
          </head>
          <p xml:id="i-S6eevfV8QEAcjL6Y6R1NU">
            Den här motionen beskriver en rad frågetecken omkring Estonia
            som behöver redas ut. Låt oss ta utgångspunkt från Ekots toppnyhet
            den 1 juli 2022:
          </p>
          <p xml:id="i-3KstgWsJPexbPsVau7dd9B">
            Den tidigare statsministern Ingvar Carlsson kräver nu, precis
            som flera överlevande från Estoniakatastrofen, att regeringen
            bör offentliggöra om det var militära transporter på passagerarfärjan
            Estonia vid förlisningen.
          </p>
          <p xml:id="i-KTUivKJ2UFBd6JkJGzvZ3S">
            2004 avslöjades att det svenska försvaret hade använt passagerarfärjan
            för hemlig införsel av militär utrustning från Ryssland.
          </p>
          <p xml:id="i-NqK6WLckoVNsqJmfPF4eAY">
            Ekot har fått bekräftat att information om transporterna fanns
            hos regeringen i försvarsdepartementet 1994, men både Ingvar Carlsson
            och Carl Bildt förnekar att dom kände till det.
          </p>
          <p xml:id="i-XR8eBXsxnBvNEdJhk3dr5w">
            Samma dag rapporterades TT att ”Handlingarna om vad som fanns
            på lasten under Estonias sista färd är fortfarande hemligstämplade.”
          </p>
          <p xml:id="i-Tm4TcWPXNZWKJmJgWoa7ba">
            Om vi går tillbaka två år till november 2020, så hade just dokumentären
            om Estonia, ”Fyndet som förändrar allt”, sänts. Den 11 november
            2020 intervjuades Estoniaöverlevaren Anders Eriksson i Ekot, som
            var en av ett tjugotal anhöriga och överlevande som i ett möte
            med statsrådet Damberg samfällt uttryckte en önskan till Damberg
            om att militärtransporterna nu måste utredas.
          </p>
          <p xml:id="i-65rzLTCF55KUsMKAoNCQQq">
            ”Överlevande Anders Eriksson var också med på dagens möte, även
            han ville ha klarhet i hur det låg till med de militära transporterna.
            ’Alla pratade bara om de militära transporterna och ställde frågor
            kring det’, säger Anders Eriksson.”
          </p>
          <p xml:id="i-TYTutepjpq6MXE84TqFcjx">
            Den 25 november 2020 skrev 89 barn till omkomna och överlevande
            ett öppet brev i DN till Haverikommissionen och politiker, och
            en av punkterna som barnen kräver att få svar på från Haverikommissionen
            rör just militärtransporterna. De uttrycker följande fråga med
            krav på utredning: ”Varför har man inte utrett vilka länder som
            skulle kunna ha varit inblandade i att använda M/S Estonia för
            att frakta militärt material?”
          </p>
          <p xml:id="i-XCg8GNftZ5aqseDhz3BiAr">
            Det finns vittnesmål som kan bekräfta att militära fordon setts
            köra ombord på fartyget precis före avgång den 27 september 1994.
            Utredningen som gjorts av Johan Hirschfeldt kring detta har endast
            bekräftat att Sverige känt till transporter vid två andra tillfällen,
            något som en före detta tulltjänsteman redan offentliggjort. Övrigt
            material i utredningen förstördes av Hirschfeldt. Varför? Är det
            tillåtet att förstöra viktigt utredningsmaterial? Finns det hemligstämplade
            dokument arkiverade kring militära transporter på M/S Estonia?
          </p>
          <p xml:id="i-DaaUbwSFG83Pzfdpkz95XL">
            På initiativ av Kristdemokraterna arrangerades den 5 november
            2020 en utfrågning av det sammansatta utrikes- och försvarsutskottet
            om Estonia. Då utlovade dåvarande försvarsminister Peter Hultqvist
            ökad transparens om Estonias militära transporter. Han sa för
            ett år sedan att ingenting hemlighålls och att regeringen inte
            har något intresse av att hemlighålla någonting.
          </p>
          <p xml:id="i-T5RQ1DWu6aaesmvaHmAxGu">
            Vad har vi sett av den utlovade transparensen? Ingenting. Trots
            löften om öppenhet är vår samlade kunskap om Estonias militära
            transporter lika knapp som tidigare.
          </p>
          <p xml:id="i-QAxioY6FFuWfvhcPoxcMrZ">
            Förra biskopen Caroline Krook, som var medlem i Etiska rådet,
            ställde den 25 januari 2021 frågor på sin egen Facebooksida om
            Estonias militärtransporter: ”Varför fick ingen veta något om
            de militära transporter som skett före förlisningen och förmodligen
            också under förlisningsnatten? Undanhölls vi i Etiska rådet väsentlig
            information?”
          </p>
          <p xml:id="i-XYXtTcDCz23BckKiukBpSm">
            Att inte bara anhöriga och överlevande utan även medlemmar i
            Etiska rådet och nu även förre statsministern Ingvar Carlsson
            ställer krav på mer information om Estonias militärtransporter
            är talande.
          </p>
          <p xml:id="i-QGak4RCVfciJ22epTQGmNr">
            Haverikommissionen har dock sagt att man inte kommer att utreda
            frågetecknen kring militärtransporterna. Skälet sägs vara att
            man uppfattar att man bara fått uppgift av regeringen att utreda
            hur Estonia sjönk och att militära transporter inte direkt har
            med det att göra. Många, inte minst överlevande och anhöriga,
            upprörs över detta besked.
          </p>
          <p xml:id="i-K4W3dKjxNvpKQY7euPSmqj">
            Stämmer det att regeringen inte informerades om militärtransporterna
            efter förlis­ningen? Vi vet inte. Varför informerades inte Etiska
            rådet om militärtransporterna? Vi har ingen aning.
          </p>
          <p xml:id="i-3w1e4nvwaNfgeaHB8XrTc8">
            Om vi summerar, varför behövs det en ny utredning om Estonias
            militära transporter?
          </p>
          <p xml:id="i-XKn5A4GDtfaeiRT3Ngnsot">
            För det första: Redan från början riktades allvarlig kritik mot
            den utredning som gjordes 2004 gällande Estonias militärtransporter.
            Informationen i utredningen var uppseendeväckande knapphändig.
            Det framkom inte vem som hade hörts i utredningen. Utredaren påstod
            sig ha förstört sitt eget utredningsmaterial. Låt mig summera:
            Vi vet ingenting om Estonias militärtransporter idag och kan heller
            inte kontrollera något.
          </p>
          <p xml:id="i-WULNEb212wJreCbnoj8LRr">
            För det andra: Det har framkommit nya uppgifter som pekar på
            att en militärtransport ägde rum under själva förlisningsnatten.
            Erfarna journalister säger sig ha fått information om en sådan
            transport, vilket uppmärksammas i Estoniadokumentären. Sara Hedrenius,
            som överlevde förlisningen, säger att hon såg militära fordon
            rulla ombord på Estonia strax före avgång. Det har hon sagt till
            medier, och jag har själv pratat med henne. Det säger sig självt
            att uppgifterna om militär last under förlisningsnatten måste
            utredas.
          </p>
          <p xml:id="i-Am27e7UL1yLVtU2MnHSM95">
            För det tredje: Vi är skyldiga att hörsamma de anhörigas och
            överlevandes önskemål om att utreda militärtransporterna. Gång
            på gång uttrycker de en önskan om att förstå varför Estonia, som
            var en passagerarfärja, användes för att transportera känslig
            militär materiel.
          </p>
        </div>
        <div type="motSignatures">
          <list>
            <item xml:id="i-K6Cr528sqgZfHUxZtXuM1z" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
