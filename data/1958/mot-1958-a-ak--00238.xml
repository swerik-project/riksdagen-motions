<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__238/mot_1958_a_ak__238-001.pdf"/>
      <fw xml:id="i-Bme6FB3cCmw3QpYcU6RdVg">
        4 Motioner i Andra kammaren, nr 238 år 1958
      </fw>
      <div type="motHeader" xml:id="i-P6a29eNYwvXYXD6NnjN6MH">
        <div type="motTitle" xml:id="i-F2jP5RrhZKPgedS3wwJ5Ru"/>
        <div type="motSubmissionInfo" xml:id="i-UjmASNcVfsknYfmrBqGkn9"/>
      </div>
      <div type="motBody" xml:id="i-7RTLFMkbR6fEfroM8JPgmc">
        <div xml:id="i-4t88LJZ55E2NqSjDVods92">
          <p xml:id="i-8DAkWfKdbgqWXDQ7T6RgrR">
            Nr 238
          </p>
          <p xml:id="i-RxhqaApNZRnFe3SnL8XJkF">
            Av herr Brandt m. fl., angående den skattefria försäljningen
            av skattebelagda varor i öresundstrafiken.
          </p>
          <p xml:id="i-HAqhCiTqibnfJdG92kKmTr">
            Frågor sammanhängande med den rätt till skattefri proviantering
            med tobaks- och spritvaror samt andra skattebelagda produkter,
            som varit och fortfarande är tillerkänd passagerarfartyg även
            å mycket korta rutter, bl. a. öresundslin- Jerna, har vid olika
            tillfällen varit föremål för uppmärksamhet och kritik. I skrivelse
            av den 11 oktober 1954 har sålunda generaltullstyrelsen till Kungl.
            Maj:t med en mycket utförlig motivering och efter samråd med övriga
            nordiska länders tullmyndigheter framlagt förslag om borttagande
            av rätten till sådan proviantering för passagerarfartyg å kortare
            linjer, bl.a. öresundslinjerna. Sedermera har statens tobaksnämnd
            i skrivelse av den 18 oktober 1956, lika- ledes till Kungl. Maj:t,
            hemställt, att frågan om den skattefria försäljningen av tobaksvaror
            i öresundstrafiken måtte upptagas till prövning samt förslag framläggas
            inför riksdagen om inskränkning av denna försäljning i enlighet
            med de av generaltullstyrelsen i dess ovannämnda skrivelse föreslagna
            rikt- linjerna. Den skattefria försäljning av skattebelagda varor,
            varom här är fråga, är av mycket betydande omfattning. Såsom framgår
            av de i generaltullstyrelsens skri- velse anförda siffrorna var
            detta fallet redan 1953. Därefter har i samband med den starkt
            ökade resetrafiken över Öresund en kraftig ökning av denna försälj-
            ning skett. I tobaksnämndens skrivelse uppskattas den skattefria
            tobaksförsälj- ningen 1955 till ca 200 milj. cigarretter, 3 milj.
            cigarrer, 3,5 milj. cigarrcigarret- ter och 23 000 kg röktobak.
            Därest dessa kvantiteter försålts i Sverige, skulle de ha representerat
            ett försäljningsvärde av ca 30 milj. kr., varav 22,5 milj. kr.
            skulle ha utgjort tobaksskatt. Även om dessa beräkningar givetvis
            inte kan vara exakta, framgår dock härav den ungefärliga storleksordningen
            av försäljnings- värde och tobaksskatt. Under förutsättning att
            hälften av de angivna kvanti- teterna skulle ha blivit skattebelagda
            i Sverige utgör skattebortfallet på denna enda varugrupp sålunda
            icke mindre än 11 å 12 milj. kr. Lägges härtill skattebortfallet
            på vin- och spritdrycker samt å choklad- och konfektyrvaror, av
            vilka också en omfattande skattefri försäljning som bekant äger
            rum på passagerarfartygen i öresundstrafiken, är det alldeles
            tydligt att redan starka statsfinansiella skäl kan åberopas för
            de förslag, som framförts av generaltullstyrelsen resp. tobaksnämnden.
            Uppenbarligen måste dessa skäl just nu tillmätas mycket stor betydelse.
            Härtill kommer — såsom generaltullstyrelsen framhållit — att den
            fordran bör kunna ställas på tullbestämmelserna, att de inte skall
            inbjuda till en före-
          </p>
          <pb facs="riksdagen-motions-pdf/data/1958/mot_1958_a_ak__238/mot_1958_a_ak__238-002.pdf"/>
          <fw xml:id="i-GC4hTFNAKWMa8ND9xSZM8f">
            Motioner i Andra kammaren, nr 238 år 1958 5
          </fw>
          <p xml:id="i-4nEMz2exAQgQAnMCZazCaA">
            tagsverksamhet i större eller mindre skala, som — på sätt som
            är fallet med för- säljningen å passagerarfartygen i öresundstrafiken
            — är baserad på ett exploa- terande av möjligheterna att undgå
            beskattning. Detta är, som generaltullsty- relsen anför, inte
            blott en fiskal angelägenhet. Det är också angeläget att und-
            vika ojämnheter i konkurrensen och konsumtionsvillkoren företagarna
            resp. kon- sumenterna emellan. Emot den skattefria försäljningen
            av vin- och spritdrycker kan invändas, att den otvivelaktigt lett
            till skadligt missbruk samtidigt som den vid många till- fällen
            skapat betydande otrevnad på båtarna. Ytterligare en synpunkt,
            som fått och av allt att döma kommer att få ökad aktualitet, bör
            beaktas. Såsom generaltullstyrelsen påpekar i sin skrivelse, kan
            det näppeligen göras gällande, att passerandet av en tullgräns
            i och för sig kan grunda något legitimt intresse för en resande
            att få inköpa och medföra varor, fritagna från beskattning i både
            det ena och det andra landet. Ju kortare resan är, desto mindre
            anledning finns att medgiva skattefria inköp. Till sist må — såsom
            en särskilt viktig omständighet — påpekas, att i den mån som strävandena
            att etablera en gemensam nordisk marknad fullföljes med framgång
            så skulle, om den nuvarande ordningen i nu berört hänseende bleve
            oförändrad, det mellan det svenska och det danska landet men på
            svenskt resp. danskt territorialvatten fortfarande finnas en varuskattefri
            zon. Redan nu är detta förhållande av skäl, som generaltullstyrelsen
            utvecklat, mycket egendom- ligt. Mot bakgrunden av strävandena
            till den gemensamma nordiska marknaden är den nuvarande ordningen
            än mer ohållbar och omöjlig att sakligt motivera. Med hänvisning
            till det ovan anförda får vi alltså föreslå, att riksdagen i skrivelse
            till Kungl. Maj:t måtte anhålla, att frågan om den skattefria
            försäljningen av skattebelagda varor i öresundstrafiken upptages
            till skyndsam behandling och att för riksdagen framlägges förslag,
            innebärande att denna försälj- ning med det allra snaraste bringas
            att upphöra.
          </p>
          <p xml:id="i-GSx7xX1LZHwRTnEBjPb7LU" type="date">
            Stockholm den 24 januari 1958 Erik Brandt Einar Setterberg N.
            Stenberg
          </p>
          <p xml:id="i-KXytGjQu78rUaXGFotEbTQ">
            James I. Dickson Harald Larsson i Hedenäset
          </p>
        </div>
      </div>
    </body>
  </text>
</TEI>
