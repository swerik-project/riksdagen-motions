<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00544">
  <teiHeader>
    <fileDesc>
      <titleStmt>
        <title>Riskkapital</title>
        <author corresp="i-LmthhHLPxzMMpEiXSys13u">av Ulrika Karlsson i Uppsala (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Riskkapital</title>
          <idno type="rdwebb">GX02Sk544</idno>
          <rs type="number">Sk544</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk544/text</ref>
          <ref type="dokument_url_html">http://data.riksdagen.se/dokument/GX02Sk544</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk544</ref>
          <ref type="doc">http://data.riksdagen.se/fil/8D1E5C55-D700-4AD1-8247-976C8D28601E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LmthhHLPxzMMpEiXSys13u</idno>
            <name>Ulrika Karlsson i Uppsala</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WzkeBECVZpm3J6xwGV5QN" type="signed"/>
        <correspContext corresp="i-WzkeBECVZpm3J6xwGV5QN">
          <note type="signatory" corresp="i-LmthhHLPxzMMpEiXSys13u"/>
        </correspContext>
        <correspAction type="numbering" xml:id="i-JFWjCaZwY6oq5i9yrh94wU">
          <date when="2009-10-09"/>
        </correspAction>
        <correspAction type="submission" xml:id="i-SM19Sw3uXudLiUsP2MyBFC">
          <date when="2009-10-06"/>
        </correspAction>
        <correspAction type="transfer" xml:id="i-3Ssd1XJ4FaTX2qHtfDcUhU">
          <date when="2009-10-06"/>
        </correspAction>
        <correspAction type="assigned" xml:id="i-P3Ad3qDWSiDc5Wrx3Yi59Z"/>
        <correspContext corresp="i-P3Ad3qDWSiDc5Wrx3Yi59Z">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-KXWBrmqx21Z7MZ4isWkecp">
            Förslag till riksdagsbeslut
          </head>
          <list style="ol">
            <item xml:id="i-WTBSTHNs8g7wuaxEfmzP2X">
              Riksdagen tillkännager för regeringen som sin mening vad som
              anförs i motionen om införande av entreprenörskonto.
            </item>
            <item xml:id="i-BkkM1AQnhEWm5sjxeDyVHB">
              Riksdagen tillkännager för regeringen som sin mening vad som
              anförs i motionen om avdragsrätt.
            </item>
          </list>
        </div>
        <div type="motContent">
          <head type="h1" xml:id="i-SzpVHbFESU1BHuF1TXxhvH">
            Motivering
          </head>
          <p xml:id="i-328CHxVtVSMe4VcyLUkTCZ">
            Att driva och starta företag skapar möjlighet för den enskilde
            att förverkliga idéer och drömmar. Samtidigt handlar det om att
            sköta en verksamhet efter eget huvud. I dag tar svenska entreprenörer
            stora risker när de tar lån med hög ränta. De lämnar en trygg
            anställning bakom sig och förlorar därigenom sitt skyddsnät. I
            de minsta företagen är ägarens och företagens ekonomier ofta sammanknutna
            i form av personlig borgen och inteckningar.
          </p>
          <p xml:id="i-NqXvusy3vhjA3iRYS7HKQM">
            Det är företag som skapar jobb, trygghet, välstånd och ekonomisk
            tillväxt. Det är därför avgörande att vi gör det enklare och mer
            lönsamt att starta, driva och utveckla företag. Riskerna behöver
            balanseras på ett bättre sätt än i dag och det behövs nya finansieringsformer.
            Vi måste minimera riskerna och låta dem som tar dessa risker i
            högre grad få behålla frukterna av sitt risktagande. Det är en
            bättre väg än höga skatter och krångliga och diskriminerande regler
            för den som vågar stå på egna ben och bidra till byggandet av
            samhället.
          </p>
          <p xml:id="i-K1buNYdDevLSH8TrboshiY">
            Sverige har för lite privat entreprenörskap, där människor driver
            sina egna företag och förvaltar egna pengar. Under de senaste
            åren har tillgång på riskkapital varit starkt begränsad. Det enskilda
            ägandet i landet behöver stärkas och det finns stora behov av
            riskvilligt kapital till framförallt de små och medelstora företagen.
            Ett sätt att komplettera utbudet av riskkapital vore att införa
            ett så kallat entreprenörskonto efter skogskontomodellen. Grundtanken
            med skogskonton är att yrkesverksamma jord- och skogsbrukare kan
            utjämna inkomsterna över flera år. Användningen av de medel som
            är insatta på skogskonton är reglerad i lag. För att kunna göra
            skattefria avskrivningar måste ägaren återinvestera inom jord-
            och skogsbrukets verksamhetsområde.
          </p>
          <p xml:id="i-UaH8WKpy5UwVjDfar1Eixu">
            Framtidens tillväxtpotential finns hos dagens små och medelstora
            företag. Sverige förlorar tillväxtkraft när vi inte har möjlighet
            att finansiera och stötta de många verkligt goda idéer som finns
            i existerande och framtida företag. Det är därför av allra största
            vikt vi skapar bättre förutsättningar för riskkapital för dessa
            företag. Vi behöver således underlätta för privatpersoner att
            våga investera i tidiga skeden som normalt är hög risk. En normal
            riskkapitalist investerar inte i dessa lägen. Risken är inte försvarbar
            när avkastningen skall mätas alternativt på aktiemarknaden. Företagen
            måste ha kommit långt i sin utveckling, och därigenom fått en
            lägre riskfaktor, innan riskkapital av traditionell modell blir
            intressant. Jag anser därför att man bör överväga att införa så
            kallade entreprenörskonton, efter skogskontomodellen, i syfte
            att skapa en möjlighet att skjuta upp kapitalbeskattningen, ett
            så kallat uppskov vid återinvesteringar i onoterade bolag.
          </p>
          <p xml:id="i-JLZSvtSnSp2DfuAE9HxdCx">
            Entreprenörskonton skapar en möjlighet för privatpersoner och
            företag att skjuta (vinst)skatt framför sig. Exempelvis kan vinster
            från tidigare investeringar beskattas först fem år efter realisering.
            Under dessa fem år har personen möjlighet att återinvestera vinsten
            i andra bolag.
          </p>
          <p xml:id="i-MDU1Bbj6XrpL2DtbAujUM3">
            I april 2009 presenterades en utredning (SOU 2009:33) för regeringen
            om förslagen som anförs i denna motion. Utredningen lade inte
            några förslag men presenterade ett utkast till hur ett system
            med ett särskilt sparkonto, riskkapitalkonto, skulle kunna se
            ut. Deras utkast är mycket lik det förslag som har anförts i denna
            motion och i mina tidigare motioner om denna fråga. Utredningen
            motsätter sig dock förslaget om att kunna skjuta vinstskatten
            framför sig. Regeringen lade dock i september 2009 fram en lagrådsremiss
            om att kapitalvinster och utdelningar på andelar i handelsbolag
            och andelar ägda av handelsbolag skall befrias från skatt på samma
            sätt som sker med näringsbetingade andelar i dag. Detta är mycket
            glädjande men förslaget bör även omfatta onoterade företag som
            inte bedrivs i handelsbolagsform.
          </p>
          <p xml:id="i-NaqBdsNTTdFcQwG27csL5y">
            Utredningen har också tagit hänsyn till mitt förslag om att investeringar
            i ett nystartat företag bör vara avdragsgilla i förhållande till
            inkomstskatten. På så vis stimulerar vi fler att bidra till mer
            tillväxt och samtidigt öka förståelsen och intresset för företagandet.
          </p>
          <p xml:id="i-M25yt8F26CrVQyiZcwwqPP">
            Dessa i motionen anförda förslag skapar en stimulans för många
            idérika personer med affärsidéer att etablera nya företag, samt
            utveckla och expandera existerande företag. Det skulle också med
            all sannolikhet göra det lättare att skaffa riskvilligt kapital.
          </p>
          <p xml:id="i-3btDeA39WYCdkmavWHdVAn">
            Mot bakgrund av utredningens slutsatser vore det önskvärt om
            regeringen ser över möjligheten att införa riskkapitalavdrag.
          </p>
        </div>
        <div type="motSignatures">
          <list>
            <item xml:id="i-G7q6nj9Lf6ZCprkjTZeS6S" who="i-LmthhHLPxzMMpEiXSys13u">
              Ulrika Karlsson i Uppsala (m)
            </item>
          </list>
        </div>
      </div>
    </body>
  </text>
</TEI>
