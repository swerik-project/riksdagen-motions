<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01503">
  <teiHeader>
    <fileDesc>
      <titleStmt>
        <title>med anledning av propositionen 1976/77:108 om alkoholpolitiken</title>
        <author>av herr Westberg i Hofors m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:108 om alkoholpolitiken</title>
          <idno type="rdwebb">G0021503</idno>
          <rs type="number">1503</rs>
          <ref type="dokument_url_text">http://data.riksdagen.se/dokument/G0021503/text</ref>
          <ref type="dokument_url_html">http://data.riksdagen.se/dokument/G0021503</ref>
          <ref type="dokumentstatus_url_xml">http://data.riksdagen.se/dokumentstatus/G0021503</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>OLLE WESTBERG</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-PQWJzhaevKGbSNtPqoUeSA</idno>
            <name>VALTER KRISTENSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-328U5PMXTxVANgAj6PLmnT</idno>
            <name>GÖRDIS HÖRNLUND</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X7rQ95PjrgVsuFX6ZyjFu5" type="signed"/>
        <correspContext corresp="i-X7rQ95PjrgVsuFX6ZyjFu5">
          <note type="signatory" corresp="r-0"/>
          <note type="signatory" corresp="i-PQWJzhaevKGbSNtPqoUeSA"/>
          <note type="signatory" corresp="i-328U5PMXTxVANgAj6PLmnT"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1503/mot_197677__1503-001.pdf"/>
      <fw xml:id="i-4mAsPfKjehZaFe1Q9E4mdm">
        Motion 1976/77:1503
      </fw>
      <div xml:id="i-MiR13Tg8Yvpy4woAxWK7Jq" type="motHeader">
        <div xml:id="i-3xAhP9W9BjxLywpbcHuc73" type="motTitle"/>
        <div xml:id="i-G6kNWNF3jA6qQmido8TXJz" type="motSubmissionInfo"/>
      </div>
      <div xml:id="i-9R5dG3K6jr92badbKqysJB" type="motBody">
        <div xml:id="i-Uxn52E4aVZgi2WgS5qp8VD">
          <p xml:id="i-DBENpzfrtHmGWaVuSCAjy8">
            av herr Westberg i Hofors m. fl. med anledning av propositionen
            1976/77:108 om alkoholpolitiken
          </p>
          <p xml:id="i-NgS3cvUVSJvfLxwTYvWH8t">
            Enligt proposition 1976/77:108 skall kommunfullmäktige kunna
            hemställa att regeringen prövar lämpligheten av Systembolagets
            beslut om etablering, nedläggning och flyttning av systembutik.
            Av formuleringen i 26 $ i den föreslagna lagen om handel med drycker
            framgår inte klart vilken innebörd denna föreskrift har. I motiven,
            s. 41, sägs att det är en ”överprövning av Systembolagets beslut”.
            Paragrafen föreskriver också en besvärstid på två månader. Detta
            tyder närmast på att regeringen skall kunna ändra bolagets beslut,
            dvs. fatta beslut i stället för ett aktiebolag. Detta synes vara
            något helt nytt i Sverige. Inte ens för andra monopolbolag, t.
            ex. Apoteksbolaget och Bilinspektionen, finns något liknande.
            Det skapar en tvivelaktig mellanform mellan bolag och myndighet
            som inte bör införas utan en noggrann undersökning av verkningarna
            i olika avseenden. Skulle förslaget inte avse en formlig överprövning
            utan endast någon sorts opinionsyttring från regeringens sida,
            blir det ännu tvivelaktigare. Syftet med en sådan opinionsyttring
            måste uppenbarligen vara att Systembolaget skall ändra sitt beslut,
            och påtryckningsformen är det inflytande som ägaren har över styrelsen
            i ett bolag. Det kan inte vara riktigt att lagstifta om en sådan
            ordning. Den bör vara en beslutsordning inom bolaget. Förslaget
            är dessutom opraktiskt. Det kommer att innebära en byråkratisk
            dubbelprövning. Man kan nämligen utan vidare utgå från att alla
            kommuner som begär att Systembolaget skall öppna butik men inte
            får sådan kommer att begära prövning. Det blir alltså ett onödigt
            byråkratiskt förfarande att Systembolaget först — efter de remisser
            till länsstyrelse som skall höra länsnykterhetsnämnden, kommunfullmäktige
            och polismyndighet som också föreskrivs i paragrafen — skall fatta
            beslut, varefter alla ärenden där Systembolaget inte beslutat
            etablera butik föranleder hemställan till rege- ringen, ny remiss
            till nämnda myndigheter, remiss till bolaget — som alltså skall
            ta ståndpunkt på nytt — och kanske andra instanser och därefter
            nytt beslut, nu av regeringen. Förslaget kan inte gynna den restriktivitet
            som enligt motiven skall gälla för butiksetableringarna. Ingen
            kommun kommer att överklaga beslut att öppna butik. Systembolaget
            öppnar butik bara om kommunen begär det. Regeringen blir alltså
            aldrig i tillfälle att pröva lämpligheten av ett beslut om öppnande
            av butik. Regeringen kan bara besluta om öppnande av flera butiker.
            Det kan knappast hävdas att kravet på kommunalt inflytande gör
            det nödvändigt att regeringen prövar etableringsfrågor. Finns
            redan en butik i
          </p>
          <pb facs="riksdagen-motions-pdf/data/197677/mot_197677__1503/mot_197677__1503-002.pdf"/>
          <fw xml:id="i-CncjnLNWxx3rb6YkrHNo6Y">
            Mot. 1976/77:1503 5
          </fw>
          <p xml:id="i-BoSLLH8brggMDFZJANCvET">
            kommunen har kommunen varit med på inrättande av den. De alkoholpo-
            litiska aspekterna som det här är fråga om har då tillgodosetts.
            Det är i sådana fall endast fråga om huruvida det behövs en eller
            flera butiker för att möta efterfrågan. Detta kant. ex. bero på
            lokalens kapacitet. Avgörandet härav bör kunna anförtros Systembolaget.
            I paragrafen föreskrivs som nämnts också ett remissförfarande.
            Länssty- relse, kommunfullmäktige och polismyndighet skall höras.
            Länsstyrelsen förutsätts höra länsnykterhetsnämnden. För att inte
            försvåra bolagets ansträngningar att anskaffa lokaler och riskera
            att bolaget måste inhämta yttranden i flera omgångar har beredningsgruppens
            förslag ändrats så att remissen inte behöver omfatta butikens
            placering vid viss gata eller inom visst kvarter utan bara placering
            till visst område inom orten. Vidare föreskrivs i paragrafen att
            hemställan av kommunfullmäktige att regeringen skall pröva lämpligheten
            av bolagets beslut skall göras senast två månader efter det att
            kommunen underrättats om beslutet. Bestämmelserna kan utgöra hinder
            för bolaget att snabbt ta ställning till anbud om uthyrning av
            lokal, något som krävs i många fall. Systembolaget har för närvarande
            ca 70 butiker som behöver bytas ut, i flertalet fall av arbetsmiljöskäl.
            I många fall måste bolaget snabbt kunna ta ställning till anbud
            att få hyra en ny lokal. Annars går lokalen till andra spekulanter.
            Remissförfarandet och besvärstiden gör att bolaget ofta inte kan
            ta ställning till hyresanbud tillräckligt snabbt. Bolaget kommer
            härigenom att gå miste om nya lokaler och tvingas bibehålla dåliga
            arbetsmiljöer, kanske för lång tid. Med den föreslagna ordningen
            kommer dessutom remissförfarandet ofta inte att öka kommunens
            inflytande. Om bolaget nu sänder ut alla de 70 tilltänkta flyttningarna
            på remiss med angivande av det område inom vilket butiken skall
            ligga, har paragrafens formföreskrift uppfyllts, även om det dröjer
            länge till dess flyttningen kan ske. Det finns exempel på att
            det tagit mera än 10 år från det bolaget beslutat flytta en butik
            till dess lämplig lokal stått att få. Det är vidare högst oklart
            vad som menas med ”visst område inom orten”. Avses en stadsdel
            blir remissförfarandet meningslöst i större städer. Bolagets normala
            förfaringssätt är emellertid att besluta om flyttning först när
            möjlighet finns att få en lämplig lokal. Enligt förslaget måste
            då alltid först remisstiden avvaktas. Under alla förhållanden
            måste bolaget alltid avvakta den tvåmånaderspe- riod som kommunen
            har på sig för att hemställa om överprövning. Begärs överprövning
            måste bolaget också vänta på regeringens beslut, vilket knappast
            kan meddelas utan remissförfarande som tar tid. Det beslut av
            bolaget som här avses måste vara det som innebär att en viss lokal
            skall hyras. Hyreskontrakt kan sedan inte tecknas förrän två månader
            förflutit efter det kommunen delgivits beslutet. Många hyresvärdar
            kommer inte att vilja vänta så länge. Bolaget kan inte ens lova
            hyresvärden att tiden inte blir längre
          </p>
          <pb facs="riksdagen-motions-pdf/data/197677/mot_197677__1503/mot_197677__1503-003.pdf"/>
          <fw xml:id="i-JvR9p4fQ7Qha4t9JCmjCyf">
            Mot. 1976/77:1503 6
          </fw>
          <p xml:id="i-RMApSwuE1jXRtRvP6iTvJx">
            än två månader eller att kontrakt under alla omständigheter skall
            tecknas efter tvåmånadersperiodens utgång, eftersom kommunen kan
            komma att överklaga beslutet. Förslaget om skyldighet att inhämta
            yttrande vid flyttning av systembu- tiker till nya lokaler och
            om viss överklagningstid har inte diskuterats under utredningsarbetet
            eller såvitt vi vet i remissyttrandena. Inte heller har några
            yrkanden härom framkommit i debatten. Förslaget om hörande av
            kommun- fullmäktige m. fl. har, när det gäller flyttning av butik,
            väckts först av beredningsgruppen, vars förslag inte gjorts till
            föremål för remissbehandling, och överklagningstiden har införts
            först i propositionen. Det kommunala inflytandet över systembutikernas
            flyttning är tillräckligt starkt utan kommunfullmäktiges rätt
            att begära överprövning av beslut. Enligt vad vi inhämtat brukar
            Systembolaget regelmässigt rådgöra med kommunala instanser om
            sina lokalfrågor. Det kommunala planmonopolet ger också inflytande.
            För att inte hindra att bolagets arbetsmiljö förbättras genom
            byte av lokaler bör flyttning av butik uteslutas från föreskriften
            om hörande av vissa myndigheter och även från överprövningsmöjligheten.
            Med det anförda hemställs att andra stycket 26 $ i förslag till
            lag om handel med drycker utgår.
          </p>
          <p xml:id="i-HbrLDQCLktrjpPyns1jRJ" type="date">
            Stockholm den 25 mars 1977
          </p>
          <div xml:id="i-5o35TbtSNnGdw5Lnsx53jH" type="signatureBlock">
            <list xml:id="i-REWNrzepmR3UTVuHDYar2H">
              <item xml:id="i-KkkmTLCwadKyeHsG6LNgGF" who="unknown" type="signature">
                OLLE WESTBERG (s)
              </item>
              <item xml:id="i-RH6f7NtiXN3imZAjTKfzbJ">
                i Hofors)
              </item>
            </list>
          </div>
          <p xml:id="i-XtjnVYDBqQcp1A7RGUHTaq">
            VALTER KRISTENSON (s) GÖRDIS HÖRNLUND (s)
          </p>
        </div>
      </div>
    </body>
  </text>
</TEI>
