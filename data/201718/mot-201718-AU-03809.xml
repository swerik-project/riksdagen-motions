<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-AU-03809">
  <teiHeader>
    <fileDesc>
      <titleStmt>
        <title>Utgiftsområde 13 Jämställdhet och nyanlända invandrares etablering</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3809 av Fredrik Malm m.fl. (L)</title>
          <idno type="rdwebb">H5023809</idno>
          <rs type="number">3809</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H5023809/text</ref>
          <ref type="dokument_url_html">http://data.riksdagen.se/dokument/H5023809</ref>
          <ref type="dokumentstatus_url_xml">http://data.riksdagen.se/dokumentstatus/H5023809</ref>
          <ref type="docx">http://data.riksdagen.se/fil/9C760C41-BD7D-42D6-9FEC-BDEC92EF8457</ref>
          <ref type="pdf">http://data.riksdagen.se/fil/8BEED24A-4CF8-4845-B55A-A45361BF7A8F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-S7wLw9aynA5vbRCsqxxL3N</idno>
            <name>Tina Acketoft</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-QQYotqFjTJA7EiQZc1Wmzs</idno>
            <name>Emma Carlsson Löfdahl</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BEqKdRsNJ1aHi1JQGfHNmA" type="signed"/>
        <correspContext corresp="i-BEqKdRsNJ1aHi1JQGfHNmA">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-S7wLw9aynA5vbRCsqxxL3N"/>
          <note type="signatory" corresp="i-QQYotqFjTJA7EiQZc1Wmzs"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-HPYYRQv4ch2ZKcsG9Poys5"/>
        </correspContext>
        <correspAction xml:id="i-KGFLCx2bxo8ra6ZqDE6TWu" type="submitted">
          <date when="2017-10-05"/>
          <time when="16:13:44"/>
        </correspAction>
        <correspAction xml:id="i-EoDYgvpiqqW7uJYETV1yJf" type="reviewed">
          <date when="2017-10-05"/>
          <time when="21:16:43"/>
        </correspAction>
        <correspAction xml:id="i-VtEzCHCAKwiB6ugjozcsiS" type="referred">
          <date when="2017-10-13"/>
        </correspAction>
        <correspAction xml:id="i-4E8SetW5CH1n1a6SWWS2FZ" type="assigned">
          <date when="2018-09-20"/>
          <time when="15:36:13"/>
        </correspAction>
        <correspContext corresp="i-4E8SetW5CH1n1a6SWWS2FZ">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-BM6kjvSV8VMULSZxkeXYCM" type="behandlas_i"/>
        <correspContext corresp="i-BM6kjvSV8VMULSZxkeXYCM">
          <ref type="uppgift">2017/18:AU1</ref>
          <ref type="ref_dok_id">H501AU1</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">AU1</ref>
          <ref type="ref_dok_titel">Utgiftsområde 13 Jämställdhet och nyanlända invandrares etablering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8bnUzsw898XyTthUoQGfW8" type="motHeader">
        <div xml:id="i-KRaQwj6JtStAHFWxqHAqGv" type="motTitle">
          Motion till riksdagen 2017/18:3809 av Fredrik Malm m.fl. (L)
          Utgiftsområde 13 Jämställdhet och nyanlända invandrares etablering
        </div>
      </div>
      <div xml:id="i-45breK5hXzbXKXarGhBUsf" type="motBody">
        <div xml:id="i-FVQFhQNRvAuDZxcnM4FpN7" type="motProposal" subtype="förslag">
          <head xml:id="i-SP5xwhce81kYW61rau5FHN">
            Förslag till riksdagsbeslut
          </head>
          <list xml:id="i-99e97xwnKLyvd4ejYS1fvy">
            <item xml:id="i-R4Hx3U7ETBYrsezw7UeEDt" sortKey="Yrkande 1">
              Riksdagen anvisar anslagen för 2018 inom utgiftsområde 13 Jämställdhet
              och nyanlända invandrares etablering enligt förslaget i tabell
              1 i motionen.
            </item>
          </list>
        </div>
        <div xml:id="i-Pvzn7fgXyZTMwmkAN5MkwX" type="motContent">
          <head xml:id="i-SreauXgcryCtA8L4cZNzeR" type="h1">
            Motivering
          </head>
          <p xml:id="i-MUEHfLkZ6icaSPkkhYQZzC">
            Liberaler vill ge var och en de verktyg som behövs för att växa,
            försörja sig själv och fullt ut delta i det svenska samhället.
            Vi utgår ifrån varje människas potential och egna ansvar och att
            alla vill anstränga sig för att bli del av vårt land. En liberal
            integrationspolitik har därför fokus på en arbetsmarknad som öppnas
            för fler, en skola som ger alla barn förutsättningar att klara
            kunskapsmålen och en välfungerande bostadsmarknad.
          </p>
          <p xml:id="i-GM2p8bKH3JJcPpgFPzB5sY">
            Men det räcker inte. Liberal integrationspolitik handlar också
            om att befästa de liberala och demokratiska värderingar som präglar
            vårt land. Vi värnar alltid individen före kollektivet. Ingen
            människa ska av sin omgivning hindras att utöva de självklara
            rättigheter och möjligheter som gäller lika för alla i hela landet.
            Vi kan aldrig acceptera framväxten av parallellsamhällen. Staten
            måste i större utsträckning träda fram och försvara individens
            frihet. Det är därför vi intensifierar arbetet mot parallellsamhällen
            som bland annat tar sig uttryck i hedersrelaterat våld och förtryck
            och det är därför vi vill stärka rättssamhället.
          </p>
          <p xml:id="i-LFydPwf2Sw2j4FcbMHYASk">
            De människor som under årens lopp kommit hit från andra länder,
            oavsett om de flytt eller sökt sig hit av andra skäl, har gjort
            Sverige rikare. I dag bor här människor med rötter från världens
            alla hörn och här talas världens alla större språk. Det ger oss
            stora möjligheter på en global marknad. Sverige, liksom många
            andra länder, står inför det faktum att fler och fler blir äldre.
            Att fler kommer till Sverige och jobbar är viktigt för vårt framtida
            välstånd. Samtidigt måste vi ge alla dem som flytt hit möjligheter
            att också skapa sig en ny framtid här. Det är en av de största
            uppgifterna vårt land står inför det kommande årtiondet. Misslyckas
            det kommer nya generationer att hamna i utanförskap.
          </p>
          <p xml:id="i-YNqdJS6BxXh73mAB295Nsb">
            Alltför ofta har politiker fokuserat på att välkomna människor
            initialt, men duckat för att detta kräver reformer av till exempel
            arbets- och bostadsmarknaden. I vår särskilda motion om liberal
            integrationspolitik utvecklas våra idéer och politik för en bättre
            integration.
          </p>
          <p xml:id="i-5X5KaN6rLnkxZoQ3UhpaQt">
            Det största problemet med regeringens politik på integrationsområdet
            handlar inte om själva anslagsnivåerna under utgiftsområde 13.
            Vi gör ett antal ytterligare prioriteringar på området som anvisas
            nedan. Vår stora kritik mot regeringen handlar om hur fler nyanlända
            ska komma i jobb, hur skolan ska se till att fler nyanlända elever
            klarar kunskapsmålen, hur fler bostäder kommer till och hur vi
            bekämpar framväxten av parallellsamhällen.
          </p>
          <p xml:id="i-228sGDsp7N2rMww4zPQk3b">
            Sverige och Europa ska stå upp för en human och solidarisk asylpolitik.
            Det behövs mer av samarbete och harmonisering av EU:s asylregler,
            vilket gör att svensk migrationslagstiftning behöver ligga mer
            i linje med andra europeiska länder, men Liberalerna kan inte
            acceptera alltför restriktiva och inhumana regler. Liberalerna
            står fast vid rätten för barnfamiljer att återförenas även vid
            tillfälliga uppehållstillstånd och oavsett skyddsskäl. Liberalerna
            värnar familjeåterföreningen och det uppskattas leda till omkring
            6 000 fler beviljade och mottagna anhöriginvandrare 2018. En mer
            generös och human familjeåterförening i förhållande till regeringens
            regler leder till ökade kostnader på sammanlagt 1 100 miljoner
            kronor. På detta utgiftsområde och för år 2018 innebär det att
            vi anvisar 825 miljoner kronor på anslag 1:2 och 242 miljoner
            kronor på anslag 1:3. Förslaget får även konsekvenser under utgiftsområde
            8.
          </p>
          <p xml:id="i-3CdTE8Ew1pFJRHYxTMAu6R">
            Vi är också kritiska till att regeringen tagit bort bestämmelserna
            om uppehållstillstånd på grund av synnerligen eller särskilt ömmande
            omständigheter, vilka var en viktig ventil för utsatta grupper
            som kvinnor, barn, äldre och hbt-personer. Vi vill återinföra
            bestämmelserna om uppehållstillstånd på grund av synnerligen eller
            särskilt ömmande omständigheter vilket får konsekvenser för statens
            utgifter. På detta utgiftsområde och för år 2018 tillförs 175
            miljoner kronor på anslag 1:2 för att möjliggöra uppehållstillstånd
            på grund av särskilt ömmande omständigheter. För att möjliggöra
            uppehållstillstånd på grund av synnerligen ömmande omständigheter
            tillförs på anslag 1:2 15 miljoner kronor och på anslag 1:3 tillförs
            15 miljoner kronor år 2018. Förslaget får även konsekvenser under
            utgiftsområde 8.
          </p>
          <p xml:id="i-7Hc62GKgbJqtC98ifdwRyY">
            Vi står bakom förslagen om ett nytt regelverk för effektivare
            etablering och tydligare krav på individen liksom utbildningsplikten.
            Dessa förslag är också en följd av den blocköverskridande migrationsöverenskommelsen.
            När det gäller arbetsmarknadspolitiken har vi dock en rad andra
            förslag som presenteras under utgiftsområde 14 i denna motion.
          </p>
          <p xml:id="i-2qZFtkUWon6HfofQybUwFN">
            Att ha ett jobb och egen försörjning ökar människors frihet.
            Varje människa har ett ansvar att försörja sig själv och det ska
            alltid löna sig att arbeta. Arbetsmarknaden i Sverige blir dock
            alltmer tudelad. En ny arbetslöshet växer fram där många inte
            lyckas etablera sig på arbetsmarknaden överhuvudtaget. De flesta
            har låg utbildning, många är utrikes födda. Nästan cirka 76 000
            nyanlända finns just nu i etableringsuppdraget och i princip hälften
            av deltagarna saknar gymnasieutbildning. En tredjedel har mindre
            än 9 års grundskola. Tiotusentals människor syns inte ens i statistiken
            då de ännu inte fått uppehållstillstånd.
          </p>
          <p xml:id="i-BHGnPxnj5HEg7WqMqvZnRh">
            Arbetsmarknaden måste öppnas upp för fler, annars riskerar generationer
            hamna i utanförskap. Människor med låg utbildning och svag förankring
            i det svenska samhället måste få realistiska chanser att få jobb.
            De behöver lära sig svenska och få möjlighet till utbildning men
            många kommer inte kunna sitta i skolbänken och ta igen en utbildning
            de aldrig fick som barn. Vi liberaler vägrar att hänvisa dem till
            bidrag och utanförskap. Vi vill i stället ge dem chansen att få
            ett jobb och en lön att leva på. Liberalerna är djupt oroade över
            att regeringen inte vidtar de nödvändiga reformer som krävs för
            att fler utrikes födda ska komma i jobb och få en egen försörjning.
            Konjunkturinstitutet, EU-kommissionen, OECD, IMF och Finanspolitiska
            rådet har alla pekat på att de höga ingångslönerna i Sverige försvårar
            integrationen.
          </p>
          <p xml:id="i-WStT3ntzgP4nRth15SGjbE">
            Liberalerna har därför med övriga allianspartier presenterat
            förslag om inträdesjobb som gör det både billigare och enklare
            att anställa. Inträdesjobb riktar sig mot nyanlända, under de
            fem första åren i Sverige, samt ungdomar upp till 23 år utan fullständig
            gymnasieutbildning. Närmare beskrivning av inträdesjobben och
            effekterna för statens budget presenteras närmare under utgiftsområde
            14. Där finns också mer utvecklade förslag kring en liberal arbetsmarknadspolitik.
            När fler snabbare får ett inträdesjobb görs bedömningen att kostnaderna
            för etableringsinsatser kan minska. På detta utgiftsområde och
            för 2108 innebär det att anslag 1:3 minskas med 178 miljoner kronor.
          </p>
          <p xml:id="i-V6PoshQouU4qjBbBoi154P">
            Vi vill också utveckla RUT-reformen som bidragit till att framförallt
            utrikes födda kvinnor fått jobb med egen lön. Tillsammans med
            övriga allianspartier vill vi bredda RUT-avdraget till fler tjänster
            och tredubbla taket i RUT-avdraget. Samtidigt vill vi se över
            införandet av ett bredare hem-avdrag för personer över 70 år,
            där fler eller alla enklare tjänster i hemmet berättigar till
            skattereduktion. De statsfinansiella effekterna presenteras närmare
            under denna motions skatteavsnitt.
          </p>
          <p xml:id="i-NrC5TYgBTBqtVFhYGoe1hw">
            Vi utgår ifrån varje människas potential och egna ansvar och
            att alla vill anstränga sig för att bli en del av vårt land. Samhällets
            förväntningar ska vara tydliga och varje människa ska ges de verktyg
            som behövs för att kunna försörja sig själv. Alliansregeringen
            införde 2014 en jobbstimulans som innebar att en person med försörjningsstöd
            under två år får behålla 25 procent av en inkomstökning. Vi vill
            att jobbstimulansen utökas till 40 procent.
          </p>
          <p xml:id="i-2KXMkGPYG4PeUoFPFWsp4d">
            Även den som lever på försörjningsstöd och därmed får pengar
            från samhället måste aktivera sig för att närma sig arbetsmarknaden
            och delta i samhället. Vi vill att motprestation för försörjningsstöd
            ska bli obligatoriskt i kommunerna. Det kan handla om att delta
            i sfi eller samhällsorientering eller att genomföra praktik eller
            att söka arbete utanför kommungränsen.
          </p>
          <p xml:id="i-LnRKkKntgBishPimZSY6rU">
            Fler nyanlända kvinnor måste få jobb och egen försörjning. En
            egen lön ökar kvinnors självständighet både gentemot samhället
            och gentemot sin partner. Kvinnor och män måste mötas av samma
            förväntningar och krav på att jobba och svenska myndigheter ska
            inte bidra till att traditionella könsroller upprätthålls. Arbetsförmedlingen
            måste ha ett tydligt uppdrag att tidigarelägga nyanlända kvinnors
            inträde på arbetsmarknaden. Vårdnadsbidraget ska inte återinföras
            och det är rimligt att begränsa föräldraförsäkringen för nyanlända
            för att öka incitamenten att komma in på arbetsmarknaden.
          </p>
          <p xml:id="i-3HA1HqNRQ9XvFPwFLTt3jw">
            Även föräldralediga måste kunna läsa svenska och kommuner måste
            därför erbjudas språkundervisning för föräldralediga. Vi är därmed
            positiva till regeringens satsning på området men anser att det
            finns behov av större satsningar. Under detta utgiftsområde och
            för 2018 anslår Liberalerna 20 miljoner kronor på anslag 1:1.
          </p>
          <p xml:id="i-87YzT68fKVL8MWVzAVL9bM">
            Förväntningarna och kraven på att delta i etableringsinsatser
            måste öka. Enligt Riksrevisionen deltar endast cirka 37 procent
            i samhällsorienteringen. Även deltagandet i sfi-studier är för
            lågt. Kopplingen mellan deltagande i etableringsinsatser och rätten
            att få ersättning måste tydliggöras. Regler hur länge en person
            kan vara frånvarande utan att ersättningen sätts ner är ofta för
            generösa. Till exempel har en person rätt att behålla full ersättning
            vid frånvaro om den beror på sjukdom eller vård av barn upp till
            30 dagar. Vi anser att etableringsersättningen ska sänkas vid
            frånvaro på grund av t.ex. vård av barn till 80 procent på samma
            sätt som det sker vid frånvaro från till exempel arbete eller
            aktivitetsstöd. Det är också ett led i att anpassa etableringsbidraget
            till det generella arbetsmarknadspolitiska regelverket. Rutinerna
            kring rapportering av skolk och frånvaro måste skärpas och etableringsersättningen
            måste sänkas när det är befogat. En reducerad etableringsersättning
            vid frånvaro vid vård av sjukt barn innebär att anslag 1:3 minskas
            med 30 miljoner kronor år 2018.
          </p>
          <p xml:id="i-MpPkbrgWwKYF7o7mBPERzS">
            Även frågan om att nå resultat när det gäller etableringsinsatser
            måste lyftas och bör på samma sätt som närvaro kunna kopplas ihop
            med ersättningen. Att till exempel endast närvara vid sfi-studier
            bör inte räcka utan krav på studieresultat bör kunna krävas utifrån
            individuella förutsättningar. Det är till exempel inte rimligt
            att en individ tackar nej till erbjudet arbete med hänvisning
            till studier om personen ifråga efter ett antal månader inte påvisar
            studieresultat. Arbetsförmedlingen måste få ställa tydligare krav
            på individen när det gäller både närvaro och resultat och det
            bör vara rimligt att arbete eller praktik ska kunna ses som språkåtgärd
            om progression i det svenska språket inte visas efter 6–8 månaders
            studier.
          </p>
          <p xml:id="i-HLAdJGr5111GFxfrSmDcZV">
            Språket är en viktig väg in i det svenska samhället. sfi-undervisningen
            måste individanpassas mer och göras mer flexibel, till exempel
            genom kurser på kvällstid och på sommaren. Deltagande i sfi är
            alltför lågt och det behövs bland annat tydligare krav på att
            delta i sfi-undervisningen inklusive sänkt etableringsersättning
            vid ogiltig frånvaro. Att delta i sfi ska vara en relevant motprestation
            för att få försörjningsstöd. Under utgiftsområde 16 finns fler
            förslag kring en förbättrad sfi, liksom i Liberalernas särskilda
            motion om en liberal integrationspolitik.
          </p>
          <p xml:id="i-X6T1RY1TKpNXhxCmC5okZX">
            Vuxenutbildning och lärlingsanställningar måste stärkas. Yrkesutbildningar
            spelar en viktig roll för att nyanlända ska komma i arbete. Som
            ett alternativ till regionalt komvux vill vi införa en yrkesutbildning
            för vuxna motsvarande gymnasial nivå med stort inslag av arbetsplatsförlagt
            lärande, yrkesskola, med yrkeshögskolan som modell. Regeringen
            aviserade i förra årets budget att de avser att ge en särskild
            utredare i uppdrag att undersöka hur yrkesutbildningen för vuxna,
            med särskilt fokus på nyanländas etablering, kan reformeras, till
            exempel genom införandet av yrkesskolor. Detta är också en del
            av migrationsöverenskommelsen men dessvärre kan vi konstatera
            att ingen utredning ännu tillsatts. Under utgiftsområde 16 utvecklas
            våra förslag för vuxenutbildningar.
          </p>
          <p xml:id="i-FsJ7tTURGZbrm2izeqqaQg">
            Den svenska skolan står inför stora utmaningar bland annat på
            grund av det stora antalet asylsökande och nyanlända elever. Nyanlända
            elever ska mötas av höga förväntningar och en undervisning som
            är anpassad till deras förkunskaper. De nyanlända ungdomar som
            kommer sent till Sverige måste ges tid att uppnå kunskapsmålen
            i svensk grundskola. Därför har vi förslag som handlar om förlängd
            skolplikt, prioriterad timplan och kortare sommarlov för att nå
            behörighet till gymnasiet. Vi vill också se ökade satsningar på
            skolor med låga resultat där andelen nyanlända elever ofta är
            högt. Liberalernas satsningar på skola och utbildning presenteras
            närmare under utgiftsområde 16.
          </p>
          <p xml:id="i-686mNgmRZo6Fqti3YJGcUj">
            Det tär på hälsan att fly och att komma till ett nytt land. Alltför
            många asylsökande och nyanlända bär med sig svåra trauman, lider
            av psykisk ohälsa, skador och kronisk smärta orsakad av krig och
            tortyr. Bättre information till nyanlända om vanliga reaktioner
            och symptom på trauma ökar individens kontroll över den egna hälsan.
            Kunskapen om flyktingars hälsa måste stärkas och Liberalerna vill
            därför se en särskild kunskapssatsning kring migranters hälsa
            för att i förlängningen förbättra samhällets insatser. Under utgiftsområde
            9 avsätts 100 miljoner kronor för detta ändamål.
          </p>
          <p xml:id="i-VcaL5Duijmz1aX8GM6J39i">
            Boendekedjan för nyanlända måste förbättras. Väntetider i bosättningsprocessen
            försenar etableringen vilket är olyckligt både för individ och
            för samhället. Det generella bostadsbyggandet måste öka och Sverige
            behöver en bostadsmarknad med fler bostäder och mer marknad. Under
            utgiftsområde 18 finns Liberalernas svar för en bättre fungerande
            bostadsmarknad. I Liberalernas särskilda motion om en liberal
            integrationspolitik finns fler förslag för att motverka segregation,
            minska trångboddhet och öka antalet boenden för nyanlända.
          </p>
          <p xml:id="i-C4HLgsHMQC3DodpvU7qeXd">
            Många som kommit till Sverige har levt i samhällen som präglas
            av andra värderingar, i samhällen där de inte kunnat eller vågat
            förlita sig på staten. I stället har klanen eller den utvidgade
            familjen funnits. Ofta anses kvinnan underordnad mannen. Att komma
            till ett land där jämställdhet mellan kvinnor och män är centralt
            och tilltron till staten liksom individualismen är stark är då
            inte alltid enkelt. Ingen människa ska av sin omgivning hindras
            att utöva de självklara rättigheter och möjligheter som gäller
            lika för alla i hela landet. Likheten inför lagen gäller alla
            vilket betyder att samhället måste reagera och agera på samma
            sätt oavsett en flickas bakgrund, kultur eller religion. Kultur
            eller religion får aldrig användas som ursäkt för att upprätthålla
            förtryckande sedvänjor. Individen måste få stöd mot kollektiva
            förtryckande strukturer oavsett vem som utsätts och var än det
            sker. Framväxten av parallellsamhällen måste motverkas.
          </p>
          <p xml:id="i-PaHQWVkb3Vt9f8AeBdCm3b">
            Vi vill införa ett stopp för nya religiösa friskolor. Religiösa
            friskolor riskerar att leda till att fler barn, däribland nyanlända
            barn och barn boende i utsatta områden, isoleras från det svenska
            samhället och får möta färre elever med svenska som modersmål.
            Skolan som ska vara en brygga in i samhället riskerar i stället
            att bli en enklav som isolerar barnen från resten av samhället.
            Dessa skolor bidrar till att parallella samhällen växer fram.
          </p>
          <p xml:id="i-dc5kLGinyFjtyJ66JbvtC">
            Kunskaper om det svenska samhället och demokratiska värderingar
            är centralt för att kunna bygga sin framtid i Sverige. Det behövs
            en stärkt och förbättrad samhällsorientering som är obligatorisk.
            Jämställdhet mellan kvinnor och män ska betonas liksom frågor
            om hedersrelaterat våld och förtryck, hbt-personers rättigheter,
            yttrandefrihet, tryckfrihet liksom andra centrala frågor för vårt
            demokratiska samhälle. Liberalerna vill stärka och förbättra samhällsorienteringen
            vilket kräver mer resurser. Under detta utgiftsområde och på anslag
            1:1 anvisas därför 100 miljoner kronor år 2018.
          </p>
          <p xml:id="i-G54qEhP2dVRD3R8pwPeyFa">
            Att frivilligt välja att bli medborgare i Sverige är det yttersta
            beviset på att man vill bli en del av vårt lands framtid. Medborgarskapet
            är slutet på integrationsprocessen och inte ett steg på vägen.
            Genom att uppvärdera medborgarskapets betydelse främjas integrationen.
            Liberalerna vill införa ett språk- och samhällsprov i samband
            med ansökan om medborgarskap. Ett språk- och samhällsprov syftar
            till att tydliggöra vilka principer som är centrala för vårt demokratiska,
            sekulära och jämställda samhälle liksom vilka rättigheter och
            skyldigheter varje individ har i vårt land. Syftet är att stärka
            medborgarskapets status, främja ett inkluderande samhälle där
            individen stärks och ökar sina möjligheter att bli en aktiv samhällsmedborgare.
            För att påbörja arbetet med att inrätta ett system för språk-
            och samhällstest avsätter Liberalerna på detta utgiftsområde och
            på det nya anslaget 1:6 25 miljoner kronor år 2018.
          </p>
          <p xml:id="i-QwsoQVywzDoHDVMTmnDFWf">
            Ett antal bostadsområden i Sverige präglas av socialt och ekonomiskt
            utanförskap. Många nyanlända familjer förpassas till storstädernas
            förorter, där barn växer upp i trångboddhet, utan att se vuxna
            gå till jobbet, där bidragsberoendet är stort, där skolresultaten
            är dåliga. Segregationen är tydligt sammankopplad med ett ekonomiskt
            och social utanförskap. I de mest utsatta områdena utmanas samhällets
            institutioner av parallella strukturer med egen normbildning,
            ekonomi och rättsskipning. Liberala värderingar trängs undan och
            enklaver präglade av religiös fundamentalism fördjupas. Polisen
            konstaterar att våldsbejakande religiös extremism förekommer i
            vissa av områdena. Allt fler vittnar om kvinnoförtryck, hederskultur
            och starkt fördömande attityder mot bland annat hbt-personer.
            Organiserad kriminalitet blir en lokal maktfaktor som skaffar
            sig inflytande genom att anspela på sitt våldskapital. Rättssamhället
            har förlorat sin legitimitet och kontroll. Parallellsamhället
            växer sig starkare.
          </p>
          <p xml:id="i-LEm9pvQ5YBL9W9VAq3orHL">
            Det behövs långvariga insatser, inte kortsiktiga projekt, för
            att ge invånarna i områdena bättre möjligheter att förbättra sin
            situation liksom för att lyfta områdena i sig. Polis, skola, socialtjänst,
            bostadsbolag och det civila samhället måste i samverkan arbeta
            metodiskt och långsiktigt för att förbättra och normalisera situationen
            i områdena. Samhällets institutioner får inte abdikera. Liberalerna
            vill se fler kommunala förvaltningar och bolag samt statliga myndigheter
            i olika utsatta områden runt om i landet. Liberalerna drev under
            alliansregeringens tid ett aktivt arbete mot utanförskap i utsatta
            områden. I stället för att fortsätta och utveckla alliansregeringens
            arbete har regeringen dessvärre lagt ner satsningar men försöker
            nu återuppta arbetet. Det är olyckligt att viktigt arbete och
            dyrbar tid på detta sätt har förlorats.
          </p>
          <p xml:id="i-DFydsJKdy9mXMCLkHaStK9">
            I stället för regeringens begränsade satsning och inrättandet
            av en delegation mot segregation vill Liberalerna återinföra och
            permanenta ett prestationsbaserat stimulansbidrag på 100 miljoner
            kronor årligen till kommuner och stadsdelar som aktivt jobbar
            med att förbättra situationen i områdena. Vi vill också inrätta
            ett nationellt råd för ett långsiktig nationellt samverkansarbete
            som har ett övergripande ansvar för att samla olika aktörer, sprida
            goda exempel och följa upp insatser som görs i utsatta områden.
            Därmed avvisas regeringens satsning om 56 miljoner kronor på anslag
            4:1 samt 19 miljoner kronor på anslag 4:2 år 2018. På detta utgiftsområde
            och för 2018 innebär det i stället att sammanlagt 105 miljoner
            kronor tillförs anslag 4:1.
          </p>
          <p xml:id="i-QLnqQCcu2k1QymeYdemSUm">
            Tryggheten måste säkras och människors frihet måste försvaras
            även i dessa områden. Då krävs fler poliser som i samverkan med
            andra samhällsaktörer i området, till exempel skola och socialtjänst,
            kan öka människors trygghet och frihet. Vi vill se fler synliga
            och närvarande poliser, inte bara vid utryckningar. Liberalerna
            satsar därför ordentligt på fler poliser men vi inser att det
            tar tid att utbilda poliser. Vi vill därför ge statsbidrag till
            kommunerna för att delfinansiera kommunala ordningsvakter – trygghetsvakter
            – som tillsammans med polisen kan bidra till ökat lugn och ökad
            trygghet. Liberalernas kraftiga satsningar för ökad rättstrygghet
            och frihet för fler presenteras närmare under utgiftsområde 4.
          </p>
          <p xml:id="i-B3kjBz66jTVUquyAn4RACn">
            Skolan i många utsatta områden har stora utmaningar. Skolresultaten
            och utbildningsnivån är generellt på låga nivåer. Liberalerna
            anser att de elever som har sämst förutsättningar ska ha mer ekonomiska
            resurser, men också möta de skickligaste lärarna. För att uppmuntra
            lärare och rektorer att söka sig till tjänster i skolor i utsatta
            områden vill Liberalerna göra en satsning på särskilda karriärtjänster
            i utsatta områden. Denna satsning liksom andra skolsatsningar
            presenteras närmare under utgiftsområde 16.
          </p>
          <p xml:id="i-YJGep4f6DLoudBpCH99xVH">
            Alla ska ha samma möjlighet att nå sin fulla potential utan att
            hållas tillbaka av fördomar och diskriminering. Den som drabbas
            av diskriminering ska kunna få hjälp att få upprättelse och det
            ska kosta att diskriminera.
          </p>
          <p xml:id="i-ESMAYVzJ4SSnZHHTowUh4J">
            År 2009 infördes Sveriges första sammanhållna diskrimineringslag.
            Lagen syftar till att motverka diskriminering och främja lika
            rättigheter och möjligheter oavsett kön, könsöverskridande identitet
            eller uttryck, etnisk tillhörighet, religion eller annan trosuppfattning,
            funktionsnedsättning, sexuell läggning eller ålder. Lagen har
            därefter förtydligats, bestämmelserna om aktiva åtgärder har blivit
            mer enhetliga och skyddet mot åldersdiskriminering har utökats.
            Likaså finns nu möjlighet att pröva bristande tillgänglighet som
            en form av diskriminering på grund av funktionsnedsättning. Verksamheten
            hos Diskrimineringsombudsmannen (DO) är central i arbetet för
            ett samhälle som är fritt från diskriminering. I det fortsatta
            arbetet är det därför viktigt att säkerställa att DO:s verksamhet
            bedrivs rättssäkert och effektivt och att fler individer som utsätts
            för diskriminering får möjlighet till upprättelse. Det är av vikt
            att myndigheten utifrån de ärenden som inkommer till myndigheten
            gör analyser om åtgärder och regelförändringar som generellt behövs
            för att komma till rätta med olika former av diskriminering.
          </p>
          <p xml:id="i-PEmF4PBDJ1MYewTBc3z8Ae">
            Den nuvarande diskrimineringslagen har snart funnits i tio år.
            Det finns därför skäl att göra en utvärdering för att undersöka
            om lagen är ändamålsenligt utformad eller om det finns skäl att
            göra förändringar för att stärka den enskildes möjligheter att
            hävda sin rätt. En sådan översyn kan också inkludera den nuvarande
            modellen med en statlig diskrimineringsombudsman i kombination
            med statsstödda fristående antidiskrimineringsbyråer. Liberalerna
            anser därmed att en översyn behöver göras innan mer medel tillförs
            de så kallade antidiskrimineringsbyråerna. På detta utgiftsområde
            2018 avvisas 15 miljoner kronor på anslag 2:2 per år 2018–2020.
            I stället vill Liberalerna prioritera arbetet för de nationella
            minoriteterna samt för romsk inkludering, vilket presenteras närmare
            under utgiftsområde 1. För åren 2018–2020 görs till det ändamålet
            en budgetsatsning på 58 miljoner kronor.
          </p>
          <p xml:id="i-FvbqxxTBqghfdiztrEovMF">
            Liberalerna och alliansregeringen presenterade i början av 2014
            Sveriges första hbt-strategi. Syftet med strategin var att säkerställa
            lika rättigheter och möjligheter oavsett sexuell läggning, könsidentitet
            och könsuttryck. Statskontorets utvärdering av strategin visar
            att de övergripande insatserna och strukturen i strategin har
            bidragit till att uppfylla strategins övergripande mål. Samtidigt
            pekar Statskontoret på den potential som finns i ytterligare styrning,
            samordning, uppföljning och prioritering av insatser. Regeringen
            redovisar inte i budgetpropositionen några överväganden med anledning
            av Statskontorets utvärdering. Vi är stolta över att den av Liberalerna
            initierade hbt-strategin har effekt, men vi vet också att den
            inför kommande år behöver förändras i takt med omvärldshändelser,
            gjorda framsteg och ny kunskap. Därför bör en bredare översyn
            göras för att säkerställa att hbt-strategin också framöver fyller
            en effektiv styrningsfunktion. I Liberalernas särskilda hbt-motion
            finns fler insatser och mer politik för hbt-personers rättigheter.
          </p>
          <p xml:id="i-LLQNwSeKpBxLjtQoJfEVYU">
            Det liberala jämställdhetsuppdraget tar sikte på kvinnors och
            mäns lika rätt till frihet, ansvar och makt. Det handlar om att
            frigöra individen genom att bekämpa den bristande jämställdheten
            och de värderingar som ligger bakom. Sverige är inte ett jämställt
            land. Patriarkala maktstrukturer begränsar individens frihet och
            möjlighet att delta fullt ut i samhället. Insikten om att denna
            ofrihet särskilt drabbar kvinnor och att dessa maktstrukturer
            måste brytas gör Liberalerna till ett feministiskt parti.
          </p>
          <p xml:id="i-PVrvWoux2WZCif7YkRTpyc">
            I dagens Sverige skiljer det cirka 3 miljoner kronor i livsinkomst
            mellan en genomsnittlig man och en genomsnittlig kvinna. Kvinnor
            tar ut tre gånger fler föräldradagar än män, traditionellt kvinnliga
            yrken präglas av lägre löner än traditionellt manliga yrken och
            kvinnor löper långt större risk att råka ut för grovt våld i det
            egna hemmet. Liberalerna utgår från sådana fakta, ser hur individer
            drabbas, erkänner strukturerna bakom och arbetar för förändring.
            Det är detta som är liberal feminism. Vi står bakom att en jämställdhetsmyndighet
            nu inrättas för att bidra till ett effektivt genomförande av jämställdhetspolitiken.
          </p>
          <p xml:id="i-FRSwECXfJCWFPZiqPp3owN">
            Ekonomisk ojämställdhet bidrar till fortsatt ojämställdhet på
            andra arenor, och ojämställdhet på andra arenor bidrar till fortsatt
            ekonomisk ojämställdhet. Liberalernas jämställdhetspolitisk syftar
            till att bryta detta mönster. Vår utgångspunkt är att jämställdhet
            inte kommer av sig självt utan kräver att aktörer agerar. Jämställdhet
            uppnås där ordinarie beslut fattas, resurser fördelas och normer
            skapas. Ett jämställdhetsperspektiv ska integreras i alla relevanta
            offentliga beslut.
          </p>
          <p xml:id="i-KVEYLDHtrdebAX4hfxsPXQ">
            Genom alliansregeringens ekonomiska politik fick kvinnor bättre
            ekonomiska förutsättningar. Liberalerna vill fortsätta arbeta
            för att sluta inkomstgapet mellan kvinnor och män. Bland de tjugo
            mest välavlönade yrkena är sjutton dominerade av män. Det behövs
            en politik som bryter den horisontella och vertikala segregationen
            på svensk arbetsmarknad. Det handlar också om villkoren när kvinnor
            arbetar. En del i detta arbete är Liberalernas satsning på karriärlöner
            för skickliga lärare, som höjer lönenivån i Sveriges största kvinnliga
            akademikeryrke. Liberalerna vill fortsätta verka för högre löner
            inom kvalificerade kvinnodominerade yrken i offentlig sektor.
            Därför har Liberalerna presenterat finansierade förslag på att
            införa karriärtjänster för specialistsjuksköterskor.
          </p>
          <p xml:id="i-Ap4J3nQHsbEXk1cqdnxhrN">
            Det offentliga har ett ansvar att verka för jämställd tillgång
            till makt och ska särskilt visa vägen genom jämställd karriärutveckling
            och rekrytering till myndigheter och offentligt ägda bolag. Att
            öka kvinnors företagande är ytterligare en prioritet. Mångfald
            inom välfärdssektorn är en viktig jämställdhetsfråga och det är
            olyckligt att regeringen tillsammans med Vänsterpartiet vill kraftigt
            försämra möjligheterna att bedriva företag inom välfärdssektorn.
          </p>
          <p xml:id="i-VMhFzFt9q9TnHNd6tkN8hj">
            Mäns våld mot kvinnor är det mest extrema uttrycket för kvinnors
            utsatthet och har sin grund i ojämställdheten. Sverige ska vara
            en rättsstat för alla, oavsett kön, etnicitet och sexuell läggning.
            Därför är det viktigt att angripa de attityder och idéer som finns
            i samhället och stärka de förebyggande insatserna. För att ytterligare
            stärka det jämställdhetspolitiska arbetet behövs mer resurser
            bland annat till det viktiga arbete som kvinno- och tjejjourerna
            utför. På detta utgiftsområde och för 2018 innebär det att 50
            miljoner kronor tillförs anslag 3:1.
          </p>
          <p xml:id="i-HKhw41dn3GGXNH6uaBVC9K">
            Att bekämpa hedersrelaterat våld och förtryck är centralt och
            är en av de viktigaste jämställdhetsfrågorna i dag. Det handlar
            också om att motverka framväxten av parallellsamhällen. I vår
            särskilda motion Liberal politik mot hedersrelaterat våld och
            förtryck finns en rad insatser för att bekämpa hedersrelaterat
            våld och förtryck. Det handlar bland annat om att kartlägga och
            synliggöra förtrycket, att skärpa lagstiftningen och straffen
            samt att öka kunskapen inom myndigheter och på lokal och regional
            nivå. Det civila samhället och organisationer som arbetar med
            hedersfrågor måste få ökat stöd. Vi vill se mer stöd till den
            feministrörelse som vuxit fram i utsatta områden. För att stärka
            och permanenta arbetet mot hedersrelaterat våld och förtryck vill
            vi göra en särskild satsning om en halv miljard kronor under fyra
            år. Dessa medel innebär en bred ambitionshöjning som ska få genomslag
            i hela samhället. Detta innebär att 125 miljoner kronor årligen
            tillförs ett nytt anslag 3:4. För att delfinansiera detta minskas
            anslag 3:1 under detta utgiftsområde med 100 miljoner kronor för
            år 2018 och 57 miljoner kronor per år 2019–2020.
          </p>
          <p xml:id="i-59DQ6h4FYyuDnWc23TrFy3">
            Sveriges föräldraförsäkring har rankats som en av världens främsta.
            Den är generös i både längd och ersättningsgrad och den skapar
            reella möjligheter att kombinera föräldraskap med arbete. Samtidigt
            bidrar det fortsatta ojämställda uttaget till att konservera en
            könssegregerad arbetsmarknad. När föräldraförsäkringen, som infördes
            för att underlätta kombinationen arbetsliv och barn, skapar strukturella
            problem i andra änden, måste staten också ta ansvar för att motverka
            dessa negativa effekter.
          </p>
          <p xml:id="i-6xgrgL3KrqFrdKNKbhdo6v">
            Den långa frånvaro från arbetsmarknaden som föräldraförsäkringen
            ger upphov till för många kvinnor påverkar den ekonomiska jämställdheten
            på flera sätt. Förvärvsavbrottet påverkar inkomsten negativt under
            perioden som frånvarande, men kan också påverka individens lön
            och karriärmöjligheter därefter. Dessutom ger de lägre inkomsterna
            på sikt en lägre pension. Det finns också studier som utifrån
            svenska data visar att högutbildade kvinnor får försämrade karriärchanser
            efter föräldraledighet och att gravida kvinnor har dubbelt så
            hög risk att inträda i arbetslöshet som kvinnor som inte väntar
            barn, sannolikt på grund av diskriminering från arbetsgivarna.
            Sverige behöver en politik som vänder på detta. Liberalerna tog
            2013 ställning för en tredje öronmärkt månad åt vardera vårdnadshavaren
            i föräldraförsäkringen, en reform som nu är genomförd. Inom Liberalerna
            pågår nu ett arbete för att utveckla politiken för en jämställd
            och flexibel föräldraförsäkring.
          </p>
          <p xml:id="i-a8P58J6RpPnu7JQRYNN4f">
            Liberalerna föreslår att PLO-uppräkningen för åren 2018–2020
            justeras ned med 20 procent årligen. På detta utgiftsområde påverkas
            anslag 2:1.
          </p>
          <p xml:id="i-YRcrGHhBQAPAt7xi6M5ojS">
            Tabell 1 Anslagsförslag 2018 för utgiftsområde 13 Jämställdhet
            och nyanlända invandrares etablering
          </p>
          <p xml:id="i-LwXk6u2e95gsLSQnYPh3XE">
            Tusental kronor
          </p>
          <table xml:id="i-94mS1MD4gZDWNjxd5gmZqP">
            <row xml:id="i-UZ3sdW9ieyEgcJYrnBySoo" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (L)
              </cell>
            </row>
            <row xml:id="i-VWnReRqgDZQdadfh5Qa5rk">
              <cell>
                1:1
              </cell>
              <cell>
                Etableringsåtgärder
              </cell>
              <cell>
                238 430
              </cell>
              <cell>
                +120 000
              </cell>
            </row>
            <row xml:id="i-39XudViFExsWvTryHneaAr">
              <cell>
                1:2
              </cell>
              <cell>
                Kommunersättningar vid flyktingmottagande
              </cell>
              <cell>
                19 265 374
              </cell>
              <cell>
                +1 015 000
              </cell>
            </row>
            <row xml:id="i-UPcKG8yFDL7bMS7cL9X6k6">
              <cell>
                1:3
              </cell>
              <cell>
                Etableringsersättning till vissa nyanlända invandrare
              </cell>
              <cell>
                5 179 320
              </cell>
              <cell>
                +49 000
              </cell>
            </row>
            <row xml:id="i-4kUmigQZB24vXdoKAAb44Z">
              <cell>
                1:4
              </cell>
              <cell>
                Hemutrustningslån
              </cell>
              <cell>
                202 863
              </cell>
            </row>
            <row xml:id="i-UgspeU2RSayhcE3SY7BnG1">
              <cell>
                2:1
              </cell>
              <cell>
                Diskrimineringsombudsmannen
              </cell>
              <cell>
                123 786
              </cell>
            </row>
            <row xml:id="i-9MYUk6zqv5y8J3ATyzmCmU">
              <cell>
                2:2
              </cell>
              <cell>
                Åtgärder mot diskriminering och rasism m.m.
              </cell>
              <cell>
                72 919
              </cell>
              <cell>
                −15 000
              </cell>
            </row>
            <row xml:id="i-YArAAVVvX4ScRyqKrmxps9">
              <cell>
                3:1
              </cell>
              <cell>
                Särskilda jämställdhetsåtgärder
              </cell>
              <cell>
                334 039
              </cell>
              <cell>
                −50 000
              </cell>
            </row>
            <row xml:id="i-6VvN8Z5o2n2GhnyD8Ptvb5">
              <cell>
                3:2
              </cell>
              <cell>
                Jämställdhetsmyndigheten
              </cell>
              <cell>
                80 315
              </cell>
            </row>
            <row xml:id="i-FebeWi25pdKQUQk1JBjmJB">
              <cell>
                3:3
              </cell>
              <cell>
                Bidrag för kvinnors organisering
              </cell>
              <cell>
                28 163
              </cell>
            </row>
            <row xml:id="i-D9k23GVc3nJ2cQ4osW7j4E">
              <cell>
                4:1
              </cell>
              <cell>
                Åtgärder mot segregation
              </cell>
              <cell>
                56 000
              </cell>
              <cell>
                +49 000
              </cell>
            </row>
            <row xml:id="i-TQne1Pz9DQB7akquGmybxi">
              <cell>
                4:2
              </cell>
              <cell>
                Delegationen mot segregation
              </cell>
              <cell>
                19 000
              </cell>
              <cell>
                −19 000
              </cell>
            </row>
            <row xml:id="i-REtZth19kvXePqQTAUgDvz">
              <cell>
                Nya anslag
              </cell>
            </row>
            <row xml:id="i-MZyBB5nh6y4qCZyTSkJGDq">
              <cell>
                1:5
              </cell>
              <cell>
                System för språk- och samhällstest medborgarskap
              </cell>
              <cell>
                +25 000
              </cell>
            </row>
            <row xml:id="i-6j4kyrAf3Nfp1KWvy3Utk7">
              <cell>
                3:4
              </cell>
              <cell>
                Insatser mot hedersrelaterat våld och förtryck
              </cell>
              <cell>
                +125 000
              </cell>
            </row>
            <row xml:id="i-V6pDN2kqEXWNhBJP2wK4yR">
              <cell>
                Summa
              </cell>
              <cell>
                25 600 209
              </cell>
              <cell>
                +1 299 000
              </cell>
            </row>
          </table>
        </div>
        <div xml:id="i-5dsvYmgjiVRhSrY7WPsfqK" type="signatureBlock">
          <list xml:id="i-QXzan1ZexTX8cbVAH3hDd9">
            <item xml:id="i-DGmjZ1p8wcJ2U4pMPYpu5t" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-CDoPuvxP2HrZpaL9x7Wj7Q" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-LCY4DpxUGVVtw18uo1mS31" who="i-S7wLw9aynA5vbRCsqxxL3N" type="signature">
              Tina Acketoft (L)
            </item>
            <item xml:id="i-9a8TzXBXzSbf7GxN3qcomp" who="i-QQYotqFjTJA7EiQZc1Wmzs" type="signature">
              Emma Carlsson Löfdahl (L)
            </item>
            <item xml:id="i-DHWT1yyYxnMM2ufZDyW4RK" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-QzVdygqGtNAr6ymMukeuL9" who="i-HPYYRQv4ch2ZKcsG9Poys5" type="signature">
              Maria Weimer (L)
            </item>
          </list>
        </div>
      </div>
    </body>
  </text>
</TEI>
