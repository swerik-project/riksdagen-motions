<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-04110">
  <teiHeader>
    <fileDesc>
      <titleStmt>
        <title>med anledning av prop. 2017/18:212 Förbud mot utvinning av uran</title>
        <author corresp="i-9118KyeHJPwjSm2gBg9zwB">av Lars Hjälmered m.fl. (M, L, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4110 av Lars Hjälmered m.fl. (M, L, KD)</title>
          <idno type="rdwebb">H5024110</idno>
          <rs type="number">4110</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5024110/text</ref>
          <ref type="dokument_url_html">http://data.riksdagen.se/dokument/H5024110</ref>
          <ref type="dokumentstatus_url_xml">http://data.riksdagen.se/dokumentstatus/H5024110</ref>
          <ref type="docx">http://data.riksdagen.se/fil/4505A36F-2927-4214-83E1-4119A6034AF2</ref>
          <ref type="pdf">http://data.riksdagen.se/fil/9198E437-2A34-4DB2-90DB-7A6866E833C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9118KyeHJPwjSm2gBg9zwB</idno>
            <name>Lars Hjälmered</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HPYYRQv4ch2ZKcsG9Poys5</idno>
            <name>Maria Weimer</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7yo7DwpHN1H1BTjPiy1WYB" type="basedOn"/>
        <correspContext corresp="i-7yo7DwpHN1H1BTjPiy1WYB">
          <ref>Proposition 2017/18:212</ref>
        </correspContext>
        <correspAction xml:id="i-4gQNS4QrJDayKzFX9vnAwA" type="signed"/>
        <correspContext corresp="i-4gQNS4QrJDayKzFX9vnAwA">
          <note type="signatory" corresp="i-9118KyeHJPwjSm2gBg9zwB"/>
          <note type="signatory" corresp="i-HPYYRQv4ch2ZKcsG9Poys5"/>
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-MndkQwWwKqitDDUxetG72E" type="submitted">
          <date when="2018-04-11"/>
          <time when="16:32:07"/>
        </correspAction>
        <correspAction xml:id="i-9ZLPu8ZgphL6mu82auHBL7" type="dismissed">
          <date when="2018-04-12"/>
        </correspAction>
        <correspAction xml:id="i-7NTszNJ5EbjVfLUS7QK3Wu" type="reviewed">
          <date when="2018-04-12"/>
          <time when="16:31:56"/>
        </correspAction>
        <correspAction xml:id="i-FiN9Ce9taAz3TLrUkCobqY" type="referred">
          <date when="2018-04-13"/>
        </correspAction>
        <correspAction xml:id="i-189oSJVVviGhH6MzXbkz7g" type="assigned">
          <date when="2018-06-13"/>
          <time when="14:04:55"/>
        </correspAction>
        <correspContext corresp="i-189oSJVVviGhH6MzXbkz7g">
          <ref type="assignedTo">Näringsutskottet</ref>
        </correspContext>
        <correspAction xml:id="i-FZQp57TX3HEcFezKynR8rn" type="behandlas_i"/>
        <correspContext corresp="i-FZQp57TX3HEcFezKynR8rn">
          <ref type="uppgift">2017/18:NU13</ref>
          <ref type="ref_dok_id">H501NU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU13</ref>
          <ref type="ref_dok_titel">Förbud mot utvinning av uran</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AXzUHEYdHG669K7FfrxakD" type="motHeader">
        <div xml:id="i-CT3KQhqAEQRxF4d2YDGWkk" type="motTitle">
          Motion till riksdagen 2017/18:4110 av Lars Hjälmered m.fl. (M,
          L, KD) med anledning av prop. 2017/18:212 Förbud mot utvinning
          av uran
        </div>
      </div>
      <div xml:id="i-LEQc2JwdmE7gPEcaRSvpum" type="motBody">
        <div xml:id="i-REdNA2LrGMmXetPn2481WA" type="motProposal" subtype="förslag">
          <head xml:id="i-WrdXChEQnc2Sx2tE8qaCkT">
            Förslag till riksdagsbeslut
          </head>
          <list xml:id="i-NPdWgrfydapefzeS5MqQc3" style="ol">
            <item xml:id="i-N6SeiF9B6m2y8kSziY46pf">
              Riksdagen avslår propositionen.
            </item>
            <item xml:id="i-4kDNeDZaZGTftiihYRLY2E">
              Riksdagen ställer sig bakom det som anförs i motionen om att
              regeringen bör återkomma med ett nytt lagförslag som värnar möjligheten
              att utvinna viktiga och innovationskritiska mineraler och värnar
              den svenska gruvindustrins konkurrenskraft, och detta tillkännager
              riksdagen för regeringen.
            </item>
          </list>
        </div>
        <div xml:id="i-55QPBY5L4pcHx2mrGL8HHe" type="motContent">
          <head xml:id="i-Xw7539JLFRowjbFiyTGiFm" type="h1">
            Motivering
          </head>
          <p xml:id="i-HKwb3KJkHEyuX9fyeWByzD">
            Regeringen föreslår i proposition 2017/18:212 Förbud mot utvinning
            av uran att uran ska tas bort som koncessionsmineral.
          </p>
          <p xml:id="i-4M6vukVQ5DBaU3gxW29R3K">
            Vikten av att värna miljön och en hållbar utveckling är stor.
            Samtidigt måste också ekonomisk utveckling i form av konkurrenskraft
            och möjliggörande av innovation beaktas, och det är viktigt att
            miljöarbetet och näringsklimatet går hand i hand. Satsningen på
            batteritillverkning i Sverige är lovvärd. Företags ökade behov
            av mineraler som litium och kobolt stärker vikten av gynnsamma
            förutsättningar för dessa företag att kunna bryta mineraler. Vi
            oroar oss för att propositionen i dess nuvarande utformning kommer
            att leda till en försvagad svensk gruvnäring. Därför anser vi
            att regeringen bör återkomma till riksdagen med ett reviderat
            förslag som inte inverkar på gruvindustrins konkurrenskraft.
          </p>
          <p xml:id="i-JuNSLzttsej8gvVwmDJxc1">
            Dagens lagstiftning gällande brytning av uran anser vi vara tillräcklig.
            Vid nyetablering av gruvor krävs tillstånd, bl.a. enligt minerallagstiftningen
            och miljölagstiftningen. Uranbrytning hanteras i huvudsak på samma
            sätt som brytning av andra metaller som järn och koppar. Men för
            uranbrytning krävs även tillstånd av regeringen, s.k. tillåtlighetsprövning.
            Regeringen måste i tillåtlighetsprövningen fråga den berörda kommunen.
            Kommunen har då möjlighet att motsätta sig brytning, och ett sådant
            kommunalt nej kan inte överklagas eller ändras av regeringen.
            Detta är den s.k. kommunala vetorätten mot uranbrytning, vilken
            ger ett tillräckligt inflytande och avgörande.
          </p>
          <p xml:id="i-4oPnzmKBaRFP2Gje94LpVD">
            Uran är ett mineral som i dag inte aktivt bryts i Sverige, detta
            främst då svensk berggrund inte är sammansatt på så vis att det
            skulle vara ekonomiskt fördelaktigt att bryta mineralet. Men frågan
            gäller inte i första hand möjligheten att bryta uran i Sverige.
            Inget parti verkar i dag för anrikning av uran för att tillverka
            kärnbränsle. Däremot bryts en mängd andra mineral, samt att det
            finns fyndigheter av t.ex. kobolt och en rad sällsynta jordartsmetaller
            som gör att vi framgent kan komma att se ett behov av ökad brytning
            av innovationskritiska mineraler.
          </p>
          <p xml:id="i-GX4NfDex6D2cUDdsxU9Utd">
            Uran är mycket vanligt förekommande tillsammans med sällsynta
            jordartsmetaller som bl.a. används vid batteritillverkning, s.k.
            batterimetaller eller innovationskritiska metaller – så pass vanligt
            att uran ofta används som ledmetall för att hitta batterimetaller.
            Att förbjuda utvinning av uran skulle allvarligt försvåra möjligheterna
            att prospektera och utvinna sådana metaller.
          </p>
          <p xml:id="i-CrGJZ7sU9R1GSneToKy6jM">
            I maj 2017 fick Naturvårdsverket i uppdrag av miljöminister Karolina
            Skog att utreda ett förbud mot utvinning av uran. Naturvårdsverkets
            bedömning var att effekterna av ett förbud mot utvinning av uran
            skulle bli små, men den uppfattningen har ifrågasatts av flera
            remissinstanser. Myndigheten för samhällsskydd och beredskap menar
            att nuvarande lagstiftning är tillräcklig. Chalmers tekniska högskola
            menar att förändringstakten i gruvindustrin är stor och att vi
            därför inte bör stänga möjligheterna till brytning av mineral
            över huvud taget.
          </p>
          <p xml:id="i-UWWujF3Y7kSYCsBmNwtxTk">
            En rad instanser lyfter frågor som i propositionen lämnas obesvarade
            och skapar tvetydigheter. Luleå tekniska universitet (LTU) avstyrker
            förslaget och menar bl.a. att ett förbud mot prospektering och
            provbrytning av uran kan komma att begränsa möjligheten till försörjning
            av metaller som behövs i t.ex. verkstadsindustrin och vid omställningen
            till ett hållbart energisystem och i stället kräva import av dessa.
          </p>
          <p xml:id="i-KhgkZFsK5PwDVnwWV5VoRH">
            Vidare påpekas att ”förslaget innebär att provborrning och provbrytning
            ska vara tillåtna om uranhalten inte överskrider en viss halt.
            Tillämpningen av en sådan begränsning förutsätter att uranhalten
            i ett undersökningsområde är känd, vilket kräver provborrning
            som därför bör kunna ske utan någon inskränkning avseende uranhalten”.
          </p>
          <p xml:id="i-M2CmpgKGwTSCFjkYBTXyv3">
            Effekterna på den eventuella brytningen av innovationskritiska
            mineraler, exempelvis där kobolt återfinns uppblandat med uran,
            står obesvarade. Skulle en provborrning visa sig ha högre uranhalt
            än vad som är tillåtet kan provborrningen utifrån lagförslagets
            utformning komma att ses som olaglig. Detta skapar en situation
            där det råder stor osäkerhet kring huruvida provborrning kan genomföras
            eller inte. För att inte riskera att bryta mot svensk lag är det
            rimligt att anta att potentiella prospektörer i sådant fall kommer
            att välja ett annat land för prospektering.
          </p>
          <p xml:id="i-X7wR46snVZHv3pwjzuo6Zw">
            Svensk gruvindustri är en välfungerande och ansvarstagande industri.
            Vi ser inte bara att det är en viktig bransch för jobb och den
            svenska ekonomin. Det är också en fråga om att möjliggöra innovation
            och ett ansvarstagande för miljön. Ansvarstagandet från branschens
            sida bör premieras och är en grundförutsättning för en välfungerande
            och hållbar gruvindustri. Redan i dag är gruvverksamhet förknippat
            med komplicerade och utdragna ansökningsprocesser som begränsar
            möjligheten att etablera nya gruvor. Ett förbud mot uranbrytning
            skulle därmed ytterligare försvåra möjligheterna att få tillstånd
            för gruvverksamhet som inkluderar batterimetaller. Förslagen i
            propositionen skulle sannolikt bidra till att försvaga svensk
            gruvindustris konkurrenskraft.
          </p>
          <p xml:id="i-5uFo7jcAiFySk7xDvccfgG">
            Signalvärdet är också av betydelse. Att plötsligt ändra regelverket
            genom att förbjuda ett mineral kommer att skada Sveriges internationella
            rykte som gruvnation. Givet remissinstansernas kritik kommer internationella
            bolag med stor sannolikhet att fråga sig på vilka grunder den
            svenska regeringen fattar ett sådant beslut och hur Sverige ställer
            sig i frågan om förbud av fler mineraler i framtiden.
          </p>
          <p xml:id="i-YnZ9BLxxWiaWB37o3oge5">
            Vi anser att regeringen brustit avsevärt i att tillhandahålla
            långsiktiga villkor för gruvnäringen. Osäkerheten som skapas till
            följd av förslaget innebär att propositionen skapar fler problem
            än den löser. Enligt Tillväxtanalys utredning Innovationskritiska
            metaller och mineraler från brytning till produkt kommer innovationskritiska
            metaller och mineraler att bli allt viktigare i samhället eftersom
            tillgången på dessa är avgörande för att moderna energi-, miljö-
            och teknikinnovationer ska fungera. Regeringens förslag om att
            förbjuda uranbrytning, och framför allt att förbjuda all gruvverksamhet
            med utvinning av uran som biprodukt, försvårar den utvecklingen.
          </p>
          <p xml:id="i-XW1k2pEKUNEbBBiS8beqoQ">
            Vi uppmanar därför regeringen att återkomma med ett nytt lagförslag
            som inte hämmar möjligheten att utvinna viktiga och innovationskritiska
            mineraler och som värnar den svenska gruvindustrins konkurrenskraft.
            De frågetecken som lyfts upp av flera remissinstanser måste klaras
            ut. Regeringen själv påpekar att efterfrågan på s.k. innovationskritiska
            mineraler är nödvändig för att utveckla grön energi och ny miljöteknik.
            Detta i kombination med att uran är vanligt förekommande tillsammans
            med sällsynta jordartsmetaller, gör att regeringens förslag i
            dess nuvarande form inte är godtagbart.
          </p>
          <p xml:id="i-LyiT6j1rxHWiUzwPtKpoFi">
            Sveriges gruvnäring behöver få långsiktiga förutsättningar. Svenska
            gruvbolag ligger i framkant i sitt miljöarbete, såväl gällande
            prospektering och brytning som förädling och produktutveckling.
            Detta är ett måste för att mineraler och metaller sedan ska kunna
            användas, återvinnas och återanvändas.
          </p>
        </div>
        <div xml:id="i-6C4mMp92CEm6Sd22zqwjJt" type="motSignatures">
          <list xml:id="i-P2eBofyCT1AGuJSh6xhK2q">
            <item xml:id="i-JgWdu5VYuAUEUydHQcS7AG">
              Lars Hjälmered (M)
            </item>
            <item xml:id="i-A5k933r38ua9NhJpUs2fwr">
              Maria Weimer (L)
            </item>
            <item xml:id="i-R5NAP5Sf7tivbFchXzxzb7">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
