<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__fk__555/mot_1970__fk__555-001.pdf"/>
      <fw xml:id="i-RF3Tbd1cyviN2NiyxUizau">
        14 Motion i Första kammaren, nr 555 år 1970
      </fw>
      <div type="motHeader" xml:id="i-QXEpBhSzLrFKqHMDBfYrFj">
        <div type="motTitle" xml:id="i-UyZGLLh99c2Tvgj16hLeQ8"/>
        <div type="motSubmissionInfo" xml:id="i-M22JdCDe7X7ubtE7FtrjyR"/>
      </div>
      <div type="motBody" xml:id="i-TuAmw38VfUBMtfSkjxf8hq">
        <div xml:id="i-8KbXGom3gUWDajmDDPP3Sv">
          <p xml:id="i-7apjgFqXmgYHiUnNsxZxnJ">
            Nr 555
          </p>
          <p xml:id="i-XSpGTcf2kX8v8X3SZSGmSF">
            Av herrar Lindblad och Axelson, angående förmånerna till de värnpliktiga,
            m. m.
          </p>
          <p xml:id="i-XG2udUHq21UefdFPp6Q3uj">
            (Lika lydande med motion nr 655 i Andra kammaren)
          </p>
          <p xml:id="i-6unwodqrpyCiuPHcTj1EWz">
            Värnpliktssystemet torde för överblickbar framtid vara den ändamålsen-
            ligaste uttagningsmetoden för huvuddelen av personalen vid försvaret
            även om ökad specialisering förstärker betydelsen av den fast
            anställda persona- len. Men värnpliktssystemet måste sannolikt
            ändras i takt med att ökade krav ställs också på poster som besätts
            med värnpliktiga. Tekniska kunskaper blir allt viktigare men också
            förmåga till självständiga beslut då utspridda små enheter fordrar
            långt större decentralisering av ansvar än som behövdes tidigare.
            Försök med s. k. differentierad värnplikt pågår, och 1966 års
            värnplikts- kommitté har bland sina uppgifter bl. a. att undersöka
            sådana förändringar i uttagningssystemet och utbildningslängden
            som kan ge samma totalresultat för försvaret men med användande
            av ett lägre antal utbildningsdagar. Den principiella frågan som
            möter vid en fortsatt strävan till anpassning av utbildningstiden
            till respektive uppgifts behov är hur en längre gående differentiering
            påverkar värnpliktsidén. Om värnpliktiga med olika utbild- ning,
            yrkesinriktning och allmänna personliga färdigheter ges märkbart
            olika utbildningstid, kommer då de som tjänstgör längre tid än
            andra att känna sig orättvist behandlade? Ligger inte i den allmänna
            värnpliktens idé att alla skall ha lika lång utbildningstid med
            förlängning endast för dem som får befälsutbildning? Den allmänna
            värnplikten är ett avgörande led i strävan att göra försvaret
            till hela folkets angelägenhet, inte något som kan överlåtas på
            en begränsad yrkesgrupp. Genom 1900-talets erfarenheter av ”totalt”
            krig står det dock klart att också civilbefolkningen berörs direkt
            av krigshandlingar, varför totalförsvaret i princip omfattar alla
            även icke värnpliktsutbildade. På sam- ma sätt som värnpliktsutbildningen
            skärskådas bör därför också utbild- ningsbehovet för uppgifter
            inom de civila totalförsvarsgrenarna sättas in i ett sammanhang
            som utnyttjar hela folkets värnkraft. Tanken bakom den allmänna
            värnplikten kan inte primärt vara att alla gör lika lång tid,
            snarare är avsikten att envar skall anförtros en för honom lämpad
            uppgift och få utbildning för att klara denna. När någon fått
            till-
          </p>
          <pb facs="riksdagen-motions-pdf/data/1970/mot_1970__fk__555/mot_1970__fk__555-002.pdf"/>
          <fw xml:id="i-9HfQXTTPLMNfdRgBMVy1HF">
            Motion i Första kammaren, nr 555 år 1970 15
          </fw>
          <p xml:id="i-WznjUR6VjdqHrWPX5CuaQZ">
            räcklig utbildning för sin specifika uppgift är det inte rimligt
            att låta honom stanna kvar i utbildningsapparaten enbart för att
            han skall få samma antal utbildningsdagar som andra med andra
            utbildningsbehov. Det vore slöseri med resurser både direkt i
            försvaret och genom att frånvaron från yrkeslivet förlängs mer
            än nödvändigt. Till detta kommer de negativa effekterna på trivsel
            och förtroende inom försvaret som lätt följer av att man låter
            värn- pliktiga vara inkallade längre tid än som åtgår för effektiv
            utbildning. En organisation som sedan ett 13-tal år förordat differentierad
            värnplikt är Folkpartiets ungdomsförbund. I förbundets nuvarande
            värnpliktsprogram uttrycks detta bl. a. så:
          </p>
          <p xml:id="i-LRY34obUJoFJGpfn8CZL9Z">
            Man måste låta effektivitet och ekonomi resultera i s. k. differentierad
            värnplikt, d. v. s. att utbildningstidens längd anpassas till
            uppgiftens art. En likartad grundutbildning, sannolikt också avslutande
            samövning i krigsför- band, är behövlig. Men däremellan kan man
            anpassa tiden till vad respek- tive utbildning innefattar. Sveriges
            internationellt sett korta värnpliktstid medför uppenbarligen
            svårigheter i fråga om utbildning av värnpliktiga för kvalificerade
            uppgifter, t. ex. av teknisk art. Samtidigt är det svårt att tro
            att enklare uppgifter måste ta så lång tid som nu i anspråk. Likställighetskravet
            får inte resultera i att försvaret inte kan anpassa ut- bildningstid
            efter behov. Inom samma totalantal värnpliktsdagar, omkring 15
            miljoner per år, står rimligen stora effektivitetsvinster att
            erhålla om tiden får varieras. Jämlikhetskravet får heller inte
            drivas så att värnplikts- kontingentens storlek låses vid nuvarande
            storlek t. ex. i ett läge då större effekt skulle nås om försvaret
            fick ökad materiel på den personella numerä- rens bekostnad. För
            ”rättvisans” skull bör heller inte värnpliktiga användas för uppgifter
            som inte tjänar något utbildningssyfte. Värnpliktiga skall inte
            vara en billig arbetskraftstillgång för myndigheter. Samhället
            är mer betjänt av att sådana värnpliktiga fullgör sina civila
            arbeten och myndigheterna an- ställer permanent personal, som
            självfallet kan bli mer effektiv än korttids- tjänstgörande värnpliktiga.
          </p>
          <p xml:id="i-PEz82iL9qaCaU8wkpG7ZmU">
            Folkpartiets landsmöte 1967 uttalade att ”uppgiftens art skall
            bestämma utbildningstiden, varför denna bör kunna differentieras”.
            Sedan fyra år pågår också utredningen om handräckningsvärnpliktiga.
            Den har bl. a. avlämnat betänkande om att ersätta värnpliktiga
            i mässar med anställd personal. Försvarsministern uttalade sig
            i fjolårets statsverkspro- position positivt om en sådan övergång
            och riksdagen instämde. Redan un- der 1950-talet hade riksdagen
            för övrigt uttalat principen att värnpliktiga inte skall få användas
            som arbetskraft vid mässar. Det reella i samman- hanget inträffar
            dock först när medel beviljas för att anställa fast personal,
            och ännu finns inga tecken på när så kan ske. Totaleffekten blir
            av allt att döma en inte obetydlig samhällsekonomisk vinst, och
            det är angeläget att denna inte förhindras av ett mer begränsat
            statsfinansiellt synsätt som leder till fortsatt användande av
            värnpliktiga för arbetsinsatser utanför det ut- bildningsmässigt
            behövliga. Det är angeläget att principen om värnpliktstid som
            utbildning för uppgifter inom totalförsvaret slås fast: det måste
            leda till
          </p>
          <pb facs="riksdagen-motions-pdf/data/1970/mot_1970__fk__555/mot_1970__fk__555-003.pdf"/>
          <fw xml:id="i-XovasTudvhTGLjwzYm9qTQ">
            16 Motion i Första kammaren, nr 555 år 1970
          </fw>
          <p xml:id="i-KjBhcPmQdMcPoQobf8ssYw">
            att värnpliktiga inte blir mässpersonal, expeditions- och handräckningsper-
            sonal mer än som betingas av utbildning till motsvarande uppgifter
            vid be- redskap och krig, flygtekniker i större omfattning än
            som behövs inom den mobiliseringsbara basorganisationen, isbrytar-
            och sjömätningsfartygsbesätt- ningar. Utredningen om handräckningsvärnpliktiga
            beräknas slutföra sitt arbete under 1970. Det är angeläget att
            riksdagen därefter snarast möjligt får en tidsplan som anger takten
            för överföring av nuvarande arbetsuppgifter från värnpliktiga
            till anställd personal.
          </p>
          <p xml:id="i-AJ9EUZ7VwGZA3wrojk2Tqz">
            Ersättning åt värnpliktiga Ett ja till differentierad värnplikt
            gör det ännu angelägnare än eljest att ge rimliga ekonomiska villkor
            åt de värnpliktiga. Man kan uttrycka det så att försvarskostnaderna
            bör fördelas jämnare så att inte de värnpliktiga får dra en alltför
            stor del av bördan genom att tvingas sänka sin standard myc- ket
            drastiskt under tjänstgöringstiden. Två kronors höjning av dagersätt-
            ningen på tio år innebär förmodligen att de värnpliktiga snarast
            fått sin standard relativt försämrad under 1960-talet. Tas hänsyn
            till naturaförmåner och frånvaron av skatt synes en fördubb- lad
            dagpenning, tio kronor, innebära en standard motsvarande en månads-
            inkomst på omkring 1 000 kronor. Den nivån bör nås de närmaste
            åren, och en fortsatt höjning bör inplaneras. Av särskild betydelse
            är ett rejält utryck- ningsbidrag till alla värnpliktiga — ty
            efter utryckningen och fram till första avlöningen ligger för
            de flesta betydande utgifter för mat, logi och inte sällan inköp
            av utrustning för det fortsatta yrket. En glädjande renoveringsaktivitet
            har under några år moderniserat en stor del av det kasernbestånd
            som i allmänhet hade använts oavbrutet sedan seklets början. Renoveringstakten
            blir hög även nästa budgetår, och det är angeläget att den inte
            minskar förrän hela kasernbeståndet är moderniserat. Därnäst i
            tur bör stå andra under lika lång tid nedslitna byggnader för
            de värnpliktigas dagliga liv: matsalar, sjuklokaler, gymnastik-
            och motions- lokaler, marketenterier och undervisningslokaler.
            även lägerplatser behöver rustas upp. Särskild vikt bör läggas
            vid trivselanordningar för värnpliktiga i isole- ring, t. ex.
            på öar och fartyg. Dessa har svårt att tillgodogöra sig vad som
            beslutas för förband i och nära tätorter. Det blir en fråga om
            uppslagsför- måga och handlingsfrihet för förbandscheferna för
            att kompensera. Om man t. ex. av utrymmesskäl inte kan ta civila
            kläder på marinens fartyg bör de värnpliktigas civila utrustning
            på annat sätt transporteras till de hamnar där fartygen lägger
            till. Annars blir rätten att bära civila kläder i praktiken upphävd
            för dessa värnpliktiga.
          </p>
          <pb facs="riksdagen-motions-pdf/data/1970/mot_1970__fk__555/mot_1970__fk__555-004.pdf"/>
          <fw xml:id="i-4NLmcoZnjkQwYWoM4KZUf8">
            Motion i Första kammaren, nr 555 år 1970 17 Resor
          </fw>
          <p xml:id="i-CCzSBLENpk6rWB9Zr8X4wY">
            Genom befolkningsutvecklingen men också genom hög försvarspriorite-
            ring av Norrland och Gotland har efter hand ett ökat antal värnpliktiga
            utifrån tillförts utbildningsenheter i dessa områden. Särskilt
            Storstock- holmsområdet men också Västkusten sänder på detta sätt
            värnpliktiga långa sträckor. En ökning av antalet fria resor har
            skett, men ännu bara en per månad. Den som företar flera resor,
            alltså på egen bekostnad, ställs i en mycket svår situation om
            man bara har dagpenningen att ta av. Till detta kommer lång restid.
            Under senare tid har permissionsresor med flyg orga- niserats
            med chartrade civila och militära flygplan. Gotland och övre Norr-
            land har fått del av försöken. Förbanden i Östersund och Västernorrlands
            län bör också vara med i bilden så snart som möjligt. De värnpliktiga
            som skall från Östersund till västra Götaland tvingas i dag till
            en besvärande omväg. Undersökningar på förläggningsorter med många
            långväga värn- pliktiga visar betydande anpassningsproblem, trots
            lovvärda rekreations- och förströelseinitiativ t. ex. i Boden
            och i Östersund. Man kan inte lasta över ansvaret på kommunerna,
            utan staten måste ge dessa förband resurser för intensifierad
            personalvård. Flera och snabbare resor samt ökade trivsel- anslag
            för långresande värnpliktiga är starkt motiverade även om flera
            fria resor för övriga värnpliktiga skulle dröja.
          </p>
          <p xml:id="i-Wq5hpMZHPVHUQ7uXjbx5u">
            Trivselanordningar
          </p>
          <p xml:id="i-TdtbhfjZ8wXKJwKk1D98f9">
            I dag ges tämligen blygsamma statsanslag till de värnpliktigas
            trivsel. För inredning av dagrum etc. har man till viss del kunnat
            lita till frivilliga bidrag, något som underlättats av förbandens
            starka lokala förankring. Till stor del är det lägerkassor och
            liknande medel som får betala anordningar för de värnpliktiga.
            Det är pengar som främst kommer genom överskotten vid marketenterier,
            inte sällan flera tiotusentals kronor per år vid varje förband.
            Man kan ifrågasätta det rimliga i att marketenterirörelser skall
            drivas med så stora vinster. De är ju till för att betjäna de
            värnpliktiga och har monopol inom förläggningsområdet. Borde man
            då inte nöja sig med kostnadstäckning? I realiteten subventionerar
            försvaret den anställda per- sonalens mässrörelser. Bör man då
            inte nöja sig med att de värnpliktiga betalar självkostnadspris
            på marketenteritjänsterna? Medel till trivselanordningar bör i
            stället väsentligen bygga på direkta anslag som då behöver ökas.
            Dispositionen av dessa bör till stor del bestäm- mas av förbandsnämnden.
            Nuvarande lägerkassor har till ringa del ställts till nämndernas
            förfogande, främst med ett resonemang som går ut på att en årsklass
            värnpliktiga inte bör kunna göra av med en hel kassa som till
            stor del tjänats in av tidigare årsklasser. Med direkta anslag
            bortfaller det argumentet. Man når då också att förbandsnämnderna
            får större handlings- möjligheter än i dag, vilket bör göra valen
            av funktionärer dit till en ange- lägnare fråga för de värnpliktiga.
          </p>
          <pb facs="riksdagen-motions-pdf/data/1970/mot_1970__fk__555/mot_1970__fk__555-005.pdf"/>
          <fw xml:id="i-EXhJk2e5mifYnhrWSQdBCr">
            18 Motion i Första kammaren, nr 555 år 1970 Att välja funktionärer
          </fw>
          <p xml:id="i-DK5hsXzc9YEbdsQG4zSzTQ">
            Det är viktigt att de värnpliktigas val upplevs som verkliga,
            d. v. s. att de värnpliktiga fått möjlighet att lära känna kandidaterna.
            Sker valen kom- panivis bör de inte komma förrän efter så många
            veckor att man hunnit lära känna varandra. Valen kan komma tidigare
            om mindre enheter nomi- nerar var sin kandiat och denne sedan
            utfrågas inom kompaniet före valet. Denna metod blir än mer befogad
            vid val där hela förbandet deltar, ty där kan det inte bli fråga
            om att alla känner alla. Den i år införda värnplikts- riksdagen
            har ett ombud per förband. Valen av dessa tycks i många fall ha
            ägt rum utan att de värnpliktiga känt sig informerade om kandidaterna.
            Det bör övervägas om de politiska ungdomsförbunden eller grupper
            vid för- bandet bör få framträda inför de värnpliktiga redan under
            tjänstetid, då det visat sig att möten på kvällstid efter tjänsten
            inte når särskilt många värn- pliktiga. Informationssammankomster
            kan dock inte gärna göras obligato- riska; demokratiska val får
            inte uppfattas som ett tvång. Med hänvisning till ovanstående
            hemställes, att riksdagen i skrivelse till Kungl. Maj:t begär
            en tids- plan för utbyte av värnpliktiga i arbete utan militär
            utbild- ningsmotivering mot fast anställd personal, att riksdagen
            i skrivelse till Kungl. Maj:t begär att nästa försvarsutredning
            även får i uppdrag att ge en plan för ökning av värnpliktsersättning
            till en nivå som inklusive naturaförmåner medger en standard motsvarande
            en lön av 1500 kr./mån i 1970 års penningvärde, att riksdagen
            i skrivelse till Kungl. Maj:t begär att nästa försvarsutredning
            överväger fria hemresor för värnpliktiga med företräde för lösningar
            som underlättar för värnplik- tiga med tjänstgöring på långt avstånd
            från hemorten, att riksdagen i skrivelse till Kungl. Maj:t begär
            att nästa försvarsutredning utöver kvarstående orenoverade kaserner
            inventerar nybyggnads- och renoveringsbehovet i fråga om övriga
            byggnader för värnpliktiga, att riksdagen i skrivelse till Kungl.
            Maj:t begär att nästa försvarsutredning lämnar förslag till anslag
            för trivselan- ordningar m. m. vid förbanden så att behovet av
            marketen- teriöverskott minskar samtidigt som en utbyggnad av
            triv- selanordningarna kan ske, särskilt inom övre och nedre Norrlands
            militärområden och Gotlands militärkommando, samt att riksdagen
            uttalar sig för åtgärder som underlättar kandidatpresentationer
            inför val av värnpliktigas funktio- närer och ombud.
          </p>
          <p xml:id="i-71uZsZg4LM6crhRpXmDhbj">
            Stockholm den 28 januari 1970
          </p>
          <p xml:id="i-JYS867a1MpAzBcbm4kdWK4">
            Hans Lindblad (fp) Anders Axelson (fp)
          </p>
          <p xml:id="i-HbSVr9pPTkd5TQy3GW3CN1">
            MARCUS BOKTR. STULM 1970 708023
          </p>
        </div>
      </div>
    </body>
  </text>
</TEI>
