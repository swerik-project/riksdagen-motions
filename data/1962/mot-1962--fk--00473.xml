<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__fk__473/mot_1962__fk__473-001.pdf"/>
      <div type="motHeader" xml:id="i-WdYF3CZJtimWLM11PUeb9x">
        <div type="motTitle" xml:id="i-TUVsgZ1MBCYxzQNJiMh6Fj"/>
        <div type="motSubmissionInfo" xml:id="i-M5S9c1ERMo4u5U6GVtb9J7"/>
      </div>
      <div type="motBody" xml:id="i-T1pVoNTkcpSrDWcwkRfAoA">
        <div xml:id="i-SoSfkPoUKaMRwrcxUM7P43">
          <p xml:id="i-BiGTPRVuG5ZzxMyCmQiQGJ">
            2 Motioner i Första kammaren, nr 473 år 1962
          </p>
          <p xml:id="i-VT43GW4ZQRHdt4pr4KYQzj">
            Nr 473
          </p>
          <p xml:id="i-D1tJgSzW8nNRiNNSKpwjys">
            Av herr Sveningsson m. fl., om sänkning av fordonsskatten för
            bussar.
          </p>
          <p xml:id="i-Txe61Js4WgEp4cHBWv2U8h">
            (Lika lydande med motion nr 547 i Andra kammaren)
          </p>
          <p xml:id="i-94ETPyMvpMVY2eqRjKDfYS">
            Linjetrafiken med buss, som alltjämt har avgörande betydelse
            för lö- sandet av såväl landsbygdens som städernas och tätorternas
            kommunika- tionsproblem, befinner sig till följd av privatbilismens
            ansvällning och stigande driftkostnader sedan mitten av 1950-talet
            inne i en fortgående anpassnings- och omställningsprocess, som
            bl. a. tagit sig uttryck i ratio- naliseringar men även lett till
            allvarliga försämringar av trafikstandarden på många håll, speciellt
            på landsbygden. I de större städerna har proble- men för den kollektiva
            trafiken ofta lösts genom ingripande av det all- männa på ett
            eller annat sätt, men på andra håll har i varje fall busslinje-
            trafiken arbetat enligt självbärighetsprincipen. Genom beslut
            av 1961 års riksdag har dock denna gren av kollektiv- trafiken
            i viss utsträckning kunnat erhålla statsbidrag för upprätthållande
            av viss linjetrafik. Möjligheterna att få sådant bidrag är emellertid
            be- gränsade till enskilda busslinjeföretag med i huvudsak landsbygdstrafik,
            medan övrig busstrafik är undantagen. Dessa punktvis verkande
            stöd- åtgärder, som kommer till uttryck bl.a. i form av direkta
            och indirekta kommunala subventioner till vissa lokaltrafikföretag
            eller i form av di- rekta statliga bidrag till vissa enskilda
            landsbygdslinjeföretag, förefaller i hög grad otillfredsställande
            mot bakgrunden av att all busstrafik har haft lika stor känning
            av de ekonomiska svårigheterna. Genom fordons- och drivmedelsskatter
            tvingas dessutom varje bussföretag att betala stora belopp till
            gemensamma vägändamål samtidigt som alltså endast vissa företag
            får återbäring i form av statsbidrag. Busstrafikens fordons- och
            drivmedelsskatter kan i flera avseenden anses orimligt höga, ett
            förhållande som heller inte emotsägs av 1953 års trafikutredning,
            som i sin år 1960 avgivna framställning rörande buss- trafikens
            driftekonomiska förhållanden konstaterat, att fordons- och driv-
            medelsskatterna är avsedda att ingå i ett system, varigenom olika
            kategorier av motorfordon svarar för av dem förorsakade särkostnader
            för väg- väsendet m. m. liksom också för viss andel av motorfordonstrafikens
            ge- mensamma kostnader härför, d.v.s. i enlighet med den s.k.
            kostnads- ansvarighetsprincipen. De gemensamma kostnaderna är
            inte orsakslogiskt fördelbara. Allmänna trafik- och näringspolitiska
            synpunkter kan tagas
          </p>
          <pb facs="riksdagen-motions-pdf/data/1962/mot_1962__fk__473/mot_1962__fk__473-002.pdf"/>
          <p xml:id="i-UaXEjxuC38KWz28MaEyrpw">
            Motioner i Första kammaren, nr 473 år 1962 3
          </p>
          <p xml:id="i-F1QjCggM5MdHPMEjSknaAp">
            i beaktande vid kostnadsfördelningen. Utredningen har uttalat
            att kost- nadsansvarighetsprincipen för bussarnas del inte brytes,
            därest upp till hälften av bussarnas totalskatt antages motsvara
            deras bidrag till motor- fordonstrafikens gemensamma kostnader.
            En provisorisk lättnad av be- skattningen skulle därför enligt
            trafikutredningen kunna övervägas inom denna ram. Utredningen
            föreslog för sin del att restitution borde ske av hälften av den
            fordonsskatt, som för år 1960 erlagts i fråga om bussar, vilka
            den 1 januari 1960 var godkända för användning på linjer som till
            minst fyra femtedelar låg utanför stads planlagda område. I sin
            fram- ställning redovisade trafikutredningen även ett rikhaltigt
            material till bedömning av busstrafikens omfattning och betydelse.
            Bussbeståndet upp- gick enligt detta material till ca 8 000 bussar
            vid 1960 års början, medan man vid mitten av 1950-talet hade varit
            uppe i nära 8 400. Trafikbussar- nas persontransportarbete redovisades
            uppgå till ca 350 milj. personmil per år, vilket är två tredjedelar
            av motsvarande trafikarbete på järnvä- garna. Trafikutredningens
            förslag till provisorisk skattelättnad har emellertid inte realiserats.
            I stället har samhällsinsatserna under innevarande budget- år
            tagit formen av direkta bidrag till viss linjetrafik på landsbygden
            i enlighet med Kungl. Maj:ts kungörelse i ämnet den 26 maj 1961
            (nr 149). De hittillsvarande erfarenheterna från detta bidragssystem
            visar, enligt redogörelsen av statsrådet och chefen för kommunikationsdepartementet
            i bilaga 8 till årets statsverksproposition, att det anslagna
            beloppet om två miljoner kronor inte fullt räckt till för täckning
            av de tillstyrkta bi- dragen, men också att minst 300 av landets
            ca 550 enskilda busslinje- företag varit i behov av bidrag. Man
            kan dessutom inte utesluta möjlig- heterna av att ytterligare
            företag hade kunnat komma i fråga för bidrag, därest de haft möjlighet
            att inom den snävt begränsade tid som stod till förfogande lämna
            tillfredsställande redovisning av driftresultaten i enlig- het
            med de komplicerade ansökningsformulären. Dessa omständigheter
            synes tala för att ett generellt verkande system hade varit att
            föredraga framför ett med nödvändighet svårarbetat bidragssystem.
            Den enklaste formen för generella åtgärder synes vara att sänka
            for- donsskatten för bussar, såsom föreslagits av trafikutredningen.
            Några skäl att därvid begränsa skattesänkningen enbart till vissa
            bussar före- ligger dock inte. De ekonomiska svårigheterna för
            den kollektiva person- trafiken förefinns som nämnts i snart sagt
            alla typer av busslinjetrafik, och riskerna att generella åtgärder
            skall innebära otillbörliga fördelar för vissa företag måste bedömas
            som ytterligt små. Eftersom skattebördan dessutom är betungande
            och i åtskilliga fall uppgår till mer än 15 pro- cent av bussföretagens
            totala driftkostnader, kommer en skattesänkning att innebära en
            väsentlig förbättring av möjligheterna att bibehålla en
          </p>
          <pb facs="riksdagen-motions-pdf/data/1962/mot_1962__fk__473/mot_1962__fk__473-003.pdf"/>
          <p xml:id="i-VM656dPLntbkRbbyJEeWXV">
            4 Motioner i Första kammaren, nr 473 år 1962
          </p>
          <p xml:id="i-TpicwsxU2UQxKhmaxZwH7n">
            transportförsörjning av tillfredsställande omfattning. För de
            större städer- nas del skulle dessutom de kommunala bidragen kunna
            reduceras. En lämplig reduktion av beskattningen synes enklast
            kunna ske genom nedsättning med 40 procent av de för bussar utgående
            fordonsskatterna. Detta skulle innebära en minskning av bussarnas
            totalbeskattning med 12—13 procent och alltså väl rymmas inom
            den av trafikutredningen an- givna ramen. Åberopande det anförda
            hemställer vi, att riksdagen måtte med verkan från och med den
            1 ja- nuari 1963 besluta sänka de för bussar utgående fordons-
            skatterna med 40 procent; samt att vederbörande utskott måtte
            utarbeta förslag till erfor- derliga författningsändringar.
          </p>
          <p xml:id="i-BzNQMmKRdo2vSwVcbjwRhC">
            Stockholm den 26 januari 1962
          </p>
          <p xml:id="i-4n9Nh3erJnCjXxyhmsWahb">
            Ragnar Sveningsson Per-Eric Ringaby Carl Eskilsson
          </p>
        </div>
      </div>
    </body>
  </text>
</TEI>
