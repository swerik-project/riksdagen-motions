<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1975--00182">
  <teiHeader>
    <fileDesc>
      <titleStmt>
        <title>om flexibel arbetstid m. m.</title>
        <author>av herr Helén m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om flexibel arbetstid m. m.</title>
          <idno type="rdwebb">FY02182</idno>
          <rs type="number">182</rs>
          <ref type="dokument_url_text">http://data.riksdagen.se/dokument/FY02182/text</ref>
          <ref type="dokument_url_html">http://data.riksdagen.se/dokument/FY02182</ref>
          <ref type="dokumentstatus_url_xml">http://data.riksdagen.se/dokumentstatus/FY02182</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRANKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HRf9m71n9v1H9iNJkWDxjM" type="signed"/>
        <correspContext corresp="i-HRf9m71n9v1H9iNJkWDxjM">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1975/mot_1975__182/mot_1975__182-001.pdf"/>
      <fw xml:id="i-A9h7C2vjQuvZfdyBgQzbSD">
        Mot. 1975:182 2
      </fw>
      <div type="motHeader" xml:id="i-XwyS5ZX9tgBdapmzEdZGyQ">
        <div type="motTitle" xml:id="i-51iEcaTzbePezpiXq6JDMe"/>
        <div type="motSubmissionInfo" xml:id="i-RBxnpY73vkSdY5LSGeDyM"/>
      </div>
      <div type="motBody" xml:id="i-fCQnwX6sdxYem3NS892Ki">
        <div xml:id="i-8W9EwvyhT3ejZsKDoBCuW2">
          <p xml:id="i-9wvwSdUmqoH4BgJrgnXDns">
            Motioner nr 182-185 Mot. 1975 182-185
          </p>
          <p xml:id="i-oteRFBAtgB2SLAUpbhDjP">
            Nr 182
          </p>
          <p xml:id="i-SEYo1FzVY8USqk2mxn6R5w">
            av herr Helén m. fl. om flexibel arbetstid m. m.
          </p>
          <p xml:id="i-CtzMbApVBW3QyLujpDxes1">
            Sammanfattning
          </p>
          <p xml:id="i-GetRbe3MtkpMVaMzSCHKS5">
            Avsikten med förslagen i den här motionen är att mildra de påfrestningar
            som den enskilde individen upplever i arbetslivet. Reformerna
            bör både ta sikte på att öka arbetstillfredsställelsen och underlätta
            förhållandet mellan arbetsliv och familjeliv. En viktig reform
            med det syftet är en arbetstidsförkortning med sikte på sextimmars
            arbetsdag. Folkpartiet vill att riksdagen uttalar, att sextimmars
            arbetsdag bör väljas som långsiktigt mål för arbetstidsförkortningen
            framför fyradagars vecka. Kortare arbetsdag ger mer tid för familj
            och föreningsliv. För alla som har långa arbetsresor är också
            kortare arbetsdag bättre än fyradagars vecka. För småbarnsföräldrar
            finns det skäl att införa sextimmars arbetsdag som form av deltidsarbete
            redan innan den kan genomföras för heltidsarbetande. Över huvud
            taget bör fler få chansen att arbeta deltid — både kvinnor och
            män. Det samma gäller flextid. Här bör staten som arbetsgivare
            gå före med gott exempel. För att minska påfrestningarna i arbetet
            bör också arbetsmiljöerna för- bättras. I motionen pläderas för
            den ”omvända bevisbördan”. Det innebär att t. ex. alla kemiska
            ämnen skall betraktas som hälso- och miljöfarliga till dess det
            med rimlig säkerhet kan konstateras att de kan användas utan fara.
            I motionen föreslås också att företagshälsovården görs obligatorisk
            med företagsnämnderna som huvudman. I motionen behandlas också
            arbetsdemokratin. Här föreslås att riksdagen skall uttala att
            det långsiktiga målet för arbetsdemokratin skall vara att ge de
            anställda en med kapitalägarna likvärdig ställning. Detta mål
            är inte möjligt att nå med det förslag till omarbetad aktiebolagslag
            som regeringen presenterat. Här föreslås att en utredning får
            i uppdrag att lägga fram förslag till helt ny aktiebolagslag.
          </p>
          <p xml:id="i-YX9HZKzNKscxHC9o3FVYJr">
            1. Många reformer
          </p>
          <p xml:id="i-VUiiHUGtBpDyhfXWcaoR45">
            Reformerna inom arbetslivets område har kommit slag i slag under
            senare år. Arbetstiden per vecka har under de senaste 17 åren
            sjunkit med trekvarts timme per år. Andelen kvinnor som förvärvsarbetar
            har ökat starkt bl. a. som en följd av omläggningen till individuell
            beskattning. Inflytandet för
          </p>
          <p xml:id="i-MC1ty1qG3bUijGfmWTzSFB">
            I Riksdagen 1975. 3 saml. Nr 182-185
          </p>
          <pb facs="riksdagen-motions-pdf/data/1975/mot_1975__182/mot_1975__182-002.pdf"/>
          <p xml:id="i-E7mtsKBXiJZvTGPSTagYxD">
            de anställda har förbättrats bl.a. genom rätten till styrelserepresentation.
            Miljön på arbetsplatserna har uppmärksammats alltmer och är föremål
            för successiva förbättringar. Allt detta är tillfredsställande
            och folkpartiet har efter sin förmåga sökt påskynda denna utveckling.
            Det vore emellertid felaktigt att bli så upptagen av att dessa
            värdefulla steg tagits mot ett mänskligare arbetsliv att viljan
            att gå vidare försvagades. Om viljan är att ständigt förbättra
            den enskilda människans situation kan aldrig orättvisor och brister
            försvaras med att det var värre förr. När vi reser krav på nya
            mål för reformarbetet inom arbetslivet får vi därför inte rygga
            tillbaka för vad som i dag kan te sig svårt att förverkliga. Det
            mö- dosamma vardagliga reformarbetet måste stå i överensstämmelse
            med de långsiktiga förändringar som man menar är riktiga. 40-timmars
            arbetsvecka och medbestämmanderätt i styrelsebesluten tedde sig
            för en tidigare ge- neration arbetare och tjänstemän som orealistiska
            dagdrömmar. I dag är det en okontroversiell verklighet. Sextimmars
            arbetsdag och en med ka- pitalägarna likvärdig ställning för de
            anställda kan inte bli verklighet i morgon men måste enligt folkpartiets
            mening höra till målen för reformarbetet inom arbetslivets område.
          </p>
          <p xml:id="i-LbPGFTVvkyj4SuoCWEHKRt">
            2. Den enskilda människans vardag
          </p>
          <p xml:id="i-LoTQcCz6bRgN3Lj8aGW3oC">
            Det är viktigt att olika beslut som rör villkoren för den enskilde
            i arbetslivet ses tillsammans. När vi arbetar för att alla som
            vill ha ett förvärvsarbete utanför hemmet skall få chans till
            det, måste vi samtidigt arbeta för utvidgad och bättre barntillsyn.
            När vi argumenterar för att de anställda skall få mer att säga
            till om på sin egen arbetsplats, måste vi samtidigt ge möjligheter
            till vidareutbildning och diskussion med arbetskamrater på arbetstid.
            När vi förutsätter att produktionsutbytet skall stiga för att
            ge underlag för högre välfärd, måste vi samtidigt öka ansträngningarna
            för att skydda den enskilde arbetstagarens fysiska och psykiska
            hälsa. Det är alltså viktigt att hela tiden hålla den enskilda
            människans och hennes familjesituation i minnet när man beslutar
            om reformernas utformning och prioritering. Vi sammanför därför
            i den här motionen olika förslag till reformer inom arbetslivets
            område som vi menar ökar den enskilda människans arbets- tillfredsställelse
            och underlättar samspelet mellan människans olika roller inom
            samhälle och familj och arbete.
          </p>
          <p xml:id="i-8Nkf9nt8542Ufdo6zBbsee">
            3. Bättre barntillsyn
          </p>
          <p xml:id="i-WyfMJeMQKf13TFudr8VxKo">
            Andelen kvinnor som förvärvsarbetar har stigit snabbt under senare
            år. Målet för arbetsmarknadspolitiken måste självfallet vara att
            alla som vill ha ett arbete utanför hemmet skall ges chansen till
            det — män som kvinnor. Denna målsättning förutsätter emellertid
            att barntillsynen byggs ut. Delvis som en följd av ekonomiska
            stimulansåtgärder har daghemsbyggandet varit
          </p>
          <pb facs="riksdagen-motions-pdf/data/1975/mot_1975__182/mot_1975__182-003.pdf"/>
          <fw xml:id="i-V8rsssbC8KRuzGPTnzSCRX">
            Mot. 1975:182 3
          </fw>
          <p xml:id="i-XfMjQAKrDpzSK67zW2Yb9d">
            omfattande i många kommuner under senare år. Det finns nu emellertid
            uppenbara risker att en fortsatt utbyggnad av daghem stannar upp
            som en följd av kommunernas ansträngda ekonomi. De är en risk
            som måste motverkas. Det är önskvärt att en fortsatt utbyggnad
            av barntillsynen har hög prioritet i de kommunala budgeterna.
            Det förutsätter en fortgående ökning av bidragen från staten.
            Detta måste beaktas i kommande förslag om kostnadsfördelningen
            mellan stat och kommuner.
          </p>
          <p xml:id="i-HA2UmUWJ7ioNiiWZ1LA2uu">
            4. Arbetstider
          </p>
          <p xml:id="i-Y36HYXyR2JoHFMks6ahgS3">
            För att underlätta för fler att förvärvsarbeta måste arbetstiderna
            så långt möjligt anpassas efter den enskildes önskemål. Särskilt
            angeläget är att un- derlätta för förvärvsarbetande föräldrar
            att klara både rollen som yrkesar- betande och förälder. Men även
            i övrigt tror vi, att arbetstillfredsställelsen skulle öka och
            påfrestningarna bli mindre, om arbetsdagen successivt kor- tades
            för alla och fler kunde anpassa sina arbetstider efter individuella
            behov.
          </p>
          <p xml:id="i-BcZ9hYLRwZybULJzE3AePq">
            a) Sex-timmars arbetsdag
          </p>
          <p xml:id="i-SciajaM5nTxtKm51r6Ygb9">
            Alltmer rationell användning av våra produktionsresurser har
            gett oss möjlighet att successivt få både högre löner och kortare
            arbetstid. Under de senaste 17 åren har sålunda veckoarbetstiden
            sjunkit med i genomsnitt 45 minuter per år. Det är sannolikt många
            förvärvsarbetande som också i fortsättningen föredrar att ta ut
            en del av den resurstillväxt, som står till förfogande, i form
            av förkortad arbetstid. Om den ekonomiska utveck- lingen ger oss
            samma möjligheter som under de senaste årtiondena blir det möjligt
            att under 1980-talet nå målet om 30-timmars arbetsvecka för heltidsarbetande.
            Vi vill inför detta perspektiv klart uttala oss för att målet
            för arbetstidsförkortningen bör vara sex-timmars arbetsdag framför
            fyra- dagars arbetsvecka. Vi vill understryka att vi då talar
            om arbetstiden för heltidsarbetande med oförändrad eller höjd
            reallön. Innan detta blir möjligt att realisera kan det finnas
            skäl att möjliggöra sex-timmars arbetsdag som en form av deltidsarbete
            med åtföljande reduktion av lönen. Denna möjlighet bör emellertid
            inte förväxlas med det långsiktiga målet om sex-timmars arbetsdag
            för alla heltidsarbetande. Vi ser som ett av de viktigaste argumenten
            för kortare arbetsdag — jämfört med alternativet att få en hel
            dag ytterligare ledig per vecka — att förvärvs- arbetande föräldrar
            får mera tid över för den dagliga tillsynen av hemmet och samvaron
            med barnen. Det är viktigt att komma ihåg att även om den egentliga
            arbetstiden förkortats, så har resorna till och från arbetsplatsen
            för många människor blivit allt längre. Det sammanhänger med att
            fler människor bor och arbetar i stora tätorter och att många,
            som bor kvar på landsbygden och i mindre orter, dagligen pendlar
            långa sträckor mellan bostad och arbetsplats. Till själva restiden
            skall också läggas t. ex. den tid
          </p>
          <p xml:id="i-BBQndpaMAYPRGci4ZUgWn1">
            1" Riksdagen 1975. 3 saml: Nr 182-185
          </p>
          <pb facs="riksdagen-motions-pdf/data/1975/mot_1975__182/mot_1975__182-004.pdf"/>
          <fw xml:id="i-Vu8ceqa53rj1eSF2zAB76E">
            Mot. 1975:182 å
          </fw>
          <p xml:id="i-U3nCJLkcKYuvKCpsioDQHV">
            som går åt för att lämna och hämta upp barn vid skola eller daghem.
            Låg- inkomstutredningen införde ett nytt begrepp — bruttoarbetstid
            — för att täcka in all den tid som har ett direkt samband med
            arbetet, men som inte räknas in i arbetstiden. Till de avgjorda
            fördelarna med sex-timmars dag jämfört med fyradagars vecka hör
            att många stressfaktorer försvinner och därmed riskerna för olycks-
            fall i arbetet bör kunna minska. Det bör också ge möjlighet till
            en jämnare fördelning av arbetstiden över dagen, vilket skulle
            leda till bättre utnyttjande både av företagets resurser och av
            gator, vägar och andra offentliga an- läggningar. Man kan som
            ytterligare en positiv faktor räkna med att mer fritid per arbetsdag
            ger utrymme för ökad ideell aktivitet. Något som kommer hela samhället
            till godo. Det är inte riksdagens sak att besluta i vilken takt
            arbetstiden skall skäras ner, men vi anser att riksdagen bör uttala
            som sin mening att den stegvisa förkortning av arbetstiden som
            blir möjlig genom resurstillväxten bör tas ut genom förkortning
            av arbetsdagen, med sikte på att nå sex-timmars ar- betsdag, i
            stället för att sträva efter fyra dagars arbetsvecka.
          </p>
          <p xml:id="i-AcsTMb5CB94LhU6VCbXPPe">
            b) Deltid
          </p>
          <p xml:id="i-EUGqH8GR5N2pNS6hGQBJPK">
            Ett sätt att förbättra anpassningen av arbetslivet efter individuella
            behov är att göra det möjligt för fler att få deltidsarbete. Denna
            möjlighet bör inte bara stå öppen för kvinnor. Lika viktigt är
            att samma möjligheter öppnas för männen och att vi kommer bort
            från de fördomar som ännu råder mot deltidsarbete för män. En
            sådan utveckling skulle avsevärt underlätta för småbarnsföräldrar
            att dela ansvaret för vården av hem och barn =— till nytta och
            glädje för både barn och föräldrar. Uppgiften att skaffa fler
            deltidsarbeten, med varierad längd på arbetsdagen, måste lösas
            på varje arbetsplats. Vi menar dock att statliga arbetsgivare
            här måste vara mönsterbildande.
          </p>
          <p xml:id="i-Ea36ceYDWj7TEfaaFLzLmC">
            c) Flextid
          </p>
          <p xml:id="i-NJv5MjFgKzomBenwTsDVgY">
            Även den dagliga arbetstiden borde kunna anpassas bättre efter
            de an- ställdas individuella behov utan att oacceptabla störningar
            i arbetsprocesserna uppkommer. Flexibel arbetstid har numera prövats
            med stor framgång på olika arbetsplatser. Systemet innebär att
            arbetstiden indelas i en fast del då alla är närvarande på arbetsplatsen
            och en rörlig del i början och slutet av dagen. Inom ramen för
            detta system har var och en rätt att variera längden på sin egen
            arbetsdag. Undersökningar och erfarenheter tyder på att systemet
            med flexibel ar- betstid är mycket uppskattat. Krav på försök
            med flextid i statlig förvaltning har visat sig ha stor resonans
            bland de anställda och har också fått stöd från fackligt håll.
            Regeringen bör därför medverka till att flextid införes
          </p>
          <pb facs="riksdagen-motions-pdf/data/1975/mot_1975__182/mot_1975__182-005.pdf"/>
          <fw xml:id="i-697Wt1g4AF7gwHCRDqBavc">
            Mot. 1975:182 5
          </fw>
          <p xml:id="i-WsACYMQsAJ9ga5XhZ3YJHG">
            överallt inom den statliga verksamheten, där det är möjligt och
            personalen så önskar. Detta bör bli normgivande inom arbetslivet
            i stort.
          </p>
          <p xml:id="i-RF3yhQEmyJqKkQbGtNAZWW">
            d) Långledighet
          </p>
          <p xml:id="i-GuiC9HxmBHRnB3VL2wp4ZY">
            Ett annat krav som bör finnas med i en bedömning av arbetstiden
            på längre sikt är möjligheten till längre sammanhängande ledighet.
            Den på- gående översynen av semesterlagstiftningen bör omfatta
            också detta krav. Utredningen kommer bl. a. att behandla förslaget
            att låta den som vill spara en femte semestervecka i flera år
            få en längre sammanhängande ledighet. Men denna fråga skall också
            ses i samband med önskemålet att varva studier med yrkesarbete.
            Det kan då bli fråga om betydligt längre uppehåll i för- värvsarbetet
            än vad som blir möjligt om man först måste samla ihop in- nestående
            semester. Utredningen om översyn av semesterlagen bör därför ges
            i uppdrag att utarbeta förslag som ger den anställde rätt att
            under den aktiva yrkesperioden kunna ta ut längre sammanhängande
            ledighet och varva studier med yrkesarbete. Detta arbete bör ske
            i samförstånd med den redan beslutade utredningen om översyn av
            socialförsäkringssystemet. Lagen om rätt till ledighet för studier,
            som riksdagen beslutade om förra året, är ett välkommet steg på
            vägen mot en sådan varvning av arbete och studier. I avvaktan
            på förslag från semesterlagsutredningen bör det för- slag om förstärkt
            studiesocialt stöd för vuxenstuderande som regeringen nu aviserar
            ytterligare kunna påskynda denna utveckling.
          </p>
          <p xml:id="i-4EecXsXXZskoCbZJzPDjUP">
            e) Rörlig pensionsålder
          </p>
          <p xml:id="i-8newNqb5owL7sBS6zAu3dm">
            Ännu ett sätt att variera sin arbetstid efter individuella önskemål
            är möj- ligheten att inom ett visst intervall fritt få välja vid
            vilken tidpunkt man vill gå i pension. Tanken på att alla skulle
            önska avsluta sin yrkesverksamhet vid samma ålder, oavsett hälsa
            och typ av arbete, är egendomlig. Det bör i framtiden bli möjligt
            både att välja vid vilken ålder man önskar gå i pension och att
            trappa ner yrkesverksamheten framemot pensionstillfället. Det
            är dessutom önskvärt att stimulera tillkomsten av deltidsarbeten
            för pensio- närer som Önskar fortsätta förvärvsarbeta inom annat
            yrke. Dessa tankegångar har folkpartiet utvecklat och framfört
            i riksdagsmo- tioner under åtskilliga år. Det är därför mycket
            tillfredsställande att förslaget om rörlig pensionsålder nu kommer
            att föreläggas riksdagen som ett resultat av den s. k. Haga-överenskommelsen
            mellan regeringen och folkpartiet. Det blir den grundläggande
            reformen. Arbetet måste därefter föras vidare för att möjliggöra
            för varje individ att efter förhandling med arbetsgivaren avgöra
            i vilken takt han/hon vill lämna förvärvsarbetet.
          </p>
          <p xml:id="i-E8w8inNjzFvwLzGLpdkyqp">
            5. Arbetsmiljön
          </p>
          <p xml:id="i-5iU1SssZTanbwsmvfB85oi">
            Arbetsmiljön spelar självfallet en central roll för den enskilda
            människans trygghet på arbetsplatsen. Otillfredsställande arbetsmiljö
            ökar påfrestning-
          </p>
          <pb facs="riksdagen-motions-pdf/data/1975/mot_1975__182/mot_1975__182-006.pdf"/>
          <fw xml:id="i-KNEAzowJyQdM3hnfST8dYa">
            Mot. 1975:182 6
          </fw>
          <p xml:id="i-9NKXk2gTDBHeA38gTQeZGY">
            arna under arbetstiden och minskar därmed möjligheterna att fylla
            rollen som familjemedlem och aktiv medborgare i samhället i övrigt.
            Riskerna för den fysiska och psykiska hälsan måste därför ständigt
            uppmärksammas och avlägsnas. Under senare år har särskilt riskerna
            vid produktion och hanterande av kemiska ämnen tilldragit sig
            uppmärksamhet. Det är därför tillfredsställande att regeringen
            i budgetpropositionen föreslår förstärkning av yrkesinspektion
            och arbetarskyddsstyrelsen. De exempel som dragits fram i debatten
            under den senaste tiden visar att den uppsökande verksamheten
            måste bli intensivare. Dessa exempel aktualiserar frågan om ansvaret
            vid behandling av häl- sofarliga ämnen. Som princip menar vi bör
            gälla ”den omvända bevisbör- dan”. Det innebär att alla kemiska
            ämnen skall behandlas som hälso- och miljöfarliga till dess det
            med rimlig säkerhet kan konstateras att de kan användas utan fara.
            Den som producerar eller importerar en produkt måste kunna visa
            att den är ofarlig. Denna problematik utvecklas i en separat motion
            från folkpartihåll.
          </p>
          <p xml:id="i-3zfPXAtPCXZ8ry5S6TQn7V">
            a) Företagshälsovården
          </p>
          <p xml:id="i-EhpZaLBmXj3Pu1bdxbAG1K">
            Alla anställda bör ha rätt att regelbundet få sin hälsa kontrollerad.
            Det är viktigt att företagshälsovården har en sådan omfattning
            och kvalitet att yrkesskador av olika slag upptäcks i tid. Det
            ökar tryggheten för den enskilde arbetstagaren. Företagshälsovården
            bör emellertid ha en vidare funktion än diagnos- tisering och
            behandling av patienter. I samverkan med bl. a. skyddsombudet
            bör företagshälsovårdens personal framlägga förslag till förbättringar
            av ar- betsmiljön och deltaga t. ex. vid planering och inredning
            av arbetslokaler. Huvuduppgiften för företagshälsovården bör alltså
            vara förebyggande arbete i vid mening. För att i alla lägen uppfattas
            som opartisk instans bör fö- retagshälsovården därför enligt vår
            mening läggas under företagsnämnderna.
          </p>
          <p xml:id="i-SJJY1RxC1efSDJQnwZJJER">
            b) Företagshälsovård för alla
          </p>
          <p xml:id="i-VY9wUCZ2vHTMXy7pq5twiR">
            Sedan LO och SAF träffade överenskommelse om företagshälsovården
            1967 har utvecklingen gått snabbt. I de större företagen finns
            nu som regel företagshälsovård. De små och medelstora företagen
            har haft svårare att organisera sin företagshälsovård. Samgående
            har dock skett i företagshäl- sovårdscentraler, som etablerats
            i en rad orter. Fortfarande saknas dock på många håll företagshälsovård
            i synnerhet med inriktning på förebyggande verksamhet. Tiden bör
            nu vara mogen för införandet av företagshälsovård som en rättighet
            för alla anställda. Bl. a. den ökade läkarutbildningen bör nu
            snart ge resurser härför. En utbyggnad av företagshälsovården
            motiveras främst av omtanke om de anställda. Men man kan heller
            inte bortse från att en sådan utbyggnad skulle minska trycket
            på den offentliga hälso-och
          </p>
          <pb facs="riksdagen-motions-pdf/data/1975/mot_1975__182/mot_1975__182-007.pdf"/>
          <fw xml:id="i-WQ17qxJsBZnops7ZWT1AS9">
            Mot. 1975:182 7
          </fw>
          <p xml:id="i-2baWsiAE7JB5NSwATU4PdW">
            sjukvården, vilket kan medföra besparingar. Över huvud taget
            måste sjuk- vården i större utsträckning inriktas på förebyggande
            insatser. Här har fö- retagshälsovården en grundläggande betydelse.
          </p>
          <p xml:id="i-Q2RGG1rJSRXoAJM8qUZ2o4">
            c) Arbetsmiljö och ekonomi
          </p>
          <p xml:id="i-8BDnqCRYapNu1MDC9gJdfx">
            En obligatorisk företagshälsovård kommer självfallet att innebära
            kost- nader. Dessa, liksom kostnaderna för arbetsmiljöförbättringar
            i allmänhet, bör ses som kostnader för produktionen. De är principiellt
            jämförbara med löner och de sociala förmåner som betalas av arbetsgivaren.
            Men det är sannolikt att en utbyggd företagshälsovård även för
            företagen leder till be- sparingar genom att hälsorisker kan elimineras
            och antalet sjukdagar ned- bringas. De större företagen kan förutsättas
            organisera sin egen företagshälsovård. Mindre och medelstora företag
            kan bygga upp företagshälsovårdscentraler, som kan organiseras
            orts- eller branschvis. Här bör man även eftersträva en samordning
            med kommunernas och statens företagshälsovård. För att de anställda
            i mindre företag inte skall komma i ett sämre läge än personalen
            i de större företagen måste inrättandet av företagshälsovårdscentraler
            aktivt stödjas, exempelvis genom insatser av landsting och kommuner.
          </p>
          <p xml:id="i-qNg8MFn8jWgbSf6TaygJH">
            6. Medbestämmande för de anställda
          </p>
          <p xml:id="i-WYQtAZ2rrwKKed8qQdgPPR">
            För att arbetsmiljöbristerna skall kunna bekämpas krävs enligt
            vår mening att de anställda får ett faktiskt inflytande på alla
            nivåer inom företagen genom en kombination av en rad reformer.
            Denna strävan bör vara väg- ledande även för övriga beslut i företaget.
            Det långsiktiga målet bör enligt folkpartiets mening vara att
            ge de anställda en med kapitalägarna likvärdig ställning. Motsvarande
            förstärkning av de anställdas medbestämmanderätt bör eftersträvas
            inom den offentliga sektorn under iakttagande av att den representativa
            demokratin inte urholkas. Det arbetsdemokratiska arbetet befinner
            sig fortfarande i ett inlednings- skede. Viktiga resultat har
            nåtts, men ännu återstår lång väg innan den likvärdiga ställning
            vi uttalar oss för som mål ligger inom räckhåll. Re- formarbetet
            måste därför drivas vidare efter i huvudsak två linjer: dels måste
            den enskilde arbetstagarens möjlighet att påverka beslut som rör
            hans egen arbetssituation öka och dels måste representationen
            för de anställda i de beslutande organen inom företag och förvaltning
            förstärkas.
          </p>
          <p xml:id="i-KeoxCQQR5CmemRbFaqFw1p">
            a) Paragraf 32-principen måste slopas
          </p>
          <p xml:id="i-24ruTyZHVZLsecJHpvdAXV">
            Det förra innebär att föråldrade former för arbetsgivarnas rätt
            att leda och fördela arbetet bör avskaffas. Folkpartiet tillmäter
            i det sammanhanget det arbete som arbetsrättskommittén utfört
            betydelse och utgår ifrån att
          </p>
          <pb facs="riksdagen-motions-pdf/data/1975/mot_1975__182/mot_1975__182-008.pdf"/>
          <fw xml:id="i-2C8J6AMA9vr1xadqbHKrvx">
            Mot. 1975:182 8
          </fw>
          <p xml:id="i-95eMPU6Vwq5ts36fwfReNA">
            regeringen lägger fram förslag till reformerad arbetsrättslagstiftning
            för riks- dagen under året. Folkpartiets grundsyn i de frågor
            $ 32-utredningen behandlat framgår av följande avsnitt ur vårt
            partiprogram:
          </p>
          <p xml:id="i-McU54kPxJ5geLg6kNQ8ezA">
            Mål för arbetsdemokratin är att de anställda har insyn, inflytande
            och medbestämmande på alla nivåer i företag och förvaltning varmed
            också följer ett ökat ansvarstagande. Inflytande och medbestämmande
            skall bl. a. gälla företagens verksamhet och program. Frågor om
            arbetslivets villkor måste handläggas gemensamt av löntagar- och
            arbetsgivarparterna. Frågor om arbetsmiljö skall vara förhandlingsbara.
            Därför måste löntagarnas ställ- ning vid lokala förhandlingar
            stärkas genom ändringar i gällande lagstiftning. Ingen part bör
            ha företräde vid tolkningen av gällande avtal. Arbetsdom- stolens
            möjligheter att snabbt behandla tolkningstvister bör stärkas.
            Grunder- na för fredsplikten bör i princip inte rubbas. Föråldrade
            former för arbetsgivarnas rätt att leda arbetet avskaffas.
          </p>
          <p xml:id="i-MD7ApansWytjJhotcJyqX1">
            Denna grundsyn är självfallet bestämmande för folkpartiets ställnings-
            taganden.
          </p>
          <p xml:id="i-9t9BvaasVbSyvDeR2uHhQW">
            b) Ny aktiebolagslag
          </p>
          <p xml:id="i-CYp5dowJYghkNGXFQAgSpv">
            För att på sikt ge de anställda en med kapitalägarna likvärdig
            ställning krävs en ny aktiebolagslag. Den nuvarande lagen bygger
            på ett snävt in- tressentbegrepp. Den syftar i första hand till
            att reglera ägarnsas inbördes förhållanden och skydda deras intressen.
            Lagen förutsätter att ägarna styr genom en verkställande ledning
            och tillerkänner endast ägarna direkt med- bestämmande. Samma
            grundsyn präglar det förslag till ny aktiebolagslag som efter
            sam- nordiskt utredningsarbete för svenskt vidkommande presenterades
            i början av år 1971. Även om det innehåller förslag om en rad
            angelägna förbättringar, varav en del redan genomförts, innebär
            förslaget att aktiebolagslagen även i fortsättningen främst skall
            vara ett instrument för att reglera de inbördes förhållandena
            mellan ägarna och skydda deras intressen. Av den bredare och alltmer
            omfattande uppfattningen att de anställda är en del av företaget
            med berättigade krav på insyn och medbestämmanderätt bär förslaget
            inget spår. I det avseendet avviker utredningen markant från strävandena
            på andra håll i Västeuropa, där man vid revideringen av bolagslagstiftningen
            försökt lagfästa de anställdas medbestämmanderätt. Förslagets
            brister från arbetsdemokratisk synpunkt har rönt stark och be-
            rättigad kritik under remissbehandlingen. TCO anser t. ex. att
            det i stället för att främja en angelägen utveckling mot jämnare
            fördelning av inflytande mellan kapital och arbete kommer att
            ”bidra till att konservera ett ur ar- betssynpunkt otillfredsställande
            förhållande för avsevärd tid framåt”, medan LO menar, att det
            är beklagligt att ett förslag till revision av aktiebolagslagen
            kunnat läggas fram ”utan att det innehåller väsentliga framsteg
            motsvarande
          </p>
          <pb facs="riksdagen-motions-pdf/data/1975/mot_1975__182/mot_1975__182-009.pdf"/>
          <fw xml:id="i-V1MrBAVbtcsdiKXpvU1ety">
            Mot. 1975:182 9
          </fw>
          <p xml:id="i-YUEfdT5YetHeRgWdNqTgvZ">
            de utbredda kraven på ett företags funktionssätt ifråga om insyn
            och med- inflytande för de anställda”. Trots denna kritik och
            trots utvecklingen på andra håll i Västeuropa har det förslag
            till ny aktiebolagslag som regeringen överlämnat till lagrådet
            samma grunddrag som utredningsförslaget från år 1971 — och som
            nuvarande lagstiftning. Man har därmed försummat de möjligheter
            att vidareutveckla arbetsdemokratin som en revision av aktiebolagslagstiftningen
            erbjuder. Det vore därför önskvärt att denna revision uppfattas
            som ett provisorium i avvaktan på en grundligare omarbetning byggd
            på principen om medbe- stämmanderätt för de anställda. En sådan
            revision bör - som folkpartiet begärt i riksdagesmotioner, bl.
            a. 1971 och 1972 - företas av en parlamentarisk utredning med
            representation från arbetsmarknadens organisationer. Syftet med
            arbetet bör vara att få till stånd en ny aktiebolagslag, som i
            första hand reglerar verksamheten i större företag och som bygger
            på prin- cipen om lagfäst medbestämmanderätt för de anställda.
            Förebilder för en sådan lagstiftning finns redan i t. ex. den
            västtyska eller EG-bolagslagstift- ningen.
          </p>
          <p xml:id="i-RoGSfZo6R5Ecsikx7dTK7N">
            c) Företagsnämnderna
          </p>
          <p xml:id="i-WYm4rg3acY7ZweYUMmyJN8">
            Som ett led i utvecklingen mot mer likvärdig ställning för de
            anställda gentemot kapitalägarna bör en breddning ske av företagsnämndernas
            verk- samhet. En reformering av företagsnämndsverksamheten skulle
            kunna in- nebära att nämnderna fick huvudansvaret för t. ex. personalpolitiken.
            Fö- retagsnämnden skulle också kunna svara för den interna informationen
            på arbetsplatsen. En mycket viktig uppgift för företagsnämnden
            borde som tidigare antytts vara ansvaret för arbetsmiljön. I det
            syftet bör företagsnämnderna få en egen budget att arbeta med
            och efter samråd med bl. a. skyddskommittéer lägga upp en rullande
            plan för förbättringar inom arbetsmiljön. Företags- nämnderna
            borde vidare ha beslutsrätt i en rad för arbetsmiljön viktiga
            frågor och utvecklas till en huvudkanal för de anställdas inflytande.
            En företagsnämnd med så vida befogenheter kan inte direkt jämföras
            med da- gens företagsnämnder. Även om en reformering av företagsnämndernas
            verksamhet genomförs avtalsvägen kan det visa sig nödvändigt att
            lag- stiftningsvägen åstadkomma vissa rambestämmelser. Därvid
            bör givetvis hänsyn tas till de mindre företagens speciella situation.
            Med hänvisning till ovanstående hemställes' att riksdagen uttalar
            att staten i sin egenskap av arbetsgivare bör
          </p>
          <p xml:id="i-Vpp3a4UbvnPTjEn5XjR5nz">
            ' (Se även motionerna 1975:143 och 1975:153)
          </p>
          <pb facs="riksdagen-motions-pdf/data/1975/mot_1975__182/mot_1975__182-010.pdf"/>
          <fw xml:id="i-MA5bxQvPcCNZsShtomaRVx">
            Mot. 1975:182 10
          </fw>
          <p xml:id="i-S3WYQqqpVuNQjieoxaWi3a">
            vidga möjligheterna till flexibel arbetstid inom statliga företag
            och statlig förvaltning, där personalen så önskar.
          </p>
          <p xml:id="i-7nZ8zM2QEsHd2ZphmXj8tU" type="date">
            Stockholm den 16 januari 1975
          </p>
          <p xml:id="i-VDiGsTfGLpvcJnJVmqTHiU">
            GUNNAR HELÉN (fp)
          </p>
          <p xml:id="i-XattoMZqmDHew4mY2DTkBw">
            ROLF WIRTÉN (fp) OLA ULLSTEN (fp) CECILIA NETTELBRANDT (fp) PER
            AHLMARK (fp) ERIC ENLUND (fp) INGEGÄRD FR/ENKEL (fp) SVEN GUSTAFSON
            (fp) ANDERS JONSSON (fp) i Göteborg i Mora
          </p>
          <p xml:id="i-9vknFUKEkLiGwt66AGG5U7">
            INGEMAR MUNDEBO (fp)
          </p>
        </div>
      </div>
    </body>
  </text>
</TEI>
