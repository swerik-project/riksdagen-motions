<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01555">
  <teiHeader>
    <fileDesc>
      <titleStmt>
        <title>med anledning av propositionen 1976/77:104 om avskaffande av förvandlingsstraffet för böter m. m.</title>
        <author>av fröken Mattson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:104 om avskaffande av förvandlingsstraffet för böter m. m.</title>
          <idno type="rdwebb">G0021555</idno>
          <rs type="number">1555</rs>
          <ref type="dokument_url_text">http://data.riksdagen.se/dokument/G0021555/text</ref>
          <ref type="dokument_url_html">http://data.riksdagen.se/dokument/G0021555</ref>
          <ref type="dokumentstatus_url_xml">http://data.riksdagen.se/dokumentstatus/G0021555</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KpoF1wWb4vZchJUXXg8UDL</idno>
            <name>LISA MATTSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-RhK7jwyF7YTEXMoQMKuYsb</idno>
            <name>ARNE NYGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-RvSFfZMiX66J8kUq7BXdHW</idno>
            <name>KERSTIN V. ANDERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-YL4aQfT264wNd4jTiiKUox</idno>
            <name>CARL LIDBOM</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-943UoRGNRSGAMuf3ei1pAs</idno>
            <name>ERIC JÖNSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BFARkU8JBdh3WvC4Snrf4s</idno>
            <name>HANS PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-LZdNGrmmJX4wroMwK6YEa3</idno>
            <name>IRIS MARTENSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-L1i6pppXgrN6KaCEEuucGt</idno>
            <name>MARTIN SEGERSTEDT</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HfhaoZnSxiWFJEN5rUnoy1" type="signed"/>
        <correspContext corresp="i-HfhaoZnSxiWFJEN5rUnoy1">
          <note type="signatory" corresp="i-KpoF1wWb4vZchJUXXg8UDL"/>
          <note type="signatory" corresp="i-RhK7jwyF7YTEXMoQMKuYsb"/>
          <note type="signatory" corresp="i-RvSFfZMiX66J8kUq7BXdHW"/>
          <note type="signatory" corresp="i-YL4aQfT264wNd4jTiiKUox"/>
          <note type="signatory" corresp="i-943UoRGNRSGAMuf3ei1pAs"/>
          <note type="signatory" corresp="i-BFARkU8JBdh3WvC4Snrf4s"/>
          <note type="signatory" corresp="i-LZdNGrmmJX4wroMwK6YEa3"/>
          <note type="signatory" corresp="i-L1i6pppXgrN6KaCEEuucGt"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1555/mot_197677__1555-001.pdf"/>
      <fw xml:id="i-AZSr1bW1fLKzkqDbGvcDPH">
        Mot. 1976/77:1555
      </fw>
      <div xml:id="i-SqaNeM8G2YnvTKGm8HH7Jg" type="motHeader">
        <div xml:id="i-KCApsVzEAnJuQycvKRmcCL" type="motTitle"/>
        <div xml:id="i-HtaCFxJ9R2NkMen313RgiL" type="motSubmissionInfo"/>
      </div>
      <div xml:id="i-VatFWRFnb1BR48DTXWXCfp" type="motBody">
        <div xml:id="i-PLazpfA4boddBzGt8XnsDG">
          <fw xml:id="i-AZwSAVMaTaAdwEEGsEbxXi">
            Motion 1976/77:1555
          </fw>
          <p xml:id="i-LwARU4xBACdwJ7d199xWhB">
            | av fröken Mattson m. fl. med anledning av propositionen 1976/77:104
            om avskaffande av för- vandlingsstraffet för böter m. m.
          </p>
          <p xml:id="i-2N4477LsgiSmU14pRiUXsV">
            Inledning
          </p>
          <p xml:id="i-TDM6cWdnTjM48j3gw5iNr6">
            De nuvarande bestämmelserna om bötesförvandling utgör ett otidsenligt
            inslag i vår kriminalpolitik. Den klientelutredning som förvandlingsstraff-
            utredningen har låtit verkställa visar att bötesfångarna i huvudsak
            utgör en socialt synnerligen svag grupp, som utmärks av alkoholbesvär,
            olika handikapp, tidigare kriminell belastning, ingen eller bristfällig
            yrkesutbild- ning osv. Människor med sådan social och ekonomisk
            belastning saknar naturligtvis ofta totalt förmåga att betala
            böter. Det strider mot grundläg- gande rättvisekrav om de i denna
            situation tvingas avtjäna ett fängelsestraff för brott som domstolarna
            ansett förtjäna bara bötesstraff. Men även i fall när en bötesbetalning
            framtvingas genom förvandlingshotet, kan bötesbe- talningen antingen
            ytterligare försvåra dessa människors svaga ställning eller belasta
            anhöriga eller samhällets socialvård. Vi hälsar därför med tillfreds-
            ställelse förslaget i propositionen 1976/77:104 — på grundval
            av utrednings- direktiv givna av den tidigare regeringen — att
            nu gällande bestämmelser om förvandling av böter skall avskaffas.
            Det förekommer emellertid också att personer med god betalningsförmåga
            undandrar sig att betala böter. Vi delar de farhågor som kommit
            till uttryck i propositionen för att ett avskaffande av bötesförvandlingen
            skulle kunna leda till att det uppkommer en bötesimmun grupp,
            som anser sig kunna trotsa samhällets bestämmelser utan kännbara
            sanktioner. Särskilt mot bak- grund av vår strävan att ersätta
            frihetsberövande påföljder inom kriminal- vården med andra sanktionsformer,
            däribland böter, bör riskerna för en sådan utveckling förebyggas.
            Vi är emellertid inte övertygade om att de förslag som regeringen
            i detta hänseende lägger fram i propositionen vare sig träffar
            de personer som kan mer inte vill betala ådömda böter eller i
            övrigt är lämpligt utformade. Vi noterar också att regeringens
            förslag innebär en ytterligare försvagning av de redan nu bristfälliga
            möjligheterna att genom vitesförelägganden fram- tvinga rättelser
            i missförhållanden av olika slag. I båda de nu angivna hän- seendena
            lägger vi därför fram förslag till ändringar i regeringens proposition.
            Vi anser också att vitesinstitutet omedelbart bör göras till föremål
            för en samlad utredning i syfte att effektivisera dess användning.
          </p>
          <p xml:id="i-GPthjYJzgAv2p5WMxLyeFd">
            1 Riksdagen 1976/77. 3 saml. Nr 1555
          </p>
          <pb facs="riksdagen-motions-pdf/data/197677/mot_197677__1555/mot_197677__1555-002.pdf"/>
          <fw xml:id="i-3nugfGHeJZQG8ja9puSKbt">
            Mot. 1976/77:1555 2
          </fw>
          <p xml:id="i-WaEqdai5uaBFKZwio3yCpS">
            Åtgärder för att förebygga uppkomsten av en bötesimmun grupp
          </p>
          <p xml:id="i-R2JeH8Kbw79FunvxPrFj5X">
            Vi delar den åsikt som förs fram i propositionen, att man får
            acceptera att människor som lever i utpräglat dåliga sociala och
            ekonomiska förhål- landen kan undgå verkställighet av bötesstraff.
            Vi menar emellertid att denna ståndpunkt inte kommer till uttryck
            i den föreslagna lagtexten. Bland de rekvisit som där anges som
            förutsättning för att döma till fängelse i stället för böter tas
            upp att den uteblivna verkställigheten av tidigare bötesstraff
            kan antas ha berott på ”tredska eller grov vårdslöshet” från den
            bötfälldes sida och att ett nytt bötesstraff framstår som uppenbart
            otillräckligt — an- tingen av hänsyn till den allmänna laglydnaden
            eller för att avhålla honom från vidare brottslighet. Enligt gällande
            bötesverkställighetslag utgör det hinder mot att bevilja anstånd
            med verkställighet av förvandlingsstraff, om omständigheterna
            föranleder till antagande att den bötfällde ”av tredska eller
            uppenbar vårdslöshet” underlåtit att betala böterna eller att
            straffets verkställighet fordras för hans tillrättaförande. Som
            synes överensstämmer de föreslagna rekvisiten mycket nära med
            de nu gällande. Som vi förut anfört kännetecknas emellertid de
            som tas in i kriminalvårdsanstalt för att undergå verkställighet
            av förvandlingsstraff för böter och som alltså enligt nyss angivna
            bestämmelser inte har fått anstånd med verkställigheten, av alkoholbesvär,
            olika handikapp, tidigare kriminell belastning, ingen eller bristfällig
            yrkesutbildning osv. Risken synes uppenbar för att, om man an-
            vänder samma uttryckssätt som tidigare i den föreslagna lagstiftningen,
            domstolarna också tillämpar lagtexten på samma sätt som tidigare
            och att det alltså blir samma utsatta grupp som i fortsättningen
            drabbas av förhöjt straff för brott varpå i princip bara kan följa
            böter. Det som i stället är väsentligt är — som under remissbehandlingen
            av utredningsförslaget framhållits av bl. a. riksåklagaren — att
            man genom ex- ekutiva åtgärder kan framtvinga betalning från personer
            som har betalnings- förmåga men som inte betalar frivilligt. Det
            finns personer som genom olika manipulationer gör sig oåtkomliga
            för indrivning av fordringar genom att de formellt saknar arbetsgivare
            och inte själva står som ägare till några utmätningsbara tillgångar.
            Det kan vara fråga om rörelseidkare som låter alla tillgångar
            ägas av nära anhöriga och uppträder som anställda med obe- tydlig
            eller ingen lön. Det kan också röra sig om personer som byter
            ar- betsplats så snart de nås av beslut om införsel eller utmätning
            i lönen. Enligt vår åsikt bör lagstiftningen utformas så, att
            det framgår att den är inriktad på att förebygga denna typ av
            lagtrots. Från de kriminalpolitiska synpunkter som vi företräder
            är det också förfelat att i första hand rikta uppmärksamheten
            på brott för vilka endast är fö- reskrivet bötesstraff. Det torde
            som regel framstå som stötande att fängelse ådöms för sådant brott.
            Med hänsyn till önskemålet att domstolarna skall vara benägna
            att använda bötesstraff i stället för annan påföljd krävs själv-
            fallet inga åtgärder beträffande denna grupp av brott. Vi finner
            det inte
          </p>
          <pb facs="riksdagen-motions-pdf/data/197677/mot_197677__1555/mot_197677__1555-003.pdf"/>
          <fw xml:id="i-V4h56JGwUduomfQrbKXWot">
            Mot. 1976/77:1555 3
          </fw>
          <p xml:id="i-G8QWcmWTMg4Bci54f71BwF">
            heller meningsfyllt att i första hand meddela bestämmelser om
            upprepad bötesbrottslighet. Personer av den läggning som vi förut
            beskrivit torde i allmänhet vara så förslagna, att de med hänsyn
            till föreliggande svårigheter att upptäcka och utreda deras brottslighet
            mera sällan riskerar att drabbas av upprepad lagföring under kortare
            tid. Vad vi finner eftersträvansvärt är att domstolarna skall,
            i stället för till frihetsberövande påföljd, kunna döma till kännbart
            bötesstraff enbart eller jämte villkorlig dom även för något grövre
            brott utan att behöva befara att den dömde i efterhand undandrar
            sig påföljd. Detta gäller vare sig det är fråga om upprepad brottslighet
            eller ett enstaka brott av allvarlig art, t. ex. rattfylleri.
            Endast om man låter ett hot om frihetsberövande påföljd stå kvar
            vid sådana försök att undandra sig verkställighet av bötesstraff
            som nämnts förut kan domstolarnas förtroende och den allmänna
            respekten för bötesstraff bibehållas. Detta torde kunna uppnås
            också med en mycket restriktiv tillämpning av sådan påföljd. Vi
            föreslår därför att det införs en möjlighet att ompröva påföljden,
            när någon dömts till bötesstraff men förhindrat verkställighet.
            Som förutsättning bör, i likhet med vad som föreslagits i propositionen
            för den där behandlade situationen, gälla att bötesstraffet till
            betydande del ej har kunnat verkställas. Vidare bör stipuleras
            att den dömde genom att undanskaffa egendom, genom att utan vederlag
            överlåta egendom till annan, genom att byta arbetsan- ställning
            eller vidta annan liknande åtgärd sökt förhindra indrivning av
            böterna eller eljest berövat sina borgenärer möjligheten att få
            betalt för deras fordringar. Som exempel på undanskaffande av
            egendom kan nämnas att den dömde gömt undan egendomen eller fört
            den ur landet. Annan liknande åtgärd kan avse t. ex. överförande
            av egendom till icke utmätningsbara till- gångar. Det bör inte
            krävas bevisning om att den dömde vidtagit angivna åtgärder i
            direkt syfte att undgå bötesstraffet. Det bör vara tillräckligt
            att han därigenom mera allmänt berövat sina borgenärer möjligheten
            att få betalt för deras fordringar. Det bör inte heller krävas
            att åtgärderna har ett direkt samband i tiden med bötesbrottsligheten
            och lagföringen. Är det fråga om personer, som måste antas ha
            god betalningsförmåga men som vidtagit sådana åtgärder beträffande
            sina förmögenhets- och ekonomiska förhållanden att böter inte
            kan utkrävas av dem utan deras frivilliga med- verkan, bör det
            förhållandet att dessa dispositioner företagits tidigare inte
            utgöra hinder för att ompröva påföljden. Det bör vidare fordras
            att annan påföljd än bötesstraffet krävs med hänsyn till allmän
            laglydnad. Det är detta som är det väsentliga syftet med vårt
            förslag. Däremot synes det inte vara behövligt att kunna döma
            till annan påföljd för att avhålla den dömde från vidare brottslighet
            utöver vad som följer av att så kan ske med hänsyn till allmän
            laglydnad. Om angivna förutsättningar föreligger bör domstol på
            talan av åklagare kunna undanröja tidigare ådömt bötesstraff eller
            bötesstraff i förening med villkorlig dom och i stället döma till
            fängelse i högst tre månader. Fängelse
          </p>
          <p xml:id="i-4yfgnZ6nqtJ9Dn7tT2w4YV">
            1" Riksdagen 1976/77. 3 saml. Nr 1555
          </p>
          <pb facs="riksdagen-motions-pdf/data/197677/mot_197677__1555/mot_197677__1555-004.pdf"/>
          <fw xml:id="i-3C5wKPX1XczJoE2QHPXRV6">
            Mot. 1976/77:1555 4
          </fw>
          <p xml:id="i-4d7tNjaqfBEzNS7Ryo7mbi">
            bör i så fall kunna ådömas vare sig fängelse kunnat följa på
            de brott som föranlett den tidigare bötesdomen eller inte. Formellt
            föreligger inte något hinder att, då förutsättningar föreligger
            härför, i stället för till fängelse döma t. ex. till skyddstillsyn,
            men detta torde i regel inte vara aktuellt. Även om enligt vår
            mening det i propositionen behandlade fallet av upp- repad bötesbrottslighet
            är av mindre intresse, bör det finnas en möjlighet att i den situation
            som vårt förslag tar sikte på döma till annan påföljd än böter,
            om den tidigare dömde åtalas för nytt brott, varpå bara kan följa
            böter. I så fall bör han för brottet kunna dömas till fängelse
            i högst tre månader, om detta är påkallat av hänsyn till allmän
            laglydnad. I allmänhet torde det emellertid framstå som stötande
            att döma till frihetsstraff för brott för vilket bara är föreskrivet
            bötesstraff. Den föreslagna möjligheten bör därför tillämpas bara
            i särpräglade undantagsfall. Om så sker, torde det i allmänhet
            saknas anledning att undanröja den tidigare bötesdomen. Fängelsepåföljden
            bör inte i någotdera fallet kunna tillämpas, om mer än tre år
            förflutit från det att bötesdomen vann laga kraft. Åklagaren bör
            enligt allmänna rättsgrundsatser vara skyldig att styrka att förutsättningar
            föreligger för att döma till fängelse. Detta medför na- turligtvis
            krav på en grundlig förundersökning. Vi bifogar förslag till ändringar
            i den i propositionen föreslagna lagtexten. Förslaget torde inte
            kräva ytterligare motiveringar utöver de tidigare anförda.
          </p>
          <p xml:id="i-YDCiYv54TAYkDsBKPpn4ZG">
            Fängelsevite
          </p>
          <p xml:id="i-LdFppZf5R7xq9c5KyZmFaD">
            Vitesföreläggande kan i många fall användas för att tvinga enskilda
            och företag att fullgöra förpliktelser mot det allmänna eller
            mot andra personer. Det har från effektivitetssynpunkt åtskilliga
            fördelar framför straffhotet, när det gäller att framtvinga önskvärda
            beteenden. Det kan i det enskilda fallet anpassas till vad som
            krävs för att bryta den tredskandes motstånd. Samtidigt har det
            fördelar från rättssäkerhetssynpunkt genom att den som utsätts
            för föreläggandet får ett direkt och detaljerat besked om vad
            som krävs av honom. Vitesinstitutet är i sin nuvarande utformning
            behäftat med åtskilliga bris- ter från effektivitetssynpunkt.
            Vi återkommer till detta i det följande. Det riskerar emellertid
            att försvagas ytterligare, om möjligheten att förvandla utdömt
            men icke verkställt vite till fängelse avskaffas. Som exempel
            kan anföras att, när vitesföreläggande enligt hälsovårdsstadgan
            riktas mot fas- tighetsägare, förhållandena ofta torde vara sådana
            att fastigheten är belånad utöver sitt värde och utdömt vite därför
            inte kan tas ut ur fastigheten. I det till lagrådet remitterade
            förslaget har regeringen också tagit upp förslag om fängelsepåföljd
            i vitesföreläggande. De betänkligheter som lag- rådet anfört mot
            förslaget finner vi överdrivna. Enligt vår mening bör, i den utsträckning
            som är möjlig, åtgärder vidtas för att effektivisera vi- tesinstitutet
            redan i samband med förvandlingsstraffets avskaffande. Vi för-
          </p>
          <pb facs="riksdagen-motions-pdf/data/197677/mot_197677__1555/mot_197677__1555-005.pdf"/>
          <fw xml:id="i-AzExhPZ7wXUeLS2BhqdyQ3">
            Mot. 1976/77:1555 5
          </fw>
          <p xml:id="i-DnrCZbKkmQeWk8EyXYaSmU">
            ordar därför lagstiftning i huvudsaklig överensstämmelse med
            det i lagråds- remissen upptagna förslaget. Lagrådet har bl. a.
            anfört att fängelsevite bör göras subsidiärt till de övriga tvångsmedel
            eller andra åtgärder som lagligen står till buds. Vi finner inte
            en sådan ståndpunkt vara generellt riktig. Vitesföreläggandet
            kan avse t. ex. åtgärder för att undanröja sanitära olägenheter
            i en hyresfastighet med många hyresgäster. Genom föreläggandet
            får fastighetsägaren veta dels vad som krävs av honom, dels vad
            påföljden blir om han inte rättar sig efter fö- reläggandet. Vi
            kan inte finna att åtgärderna i första hand bör verkställas av
            myndighet på den försumliges bekostnad, utan i en sådan situation
            bör fängelsevite kunna komma till användning. I andra fall kan
            naturligtvis förhållandena vara sådana, att ett i fängelse utsatt
            vite framstår som en alltför ingripande påföljd och att i stället
            övriga tvångsmedel eller andra åtgärder som står till buds bör
            användas. En avvägning bör alltså ske med hänsyn till ändamålet
            med föreläggandet och med hänsyn till de alternativa medel som
            finns att åstadkomma rättelse. Vi finner att denna avvägning med
            fullt förtroende kan överlämnas till domstolarna. Med den nu förordade
            ordningen får en lag om fängelsevite ett betydligt vidare användningsområde
            än lagrådet förutsatt. Detta utgör samtidigt ett skäl för att
            den föreslagna lagstiftningen genomförs nu. Däremot anser vi i
            likhet med lagrådet att fängelsevite inte bör komma till användning,
            om inte den som avses därmed redan har varit förelagd vite till
            ett belopp av minst 2 000 kr. utan att föreläggandet har iakttagits.
            Vi bifogar förslag till lag om fängelsevite. Några ytterligare
            motiveringar torde inte krävas. Vi hänvisar utöver till det förut
            anförda också till vad justitieministern och lagrådet anfört om
            motsvarande bestämmelser i det till lagrådet remitterade förslaget.
          </p>
          <p xml:id="i-XNTtRC8U2SsmGw9FfewmnD">
            Effektivisering av vitesinstitutet
          </p>
          <p xml:id="i-P2xJRi7eNnTeaCcf6MGDet">
            Som vi förut anfört är vitesinstitutet behäftat med åtskilliga
            brister från effektivitetssynpunkt. För att återvända till vårt
            tidigare exempel med fas- tighetsägaren, som åläggs att vidta
            åtgärder för att undanröja sanitära olä- genheter i sin hyresfastighet,
            kan först detta föreläggande överklagas till länsstyrelse, kammarrätt
            och regeringsrätten. Om fastighetsägaren inte rättar sig efter
            föreläggandet, upprepas proceduren med föreläggande av förnyat
            vite, varjämte frågan om utdömande av det tidigare ålagda vitet
            handläggs av polis, åklagare och domstol. Döms vitet ut, kan domen
            överklagas till hovrätt och högsta domstolen, varpå följer åtgärder
            för att driva in vitet. De olika förfarandena kan på olika sätt
            förhalas av fastighetsägaren, inte minst genom att denne försvårar
            delgivningar med honom. De myndigheter som handlägger frågor om
            utdömande av vite sysslar mera sällan med frågor av denna art,
            vilket inte underlättar handläggningen. Det är vanligt att denna
            drar långt ut på tiden, och i värsta fall hinner vitet preskriberas.
          </p>
          <pb facs="riksdagen-motions-pdf/data/197677/mot_197677__1555/mot_197677__1555-006.pdf"/>
          <fw xml:id="i-CBoTaG3ScDbAiBSQAn3BXC">
            Mot. 1976/77:1555 6
          </fw>
          <p xml:id="i-Vjr2RRMJq6L9p3jqg3LsZD">
            Ibland överlåtes fastigheten under förfarandets gång till ny
            ägare. Om inte denne frivilligt rättar bristerna, måste förfarandet
            börja om från början igen. Det hela går ut över hyresgästerna.
            Vad som utgör rättssäkerhetsgarantier till fastighetsägarens skydd
            resulterar i orättvisor mot dem som samhällets hälsovårdslagstiftning
            skulle skydda. Det är alltså inte nödvändigt att ytterligare följa
            utvecklingen på vites- området för att konstatera att vitesinstitutet
            inte fungerar tillfredsställande. I likhet med lagrådet anser
            vi att en översyn av vitesinstitutet och tvångs- medelsregleringen
            i olika författningar under alla förhållanden nu bör komma till
            stånd. Behovet av en sådan översyn har tidigare påtalats i skilda
            sam- manhang. Vid översynen bör förutsättningslöst prövas olika
            vägar att för- stärka vitesinstitutets effektivitet. Vidare bör
            förslag läggas fram till kom- pletteringar av tvångsmedlen på
            särskilda områden, där det bedöms be- hövligt. Som en första åtgärd
            bör en genomgång ske av gällande föreskrifter om vite. Det kan
            t. ex. visa sig befogat i en del fall att mönstra ut be- stämmelser
            om förbud mot förvandling och låta den nya lagen om fäng- elsevite
            kunna komma till användning. Vi vill tillägga att en översyn av
            vitesinstitutet med anledning av för- vandlingsstraffets avskaffande
            bör komma till stånd omedelbart, vare sig vårt förslag om fängelsevite
            genomförs eller ej. I det förra fallet kan som lagrådet antytt
            senare göras de ändringar i den nya lagen som den förordade översynen
            ger anledning till. I det senare fallet anser vi att frågan om
            vi- tesinstitutets effektivisering är av sådan betydelse, att
            förvandlingsstraffet inte bör slopas utan att en översyn av vitesinstitutet
            samtidigt inleds.
          </p>
          <p xml:id="i-KQtV7jfJ7QNTGKF4Hjknym">
            Hemställan
          </p>
          <p xml:id="i-VfkLTEBVs3BDq7X7y2uv4D">
            Med hänvisning till det anförda hemställs att riksdagen 1. i
            stället för motsvarande bestämmelser i den i propositionen föreslagna
            lagtexten antager i Bilaga I upptagna förslag till änd- ringar
            i brottsbalken, 2. antager i Bilaga 2 upptagna förslag till lag
            om fängelsevite och lag om ändring i lagen (1946:804) om införande
            av nya rät- tegångsbalken, 3. hos regeringen begär en översyn
            av vitesinstitutet enligt vad som anges i motionen.
          </p>
          <pb facs="riksdagen-motions-pdf/data/197677/mot_197677__1555/mot_197677__1555-007.pdf"/>
          <fw xml:id="i-3hkeizKuUQSHB4BB74wses">
            Mot. 1976/77:1555
          </fw>
          <p xml:id="i-8friAhzLBLYJMdBp7Kq5Ws" type="date">
            Stockholm den 13 april 1977
          </p>
          <div xml:id="i-HEbqu1Lp6wzoEmeJw7jHtG" type="signatureBlock">
            <p xml:id="i-G1JzoPF3T5tmZBG81FThhg" who="i-KpoF1wWb4vZchJUXXg8UDL" type="signature">
              LISA MATTSON (s)
            </p>
            <p xml:id="i-JrFt3UFRVJoFuTUZ1AeMMW" who="i-RhK7jwyF7YTEXMoQMKuYsb" type="signature">
              ARNE NYGREN (s)
            </p>
            <p xml:id="i-5SVwRPUM5YQsChYuZocBrd" who="i-RvSFfZMiX66J8kUq7BXdHW" type="signature">
              KERSTIN V ANDERSSON (s)
            </p>
            <p xml:id="i-6XxRC6LfCn1ok24VwQyBky" who="unknown" type="signature">
              i Kumla)
            </p>
          </div>
          <p xml:id="i-2Arak3udp5L1eTkam3wp4j">
            CARL LIDBOM (s)
          </p>
          <p xml:id="i-AFSN8SLEjKfoxZkkTRmtjs">
            ERIC JÖNSSON (s) i Malmö
          </p>
          <p xml:id="i-H8XoFaD5UhBfV7HHGEgV4p">
            LILLY BERGANDER (s)
          </p>
          <p xml:id="i-B7eDuQeyB1b2neqw6r6Gzv">
            HANS PETTERSSON (s) i Helsingborg
          </p>
          <p xml:id="i-Ld2XSWVCH9bgfYZVwsF2jw">
            IRISMÅRTENSSON (s) MARTIN SEGERSTEDT (s)
          </p>
          <pb facs="riksdagen-motions-pdf/data/197677/mot_197677__1555/mot_197677__1555-008.pdf"/>
          <fw xml:id="i-LsQZ4ffQkECSzDYhmPMw6N">
            Mot. 1976/77:1555 8
          </fw>
          <p xml:id="i-ENAxZBY4TNmuxQoGvsZCrq">
            Bilaga I
          </p>
          <p xml:id="i-P3XFtEiBzHnTkAwfgUMgGA">
            Förslag till Lag om ändring i brottsbalken
          </p>
          <p xml:id="i-QZrejx339yTVfbgk9v4L8L">
            25 kap.
          </p>
          <p xml:id="i-FwvxQ4C7LckBL9YAvY9gsu">
            8$ Har bötesstraff till betydande del ej kunnat verkställas och
            kan det antagas att den dömde genom att undanskaffa egendom, utan
            vederlag överlåta egendom till annan, byta arbetsanställning eller
            vidta annan lik- nande åtgärd sökt förhindra indrivning av böterna
            eller eljest berövat sina borgenärer möjligheten att få betalt
            för deras fordringar, får rätten på talan av åklagaren undanröja
            bötesstraffet eller, om detta enligt 27 kap. 2 $ ålagts jämte
            villkorlig dom, den ådömda påföljden och i stället döma till fängelse
            i högst tre månader, om detta är påkallat av hänsyn till allmän
            laglydnad. Bestämmelserna i rättegångsbalken om åtal för brott
            som kan föranleda fängelse ha motsvarande tillämpning på sådan
            talan. Begår i fall som avses i första stycket den dömde nytt
            brott, för vilket icke är föreskrivet svårare straff än böter,
            får han för brottet dömas till fängelse i högst tre månader, om
            detta är påkallat av hänsyn till allmän laglydnad. Sådan förhöjning
            får tillämpas endast om åklagaren i stämnings- ansökan till rätten
            eller i stämning som utfärdas av honom angivit att grund för förhöjning
            föreligger. Till fängelse får ej dömas enligt första eller andra
            stycket, om ej den dömde eller misstänkte har fått del av åtalet
            inom tre år från den dag då den tidigare domen vann laga kraft.
            Har bötesstraff undanröjts enligt första stycket, äger 5 $ bötesverkstäl-
            lighetslagen (1977:000) motsvarande tillämpning i fråga om belopp
            som be- talats eller drivits in med anledning av den tidigare
            domen.
          </p>
          <p xml:id="i-J3mcQz7J9YWJjTG1jRqdf2">
            Denna lag träder i kraft den 1 oktober 1977. Vid lagens ikraftträdande
            iakttages 1. Bötesstraff som ådömts före ikraftträdandet får ej
            undanröjas enligt 25 kap. 8 $ första stycket brottsbalken. Däremot
            får sådant bötesstraff beaktas vid tillämpning av 25 kap. 8$ andra
            stycket brottsbalken. 2. Bötesstraff som ålagts före lagens ikraftträdande
            preskriberas enligt äldre bestämmelser.
          </p>
          <pb facs="riksdagen-motions-pdf/data/197677/mot_197677__1555/mot_197677__1555-009.pdf"/>
          <fw xml:id="i-M3Sr6gmT4UggLUAG8B5g17">
            Mot. 1976/77:1555 9 Bilaga 2
          </fw>
          <p xml:id="i-J5b8VVVedPoWuCeFXb2tTj">
            Förslag till Lag om fängelsevite
          </p>
          <p xml:id="i-8Wj3dL4eviQDQUJQdPoQ5X">
            Härigenom föreskrives följande.
          </p>
          <p xml:id="i-A5VFDPJim4zqHzxex2kRtP">
            1$ Har någon som förelagts vite ej understigande tvåtusen kronor
            ej rättat sig efter föreläggandet och kan det av särskilda skäl
            antagas att han icke heller kommer att iaktta förnyat föreläggande,
            om vitet bestämmes i pengar, får vite i fängelse högst tre månader
            föreläggas honom utan hinder av att enligt lag eller annan författning
            vite skall bestämmas i pengar. Vite, som kan föreläggas för fullgörandet
            av dom eller beslut rörande saken i mål som handlagts enligt lagen
            (1974:371) om rättegången i arbetstvister, får dock aldrig föreläggas
            i fängelse.
          </p>
          <p xml:id="i-Gs1JJKSXZtsWDnSznoqj82">
            2$ Vite i fängelse enligt I $ får föreläggas endast av domstol.
          </p>
          <p xml:id="i-Emhn3nYkXCvzjoaYvbnKoR">
            3$ Utan hinder av att enligt lag eller annan författning annan
            myndighet än domstol har att meddela vitesföreläggande, kan sådan
            myndighet över- lämna åt allmän domstol att pröva fråga om föreläggande
            av vite i fängelse enligt 1$. Ansökan härom göres hos den tingsrätt
            vid vilken den, mot vilken vitet riktas, har att svara i tvistemål
            i allmänhet. Vid prövning av ansökan tillämpas lagen (1946:807)
            om handläggning av domstolsärenden. Mot beslut enligt första stycket
            första meningen får talan ej föras.
          </p>
          <p xml:id="i-Ha2LLDa34KYkjSREYg4pWE">
            4$ Frågan om utdömande av vite i fängelse prövas av allmän domstol
            på talan av allmän åklagare. Bestämmelserna i rättegångsbalken
            om åtal för brott som kan föranleda fängelse har motsvarande tillämpning
            på sådan talan.
          </p>
          <p xml:id="i-VjG86UFc536aKEJRLe3SZa">
            Denna lag träder i kraft den 1 oktober 1977. Lagen gäller ej
            i fråga om vite som enligt särskild föreskrift ej får förvandlas
            till fängelse.
          </p>
          <pb facs="riksdagen-motions-pdf/data/197677/mot_197677__1555/mot_197677__1555-010.pdf"/>
          <fw xml:id="i-Ud9USTvAM1mUSYvHGwKuku">
            Mot. 1976/77:1555 10
          </fw>
          <p xml:id="i-hmHvqEsn4wAHqbgd6gvdN">
            Förslag till Lag om ändring i lagen (1946:804) om införande av
            nya rättegångsbalken
          </p>
          <p xml:id="i-Eo4S3bXV3zBiJDp5kQVCcf">
            Härigenom föreskrives att 18$ lagen (1946:804) om införande av
            nya rättegångsbalken skall ha nedan angivna lydelse.
          </p>
          <p xml:id="i-XvgYMK2ChjFjpySWNtsfPs">
            18$ I fråga om talan, som föres särskilt angående utdömande av
            förelagt vite, äge vad i nya rättegångsbalken är föreskrivet angående
            åtal för brott, varå icke kan följa svårare straff än böter motsvarande
            tillämpning. I fråga om utdömande av vite enligt lagen (1977 :000)
            om fängelsevite gäller 4 $ nämnda lag.
          </p>
          <p xml:id="i-GppoD46sMAuABtpnwJKdgx">
            Denna lag träder i kraft den 1 oktober 1977.
          </p>
          <pb facs="riksdagen-motions-pdf/data/197677/mot_197677__1555/mot_197677__1555-011.pdf"/>
          <pb facs="riksdagen-motions-pdf/data/197677/mot_197677__1555/mot_197677__1555-012.pdf"/>
          <p xml:id="i-UaMyP9m84QieVSsgEYvuvM">
            GOTAB 53775 Stockholm 1977
          </p>
        </div>
      </div>
    </body>
  </text>
</TEI>
