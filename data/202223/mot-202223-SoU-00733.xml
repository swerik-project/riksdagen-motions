<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-00733">
  <teiHeader>
    <fileDesc>
      <titleStmt>
        <title>Stockholm som försöksregion för en modern narkotikapolitik</title>
        <author corresp="i-WPR4RjRuRNut7Kd9a42sbP">av Anna Starbrink (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:733 av Anna Starbrink (L)</title>
          <idno type="rdwebb">HA02733</idno>
          <rs type="number">733</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA02733/text</ref>
          <ref type="dokument_url_html">https://data.riksdagen.se/dokument/HA02733</ref>
          <ref type="dokumentstatus_url_xml">https://data.riksdagen.se/dokumentstatus/HA02733</ref>
          <ref type="pdf">https://data.riksdagen.se/fil/C9EC561C-6B62-437F-8A61-6B08E3244563</ref>
          <ref type="docx">https://data.riksdagen.se/fil/0A4F0D3E-F220-4549-8B0C-942DB262DE43</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WPR4RjRuRNut7Kd9a42sbP</idno>
            <name>Anna Starbrink</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HbaNF2PPhGRUKfVt8QjdwU" type="signed"/>
        <correspContext corresp="i-HbaNF2PPhGRUKfVt8QjdwU">
          <note type="signatory" corresp="i-WPR4RjRuRNut7Kd9a42sbP"/>
        </correspContext>
        <correspAction xml:id="i-MGnsyYkX4GL49n2Q3s9mD" type="submitted">
          <date when="2022-11-21"/>
          <time when="16:44:57"/>
        </correspAction>
        <correspAction xml:id="i-4LADriscqHwpCJoXpRSWao" type="reviewed">
          <date when="2022-11-21"/>
          <time when="17:09:15"/>
        </correspAction>
        <correspAction xml:id="i-DsFPk8wDmex4S4w3cFWYjG" type="referred">
          <date when="2022-12-01"/>
        </correspAction>
        <correspAction xml:id="i-E86LciVouhrpuAxZ9TdYyD" type="assigned">
          <date when="2023-05-15"/>
          <time when="16:32:14"/>
        </correspAction>
        <correspContext corresp="i-E86LciVouhrpuAxZ9TdYyD">
          <ref type="assignedTo">Socialutskottet</ref>
        </correspContext>
        <correspAction xml:id="i-UDi8P1WCd9kJMeY9ew4GPX" type="behandlas_i"/>
        <correspContext corresp="i-UDi8P1WCd9kJMeY9ew4GPX">
          <ref type="uppgift">2022/23:SoU19</ref>
          <ref type="ref_dok_id">HA01SoU19</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU19</ref>
          <ref type="ref_dok_titel">Alkohol, narkotika, dopning, tobak och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JWDGpq7Y6yBy1DUTDZU47Z" type="motHeader">
        <div xml:id="i-Gmc6uH97q2bnSEHeBnvGTh" type="motTitle">
          Motion till riksdagen 2022/23:733 av Anna Starbrink (L) Stockholm
          som försöksregion för en modern narkotikapolitik
        </div>
      </div>
      <div xml:id="i-MCSnJPHbr8ghpMsGwnKsKa" type="motBody">
        <div xml:id="i-V3uRQksmCZyrMnp275izmH" type="motProposal" subtype="förslag">
          <head xml:id="i-LDZUVhbcYQGnr4jBrKU4mn">
            Förslag till riksdagsbeslut
          </head>
          <list xml:id="i-Bm7QH3NhxUxbzYTzrxookv">
            <item xml:id="i-S6WicB9GCUg7ibdG8S6caz" sortKey="Yrkande 1">
              Riksdagen ställer sig bakom det som anförs i motionen om att
              göra Stockholm till en pilotregion för s.k. brukarrum inom beroendevården
              och tillkännager detta för regeringen.
            </item>
          </list>
        </div>
        <div xml:id="i-6tsav2UF3G3itg88ohm72W" type="motContent">
          <head xml:id="i-SfK6j9MviJnUNsZpYgTsnv" type="h1">
            Motivering
          </head>
          <p xml:id="i-LAHZQEbPJRNPvoDv7pxvg8">
            Sverige har en mycket hög narkotikarelaterad dödlighet. Folkhälsomyndigheten
            konstaterar att ”antalet narkotikarelaterade dödsfall i Sverige
            är högt och har ökat över tid. Oavsiktliga förgiftningar (överdoser)
            är den vanligaste orsaken bland de narkotika­relaterade dödsfallen,
            följt av förgiftningar med oklar avsikt och suicid med narkotika.
            Opioider är de vanligaste substanserna bland dödsfallen, men ofta
            förekommer flera olika substanser.”
          </p>
          <p xml:id="i-FqJ1Z64SBVmcwakBzLFCsH">
            Det är ett misslyckande att Sverige har så hög dödlighet bland
            människor som borde kunna få hjälp från vården. Den svenska narkotikapolitiken
            har inte förmått förhindra att människor drabbas hårt och far
            illa av drogberoende. Flera förslag för att utveckla beroendevården
            har lagts fram, men alltför få av dessa har genomförts.
          </p>
          <p xml:id="i-Uqaq5pFVvMUs79HQaDBdc5">
            Den nyligen tillsatta narkotikapolitiska utredningen ska se över
            flera delar av den förda politiken och komma med förslag som på
            olika sätt kan förbättra situationen. Men den viktiga frågan om
            vad kriminaliseringen av bruk och innehav för eget bruk har haft
            för effekter ingår inte i utredningens uppdrag. Det är en stor
            brist, inte minst mot bakgrund av den allvarliga situation vi
            befinner oss i med stort lidande och alltför många dödsfall.
          </p>
          <p xml:id="i-6zrdE3cpypTmh4Vriy264W">
            Dock finns det andra reformer som borde genomföras redan nu.
            Den så kallade samsjuklighetsutredningen Från delar till helhet
            – En reform för samordnade, behovsanpassade och personcentrerade
            insatser till personer med samsjuklighet
          </p>
          <p xml:id="i-4RJ8kpSoeaWbkhdKUqZX6u">
            (SOU 2021:93) pekar på en rad åtgärder som både berör huvudmannaskap
            och vårdinnehåll. Bland annat lyfter utredningen fram behovet
            av att utveckla och förbättra tillgängligheten vad gäller läkemedelsassisterad
            behandling vid opioidberoende, LARO, för att förbättra hälsa och
            social funktion samt förebygga återfall och minska de medicinska
            komplikationerna och dödligheten. Ett annat förslag som tas upp
            i utredningen handlar om att starta ett försök med en hälsocentral
            i form av lågtröskel­verksamhet med så kallade brukarrum. Brukarrum
            beskrivs av utredningen som ”en plats där personer med skadligt
            bruk eller beroende tryggt och lagligt kan injicera utan att de
            riskerar ett polisingripande”.
          </p>
          <p xml:id="i-XuLLg9Yio46USAvFKZ51UU">
            I kombination med olika hälsoinsatser kan brukarrum bidra till
            att minska spridningen av allvarlig smitta som hepatit C och B
            samt hiv. De kan också bli en plats där målgruppen kan fångas
            upp till hälsoinsatser, behandling och stöd i hälso- och sjukvården
            och socialtjänsten. Sådana verksamheter finns i flera andra länder,
            bland annat i våra grannländer Danmark och Norge, och i Finland
            förs en diskussion om att även där starta brukarrum.
          </p>
          <p xml:id="i-PgBYi6ddTp61mWkAN5WqQV">
            Erfarenheterna från bland annat Oslos brukarrum är goda. Genom
            brukarrummet, som ligger centralt i Oslo där det även tillhandahålls
            sprututbytesverksamhet, har fler människor i en mycket utsatt
            situation fått en kontaktyta till vården och kunnat få hjälp med
            hälsofrågor. Genom den närvarande personalen kan också personer
            som råkat ta överdoser snabbt ges hjälp.
          </p>
          <p xml:id="i-CcAm58d4M3voAvDnccjXXx">
            Folkhälsomyndigheten har i sin rapport Åtgärdsförslag för att
            förebygga använd­ning samt medicinska och sociala skadeverkningar
            av narkotika från år 2020 ställt sig positiva till att utreda
            behovet av och förutsättningarna för injektions- och brukarrum
            i beroendevården. De föreslog redan då ett pilotprojekt som sedan
            skulle utvärderas.
          </p>
          <p xml:id="i-J9kNaF7UBfXeHwDY4SjXZN">
            Flera remissinstanser har ställt sig positiva till ett svenskt
            försök med brukarrum. Svensk förening för beroendemedicin skriver
            att ”förslaget att göra försök med brukarrum är intressant. Verksamheten
            bör i så fall utvärderas noggrant för att ge ny kunskap om hur
            den bäst kan utformas i ett svenskt sammanhang.” Statens medicinsk-etiska
            råd anser att samhällets insatser för personer med skadligt bruk
            och beroende bör moderniseras och skriver i sitt remissvar att
            det delar bedömningen om att ett försök med lågtröskelverksamhet
            med brukarrum bör initieras. Region Stockholm ställer sig i sitt
            remissvar positiv till förslaget och säger att den har goda förutsättningar
            att bedriva en försöksverksamhet: ”Med anledning av att region
            Stockholm har en stor organisation för specialiserad beroendevård
            som bedriver vård och forskning, så skulle det vara en utmärkt
            organisation för att driva en sådan försöksverksamhet som omfattar
            ett forsknings- och utvärderingsuppdrag.”
          </p>
          <p xml:id="i-Bhfm8gDhz3UfZ2i7ziTpMR">
            Enligt uppgift från sprututbytesverksamheten i Stockholm har
            man där sedan 2018 delat ut 14 000 doser naloxon som är ett motgift
            för att behandla överdoser av opioider. Av de doser som har delats
            ut har 2 000 doser använts vid en akut överdos och 49 % av dessa
            har skett på offentliga platser. Detta talar starkt för behovet
            av brukarrum i Stockholm.
          </p>
          <p xml:id="i-5RijrS81iUrKR6tZoqhL7h">
            Sverige och framförallt de människor som injicerar droger har
            inget att förlora men mycket att vinna på att vi ställer om narkotikapolitiken
            och beroendevården från straff och stigma till vård och värdighet.
            Ett försök med brukarrum i Stockholm vore ett viktigt steg på
            vägen. Det viktigaste måste vara att rädda liv och hälsa för människor
            i en mycket utsatt situation.
          </p>
        </div>
        <div xml:id="i-QwGUm3b7rqQEYjGpkgNvtN" type="signatureBlock">
          <list xml:id="i-M7mjyhnoq2i3EebJhNRu2R">
            <item xml:id="i-EabGYfrNowwZ5pMsZz4Ymr" who="i-WPR4RjRuRNut7Kd9a42sbP" type="signature">
              Anna Starbrink (L)
            </item>
          </list>
        </div>
      </div>
    </body>
  </text>
</TEI>
