<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00325">
  <teiHeader>
    <fileDesc>
      <titleStmt>
        <title>Omedelbar verkställbarhet av Skatteverkets beskattningsbeslut</title>
        <author corresp="i-BZ7PcK8D1efvHXsafGEMKE i-K75KrtPmbiw4k8rrgLDHse">av Andreas Norlén och Maria Plass (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omedelbar verkställbarhet av Skatteverkets beskattningsbeslut</title>
          <idno type="rdwebb">GW02Sk325</idno>
          <rs type="number">Sk325</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk325/text</ref>
          <ref type="dokument_url_html">http://data.riksdagen.se/dokument/GW02Sk325</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk325</ref>
          <ref type="doc">http://data.riksdagen.se/fil/E3ACF9CB-5E3F-4D23-A90C-056196D60020</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-K75KrtPmbiw4k8rrgLDHse</idno>
            <name>Maria Plass</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DqFy3p5j26CgVJ1XGyuVSo" type="signed"/>
        <correspContext corresp="i-DqFy3p5j26CgVJ1XGyuVSo">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-K75KrtPmbiw4k8rrgLDHse"/>
        </correspContext>
        <correspAction type="numbering" xml:id="i-TG5x7PyjRMHhsrEBfRDE5J">
          <date when="2008-10-07"/>
        </correspAction>
        <correspAction type="submission" xml:id="i-Szh7NgkNSjnNDVyctBhfmj">
          <date when="2008-10-06"/>
        </correspAction>
        <correspAction type="transfer" xml:id="i-XPCSVa34MqhKDQYZrbf8SF">
          <date when="2008-10-04"/>
        </correspAction>
        <correspAction type="assigned" xml:id="i-U2eEovFeBfzqGdp6FyPzG6"/>
        <correspContext corresp="i-U2eEovFeBfzqGdp6FyPzG6">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EoWDwThkH7McKz7NQMxWr4">
            Förslag till riksdagsbeslut
          </head>
          <p xml:id="i-8yWBTytGht1ZTEQBX4KUQu">
            Riksdagen tillkännager för regeringen som sin mening vad som
            anförs i motionen om behovet av en översyn av regelverket kring
            beskattningsbesluts verkställbarhet och anstånd med skattebetalning.
          </p>
        </div>
        <div type="motContent">
          <head type="h1" xml:id="i-XrQGirhBMcj69AKLvK7yau">
            Motivering
          </head>
          <p xml:id="i-LjmQ9RXzXVCxoY6kjoeC5X">
            Kicki Igelström drev en pizzeria i Sälen. Efter en revision ansåg
            Skatteverket att företaget inte redovisat alla inkomster och skönstaxerade
            henne med 2,1 miljoner kronor. Eftersom anklagelserna inte stämde
            överklagades beslutet. När kammarrätten flera år senare sagt sitt
            hade beloppet minskats till 235 000 kronor. Problemet är bara
            att Skatteverket krävde henne på betalning omedelbart, vilket
            tvingade hennes företag i konkurs. Vi fick sälja huset och flytta
            från Sälen säger Kicki Igelström. (Sunt Förnuft nr. 8, 2005, s.
            26).
          </p>
          <p xml:id="i-8pnhnkArV9qVxVt6JibP5C">
            Om den dömde överklagar sin dom i ett brottmål, ser vi det som
            en självklarhet att straffet inte ska börja verkställas förrän
            överklagandet har prövats och en lagakraftvunnen dom föreligger.
            I en skatteprocess gäller däremot motsatt huvudregel. Skatteverkets
            beskattningsbeslut är omedelbart verkställbara, även om de inte
            har vunnit laga kraft. Även om den (påstått) skattskyldige överklagar
            Skatteverkets beslut, ska skatten ändå betalas. Skulle Skatteverket
            förlora skatteprocessen, ska pengarna visserligen återbetalas,
            men då kan det vara för sent. En skatteprocess kan ta flera år,
            om den passerar både länsrätt och kammarrätt, och ännu längre
            tid om ärendet överklagas till Regeringsrätten och Regeringsrätten
            beviljar prövningstillstånd. Av rapporten 2008:872, Verkställighet
            av Skattemyndighetens beslut, från riksdagens utredningstjänst
            (RUT) framgår att Regeringsrätten för närvarande behandlar skatteärenden,
            där Skatteverket fattade beslut för ungefär fem år sedan. Om ett
            företag påförs betydande skattebelopp på ett oriktigt sätt, kan
            företaget tvingas i konkurs till följd av det felaktiga skattekravet
            långt innan skattemålet är färdigbehandlat.
          </p>
          <p xml:id="i-DUHmnYdWqce9wNvs1fhgE">
            Den skattskyldige har möjlighet att ansöka om anstånd med att
            betala in skattebeloppet om han anser att beslutet angående skatt
            är felaktigt. Anstånd kan medges bl.a. för det fall att det är
            tveksamt om den skattskyldige ska betala skatten eller om det
            skulle framstå som oskäligt att kräva att skatten betalas.
          </p>
          <p xml:id="i-D3CtZwgQhKjKUStyenvJD2">
            Enligt 17 kap. 2 § skattebetalningslagen (1997:483) gäller att
            Skatteverket får bevilja anstånd med inbetalning av skatt
          </p>
          <list style="ol">
            <item xml:id="i-VDKCzXmREDncZrhV5UrYBz">
              om det kan antas att den skattskyldige kommer att få befrielse
              helt eller delvis från skatten,
            </item>
            <item xml:id="i-RcpZU557QZcB1PX18md25J">
              om den skattskyldige begärt omprövning av eller överklagat ett
              beskattningsbeslut och det är tveksamt om den skattskyldige kommer
              att bli skyldig att betala skatten,
            </item>
            <item xml:id="i-1UUJZobf7ZGM8U68kU4nY">
              om den skattskyldige begärt omprövning av ett beskattningsbeslut
              eller ett sådant beslut överklagats och det skulle medföra betydande
              skadeverkningar för den skattskyldige eller annars framstå som
              oskäligt att betala skatten.
            </item>
          </list>
          <p xml:id="i-AsuBa9KvgzEaf8m4CzRQnA">
            Det finns härutöver bl.a bestämmelser om tidsgränser samt särskilda
            bestämmelser om anstånd att betala skattetillägg (se angående
            det sistnämnda 17 kap. 2 a § samma lag).
          </p>
          <p xml:id="i-Ggc3D2HpaNnzDHzaMVJDMz">
            Mats Höglund anför i Anstånd med betalning av skatt s. 83 följande:
          </p>
          <p xml:id="i-USiGH3nDv1wJAvto9pFKAa">
            Anståndsfrågan kan vara av stor ekonomisk betydelse för den skattskyldige.
            En avslagen anståndsbegäran kan innebära att den skattskyldige
            måste betala felaktig skatt och i värsta fall gå i konkurs utan
            möjlighet att fullfölja skatteprocessen. Den skattskyldige hindras
            därmed att utnyttja sina rättigheter, vilket innebär att rättsäkerheten
            hotas. Eftersom statens och den enskildes ekonomiska resurser
            är så ojämnt fördelade är det viktigt med en generös anståndspolitik
            från skattemyndigheters och förvaltningsdomstolars sida. Frågan
            om anstånd måste dock avgöras på objektiva grunder och innebär
            inte en automatisk rätt till anstånd enbart på den grunden att
            den skattskyldige saknar medel att betala skatten. Skattemyndighetens
            åtgärder måste dessutom stå i proportion till förseelsen enligt
            proportionalitetsprincipen. Principen anses även vara giltig för
            den svenska förvaltningen. Om anstånd å andra sidan medges alltför
            lättvindigt riskerar staten att gå miste om skatteintäkter om
            den skattskyldige efter ett beviljat anstånd och avslutad skatteprocess
            går i konkurs eller gör sig oanträffbar .
          </p>
          <p xml:id="i-73gRjSjjUjd6Y2WSbj7BXY">
            Höglund sätter här fingret på den avvägning som måste göras i
            lagstiftningen. Det gäller att balansera den enskildes rätt att
            få sin sak prövad i laga ordning i en process som är såväl formellt
            korrekt som reellt meningsfull, mot intresset att motverka skatteundandragande.
            (Processen kan sägas bli reellt meningslös, om den skattskyldige
            tvingas i konkurs till följd av Skatteverkets krav, även om Skatteverket
            sedermera förlorar processen.)
          </p>
          <p xml:id="i-NdSmEYnWy9vkFtngzLfmCd">
            Av den ovan nämnda RUT-rapporten framgår att en tämligen stor
            andel av de skatteärenden som överklagas till länsrätt blir föremål
            för någon form av ändring. För år 2007 kan följande exempel ges.
          </p>
          <list style="ul">
            <item xml:id="i-2126vuG63rHycehbLFuhtV">
              Inkomst- och förmögenhetstaxering: 21 procent.
            </item>
            <item xml:id="i-7Jt5RApmC15RMJuieeiWeK">
              Mervärdesskatt: 27 procent.
            </item>
            <item xml:id="i-NZVE2AkR988RK4ftF3CPM4">
              Särskilda avgifter: 12 procent.
            </item>
            <item xml:id="i-7zaiDkWFXudu2RhjDZTk5q">
              Löneavgifter: 27 procent.
            </item>
          </list>
          <p xml:id="i-SuqXFtYdgY1YVtB9BvNxMj">
            Respektive andel tycks vara tämligen konstant över tid. I rapporten
            finns statistik för perioden 20032007. Däremot framgår inte av
            rapporten i hur många fall som anstånd sökts av den skattskyldige
            eller hur stor del av anståndsansökningarna som beviljats.
          </p>
          <p xml:id="i-XKh5LeK57EUZLe16LFWgkc">
            Den som lider skada till följd av att ett beslut av Skatteverket
            baserar sig på uppenbart felaktig rättstillämpning har rätt att
            få skadestånd av staten. Sådana ärenden handläggs enligt förordningen
            (1995:1301) om handläggning av skadeståndsanspråk mot staten.
            Av RUT-rapporten kan utläsas att det är ovanligt att sådant skadestånd
            utgår:
          </p>
          <p xml:id="i-XRtekVieZx8znBwcsxxWxY">
            Vid kontakt med Skatteverket uppgav en handläggare av skadeståndskrav
            att hon inte kunde påminna sig ett enda fall där ett företag tvingats
            i konkurs på grund av ett felaktigt beslut angående skatt och
            där staten sedan dömts att utge skadestånd. Emellertid finns ett
            fall där ett företag på ansökan av Skatteverket av länsrätten
            belagts med betalningssäkring, och där Skatteverkets bakomliggande
            beslut inte stod sig i länsrätten. Företaget hade tvingats i konkurs.
            Ärendet handlades av JK enligt ovan nämnda förordning och förlikning
            träffades mellan parterna.
          </p>
          <p xml:id="i-QqMkY4oSxzBRrU38vAu7WC">
            Även om antalet skadeståndsärenden tycks vara mycket begränsat,
            stämmer den höga andelen Skatteverksbeslut, som ändras av länsrätten,
            till eftertanke. Om mellan en fjärdedel och en femtedel av alla
            överklagade beslut i en del beslutskategorier blir föremål för
            ändring i större eller mindre omfattning, kan man ifrågasätta
            om den rådande ordningen, där skatten som huvudregel ska betalas
            omgående i enlighet med Skatteverkets beslut, är rimlig. Man kan
            finna goda argument för att huvudregeln borde vara den motsatta,
            nämligen att skatten inte förfaller till betalning förrän det
            föreligger en lagakraftvunnen dom. En sådan regel skulle kunna
            kompletteras med en undantagsbestämmelse, som ger Skatteverket
            rätt att kräva omedelbar betalning, om det finns skäl att anta
            att ett överklagande saknar grund och det föreligger en uppenbar
            risk att den skattskyldiges pengar kommer att gömmas undan, om
            de inte genast tas i anspråk av staten.
          </p>
          <p xml:id="i-8yFC8Vb2xeBxCpHRjo5qQv">
            Det förefaller uppenbart att det finns ett behov av en översyn
            av regelverket kring taxeringsbesluts verkställbarhet och anstånd
            med skattebetalning.
          </p>
        </div>
        <div type="motSignatures">
          <list>
            <item xml:id="i-DDYMrGcz8bT3WyZqFiRJMW">
              Andreas Norlén (m)
            </item>
            <item xml:id="i-U2ovnJP1inygJuQVPWXc24">
              Maria Plass (m)
            </item>
          </list>
        </div>
      </div>
    </body>
  </text>
</TEI>
