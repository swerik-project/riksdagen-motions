<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00474">
  <teiHeader>
    <fileDesc>
      <titleStmt>
        <title>Statens ansvar för ett robust digitalt samhälle</title>
        <author corresp="i-DLt3BwBDVwBxqxVEki5m5B">av Annika Lillemets (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens ansvar för ett robust digitalt samhälle</title>
          <idno type="rdwebb">H002T474</idno>
          <rs type="number">T474</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T474/text</ref>
          <ref type="dokument_url_html">http://data.riksdagen.se/dokument/H002T474</ref>
          <ref type="dokumentstatus_url_xml">http://data.riksdagen.se/dokumentstatus/H002T474</ref>
          <ref type="doc">http://data.riksdagen.se/fil/E39B3C1A-85F2-4667-8B9A-D9640056A1F3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BLPRTh75WH4vyJFzLx9XGX" type="signed"/>
        <correspContext corresp="i-BLPRTh75WH4vyJFzLx9XGX">
          <note type="signatory" corresp="i-DLt3BwBDVwBxqxVEki5m5B"/>
        </correspContext>
        <correspAction xml:id="i-Pj1yNNRpXFCogaNkBpbp5F" type="numbering">
          <date when="2012-10-08"/>
        </correspAction>
        <correspAction xml:id="i-9VujwVypuGdZ6xLbizLALv" type="submission">
          <date when="2012-10-05"/>
        </correspAction>
        <correspAction xml:id="i-UB9upfUUeY4P9rk6rjwQsB" type="transfer">
          <date when="2012-10-05"/>
        </correspAction>
        <correspAction xml:id="i-HCQr6fDScz7UHvRs5P9Unj" type="assigned"/>
        <correspContext corresp="i-HCQr6fDScz7UHvRs5P9Unj">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LQwFFLchLpC1pQDo496sCw" type="motHeader"/>
      <div xml:id="i-WVLveuCQ8p73RL1Dy1nXuR" type="motBody">
        <div xml:id="i-RYVQB4kPXML6d64cFfE5ZA" type="motProposal" subtype="förslag">
          <head xml:id="i-KLpem5cZu1dC2oMgH4WWFi">
            Förslag till riksdagsbeslut
          </head>
          <list xml:id="i-7DCRdEFoxRW973wM4NfZ5t" style="ol">
            <item xml:id="i-Nui5YX1yUHb4aeZWdv9yMn">
              Riksdagen tillkännager för regeringen som sin mening vad som
              anförs i motionen om att snarast låta utreda hur en organisation
              som kan höja robusthet och återhämtningsförmåga för data- och
              telekommunikation ur ett statligt strategiskt perspektiv kan se
              ut.
            </item>
            <item xml:id="i-XFayq4u6hnR8CXpEKweZki">
              Riksdagen tillkännager för regeringen som sin mening vad som
              anförs i motionen om att utveckla möjligheten till robusta samhällskritiska
              kommunikationssystem och drift av samhällskritiska system.
            </item>
            <item xml:id="i-TzUNyJ5LQScZX6bx6QWxFe">
              Riksdagen tillkännager för regeringen som sin mening vad som
              anförs i motionen om att utveckla möjligheten till en förhöjd
              robusthet i de svenska fibernäten som kommer slutanvändarna till
              del.
            </item>
          </list>
        </div>
        <div xml:id="i-W2ygttAMXmajZWLYcARUBk" type="motContent">
          <head xml:id="i-CGvEPQBKW4beCYpMSuu6Vv" type="h1">
            Bakgrund
          </head>
          <p xml:id="i-LkmHumNkT8QwypFvLgjzp2">
            Vårt moderna samhälle är beroende av data- och telekommunikation
            och blir därmed alltmer sårbart. I takt med den snabba tekniska
            utvecklingen följer nya hotbilder. Samhällets finansiella system
            bygger på att tele- och datorkommunikationen fungerar som den
            ska. Affärer görs upp, pengar flyttas och viktig finansiell information
            överförs mellan banker, företag och privatpersoner under dygnets
            alla 24 timmar, året runt. Några andra samhällsfunktioner som
            är känsliga för störningar på grund av it-attacker är vattenförsörjning
            och mobiltelefonisystem.
          </p>
          <p xml:id="i-MZCon21sxbScKf8YNeBKZq">
            Ur ett övergripande samhällsperspektiv måste stabiliteten värnas
            hos en mängd samhällsfunktioner som är beroende av fungerande
            it-stöd. Myndigheter och andra aktörer måste kunna kommunicera
            på ett säkert sätt sinsemellan, även i krislägen. Att säkra tillgång
            till en robust infrastruktur för it- och telekommunikation är
            en viktig säkerhetspolitisk fråga.
          </p>
          <p xml:id="i-BBqfHj6w3aPjddfmUuz6Mc">
            De digitala hoten representerar allvarliga ekonomiska och säkerhetsmässiga
            utmaningar för samhället.
          </p>
          <p xml:id="i-25ifvpZqPt1nZhNVg4sdMh">
            Myndigheten för samhällsskydd och beredskap (MSB) framhåller
            i sin utredning Tillgänglig och skyddad kommunikationsinfrastruktur
            för offentlig sektor att särskild hänsyn måste tas till ett antal
            myndigheter med särskilt kritiska uppgifter.
          </p>
          <p xml:id="i-MG3Z6qPbGgXKVmyB4Gamr3">
            För ett begränsat antal myndigheter med särskilda behov av kontrollerbara
            kommunikationer kommer det också att behövas tillgång till en
            statlig kontrollerbar kommunikationsinfrastruktur. För detta behov
            kommer det att behövas en funktion för förvaltning och drift.
            Om den offentliga sektorn inte agerar gemensamt finns det en uppenbar
            risk för att nuvarande fragmenterade arbetssättet cementeras.
            Resultatet blir småskaliga lösningar som inte stödjer varandra
            och som istället blir kostnadsdrivande.
          </p>
          <p xml:id="i-Y4f49m6BSKGXnH5TFh41fZ">
            Vem som driver ett av Sveriges största, operatörsneutrala och
            rikstäckande telenät är en viktig fråga ur flera aspekter. Även
            om själva fibernätet är i statlig ägo kan hantering och drift
            av kapaciteten inte längre göras med statlig insyn om nyttjanderätten
            till den skulle säljas.
          </p>
          <p xml:id="i-2aKEzXzaEeV1p2w5ZC8Gby">
            Går det att säkra viktiga samhällsfunktioner utan en statligt
            ägd, opererad, styrd och prioriterad infrastruktur för kommunikation?
            Vågar vi förlita oss på att privata aktörer tar samhällsansvar
            och gör de investeringar som krävs? Hur ser samhället till att
            privata aktörer tar sitt ansvar i en krissituation, när det kan
            innebära kostnad i stället för omedelbar vinst? Hur ska regeringen
            kunna ta ansvar för en krishantering om den avhänder sig kontrollen
            över data- och telekommunikation till privata aktörer?
          </p>
          <p xml:id="i-U1WWCmCyB31JeLzCP99oej">
            Var finns den digitala trafiken för de samhällsviktiga funktionerna?
            Har det tagits hänsyn till var trafiken ligger om ett samhälle
            befinner sig i kris? Vad händer om ett privat bolag hanterar trafiken,
            går det att reglera, prioritera, resurssätta, samutnyttja samhälliga
            resurser i denna form? Var ska kompetensen finnas? Hur ser incitamentet
            ut för en privat aktör? När går force majeur-klausulen in? Räcker
            vite som påtryckning vid en kris?
          </p>
          <p xml:id="i-L52KW64ykjpXQTL9SC1zoj">
            Dessa frågor måste besvaras för att skapa förutsättningar för
            en robust, statligt kontrollerbar kommunikationsinfrastruktur
            med tillräcklig kapacitet.
          </p>
          <head xml:id="i-BV6dMN4VLt89GRp1fqcmex" type="h1">
            Förslag till åtgärd
          </head>
          <p xml:id="i-R9YqUoWPtoudCY7QP3RbJi">
            En organisation med ett tydligt uppdrag att säkerställa, utveckla
            och upprätthålla tillgängliga och skyddade infrastrukturer för
            ett begränsat antal myndigheter med särskilda behov kan ge goda
            effekter i hela samhället. Även om en sådan organisation enbart
            arbetar för dessa myndigheter, för att inte snedvrida konkurrensen,
            kan den bidra till att höja nivån även i de privata kommunikationsinfrastrukturerna.
            Genom att agera katalysator och kravställare kan den indirekt
            hjälpa övriga offentliga organisationer att bli bättre beställare
            och köpare. Detta skapar ett tryck på de privata aktörerna att
            nå upp till de krav som den upphandlande enheten ställer. Sammantaget
            bör detta kunna ge en högre robusthetsnivå även i de privata aktörernas
            kommunikationsinfrastruktur och ge alla deras tjänster en högre
            robusthet. På så sätt skapas utrymme för hemsjukvård och andra
            typer av tjänster som samhällets invånare önskar och som kräver
            en högre robusthet. Det är viktigt att ta till vara möjligheten
            att utveckla en förhöjd robusthet i de svenska fibernäten som
            kommer slutanvändarna till del. Detta bör riksdagen tillkännage
            för regeringen som sin mening.
          </p>
          <p xml:id="i-RYb5Po3Y4GDwXCEVUuu7XK">
            Detta gäller såväl för kommunikationen som för säker lagring
            av data. Det är dålig hushållning med skattemedel om alla myndigheter
            med särskilda behov bygger egna säkra datorhallar. Det är klokare
            att det tjugotal myndigheter (länsstyrelserna ej inräknade) som
            det handlar om bygger tillsammans. Istället för att de cirka 20
            myndigheterna bygger 40 hallar (det krävs dubbla hallar för att
            hålla redundans) så skulle hälften eller färre kunna byggas för
            en rimligare kostnad och dessutom få en högre säkerhet. I och
            med att säkerhetshoten ökar behöver säkerheten öka. Ett nära samarbete
            ger förutsättningar för bättre och säkrare lösningar till en lägre
            kostnad.
          </p>
          <p xml:id="i-Lf4a4Vx5bNLWrM2YpH8eyn">
            Det bör snarast utredas hur ett sådant samarbete kan se ut och
            organiseras, för att utveckla möjligheten till robusta samhällskritiska
            kommunikationssystem och drift av samhällskritiska system. Detta
            bör riksdagen ge regeringen tillkänna som sin mening.
          </p>
          <p xml:id="i-PeVSj8ggKvxHCLFFCUmLQd">
            Problemen med att lägga ut driften av it- och telekommunikation
            för dessa myndigheter på annan part (outsourcing) blev tydliga
            när Tietos servrar kraschade 2011. Det var då en privat aktör
            som bestämde i vilken ordning som berörda offentliga kunder skulle
            kopplas upp igen. MSB hade ingen möjlighet att påverka eller få
            information (se Reflektioner kring samhällets skydd och beredskap
            vid allvarliga it-incidenter En studie av konsekvenserna i samhället
            efter driftstörningen hos Tieto i november 2011).
          </p>
          <p xml:id="i-9dsUoUy51VTMw3YHe5FpD4">
            MSB föreslog i sin utredning Tillgänglig och skyddad kommunikationsinfrastruktur
            för offentlig sektor att Trafikverkets it-enhet, Trafikverket
            ICT, får ansvar för drift och förvaltning av de samhällskritiska
            delarna av det statligt kontrollerbara it- och telekommunikationsnätet.
            Trafikverket ICT har såväl infrastruktur som kompetens för att
            hantera samhällskritisk information. Detta skulle kunna vara en
            möjlig lösning på problemet eller delar av det.
          </p>
          <p xml:id="i-A5KEDM3EmqnrrEKvkvUHLt">
            Det bör snarast utredas hur en organisation som kan höja robusthet
            och återhämtningsförmåga för data- och telekommunikation ur ett
            statligt strategiskt perspektiv kan se ut. Detta bör riksdagen
            ge regeringen tillkänna som sin mening.
          </p>
          <p xml:id="i-RjSHjd9qPV6AE364nAim5s">
            Mot bakgrund av det ovan anförda är det rimligt att regeringen
            tar ansvar för att säkerställa en högre robusthet i it- och telekommunikationsnät
            som de myndigheter som har behov av statligt kontrollerbar kommunikationsinfrastruktur
            använder sig av.
          </p>
        </div>
        <div xml:id="i-RS47MVCSRCh4991KwoWRPM" type="signatureBlock">
          <list xml:id="i-4jZivfScajzciJevJzAZoH">
            <item xml:id="i-9VdDCKjptVGB7ABcBoUPmt" who="i-DLt3BwBDVwBxqxVEki5m5B" type="signature">
              Annika Lillemets (MP)
            </item>
          </list>
        </div>
      </div>
    </body>
  </text>
</TEI>
