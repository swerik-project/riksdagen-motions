<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00295">
  <teiHeader>
    <fileDesc>
      <titleStmt>
        <title>Nationell handlingsplan för SRHR</title>
        <author corresp="i-7YbH6oTUwG4Qn94QEVE6as">av Gunvor G Ericson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nationell handlingsplan för SRHR</title>
          <idno type="rdwebb">GZ02So295</idno>
          <rs type="number">So295</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So295/text</ref>
          <ref type="dokument_url_html">http://data.riksdagen.se/dokument/GZ02So295</ref>
          <ref type="dokumentstatus_url_xml">http://data.riksdagen.se/dokumentstatus/GZ02So295</ref>
          <ref type="doc">http://data.riksdagen.se/fil/2270CACA-C3F5-4680-92F3-2567E1F4A3A1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-D7mgFwiCKxywz1E18YrEuZ</idno>
            <name>Agneta Luttropp</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-98dCyWLyxzEiNohCMkwxoj" type="signed"/>
        <correspContext corresp="i-98dCyWLyxzEiNohCMkwxoj">
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-Xw3dNbwa4hjDiSrSfFCZsz"/>
          <note type="signatory" corresp="i-D7mgFwiCKxywz1E18YrEuZ"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-HPynAWX7YWeg9PGJ5QA7fo" type="numbering">
          <date when="2011-10-04"/>
        </correspAction>
        <correspAction xml:id="i-LhssVoD2cXf1adEDtNHZ4Z" type="submission">
          <date when="2011-09-30"/>
        </correspAction>
        <correspAction xml:id="i-RyUdPz2QoXLHUm6MpQm8rk" type="transfer">
          <date when="2011-09-29"/>
        </correspAction>
        <correspAction xml:id="i-Ay9XeoyvcmJVKSYU8KVQT3" type="assigned"/>
        <correspContext corresp="i-Ay9XeoyvcmJVKSYU8KVQT3">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PYLww77FjdEyqug3aTWM6f">
            Förslag till riksdagsbeslut
          </head>
          <list style="ol">
            <item xml:id="i-EDU1ZMftqz4YG6rthqGHBq">
              Riksdagen tillkännager för regeringen som sin mening vad som
              anförs i motionen om att ta fram en nationell policy för sexuell
              och reproduktiv hälsa och tillhörande rättigheter.
            </item>
            <item xml:id="i-QeUAe6bbHbdFdPMSu9H1cR">
              Riksdagen tillkännager för regeringen som sin mening vad som
              anförs i motionen om behovet av att samordna det preventiva arbetet
              för att förhindra oönskade graviditeter samt STI och hiv.
            </item>
          </list>
        </div>
        <div type="motContent">
          <head xml:id="i-RdV2iWj2coSmTaw6hxXBG3" type="h1">
            Motivering
          </head>
          <p xml:id="i-H11vs7SC2nmk1mDZTx3nMw">
            Sverige har sedan många år varit drivande när det gäller att
            lyfta fram frågor om sexuell och reproduktiv hälsa och rättigheter,
            inklusive kvinnors rättigheter och jämställdhet mellan kvinnor
            och män internationellt. Regeringen antog i februari 2006 en policy
            för arbetet med sexuell och reproduktiv hälsa och rättigheter
            i den internationella politiken. I denna definieras sexuell hälsa,
            sexuella rättigheter, reproduktiv hälsa och reproduktiva rättigheter
            utifrån existerande internationella överenskommelser på följande
            sätt:
          </p>
          <list style="ul">
            <item xml:id="i-L5wHwjtjaQDKLqQFbQvPou">
              Sexuell hälsa handlar om livskvalitet och personliga relationer,
              om rådgivning och hälsovård.
            </item>
            <item xml:id="i-EniE7ybyVnMP65M83L98Ar">
              Sexuella rättigheter innefattar rätten för alla människor att
              bestämma över sin egen kropp och sexualitet.
            </item>
            <item xml:id="i-CxSswztsjvH68iNjGCZMsP">
              Reproduktiv hälsa är ett tillstånd av fullständigt fysiskt, psykiskt
              och socialt välbefinnande i det reproduktiva systemet och alla
              dess funktioner och inte bara frånvaro av sjukdom.
            </item>
            <item xml:id="i-FRxbwz2Zb1cuNpZn7tkvXR">
              Reproduktiva rättigheter omfattar den enskilda individens rätt
              att bestämma antalet barn och hur tätt dessa ska komma.
            </item>
          </list>
          <p xml:id="i-2RT3BvCrSTHS4zvtrri63K">
            Dessa rättigheter ska varje människa kunna hävda utan risk för
            diskriminering, våld eller tvång.
          </p>
          <head xml:id="i-4vTmHwr6W431pF7h1xzqSD" type="h2">
            Sverige saknar policy för det egna arbetet
          </head>
          <p xml:id="i-VRRcUVK8AkiYh35ti2SfMn">
            En policy för det internationella arbetet finns alltså men motsvarande
            för det nationella arbetet saknas däremot. Sverige har en Nationell
            strategi mot hiv/aids och vissa andra smittsamma sjukdomar som
            antogs 2005, men det är inte ofta den lyfts fram.
          </p>
          <p xml:id="i-ToJZ3vuCpcPhrRBGh3Pqv2">
            I stället har regeringen satt i gång flera arbeten om prevention
            av hiv, sti (sexually transmitted infections) och oönskade graviditeter
            utan att det lett till någon samlad strategi. Socialstyrelsen
            har utformat en klamydiastrategi liksom en kommunikationsstrategi
            kring detsamma. Socialstyrelsen har också tittat närmare på hur
            ungdomsmottagningar jobbar preventivt med oönskade graviditeter.
            På Socialdepartementet jobbade en grupp under ledning av Anders
            Milton med att få fram ett förslag på hur man bäst förebygger
            oönskade graviditeter och sti. Flera förslag presenterades i juni
            2009 i promemorian Bättre förutsättningar för det förebyggande
            arbetet (S2007:D), men sedan har regeringen inte gjort något av
            dem.
          </p>
          <p xml:id="i-JAMr4qRH9Gz5r9jec3ZwBP">
            Flera av dessa förslag bör förverkligas och genomföras. Ett förslag
            i promemorian är att Socialstyrelsen ska ha i uppdrag att samordna
            det nationella preventiva arbetet. Särskilt viktigt är det att
            hålla samman arbetet nu när arbetet med att förebygga hiv har
            flyttats från Socialstyrelsen till Smittskyddsinstitutet.
          </p>
          <p xml:id="i-NRcEiQm8FjpqEqf55YV3uv">
            En webbportal som samlar fakta om sti och hiv lanseras under
            2009, och en ungdomsmottagning på nätet har etablerats. Regeringens
            arbete med prevention av sti, hiv och oönskade graviditeter spretar
            åt många håll, och det är svårt att få riktig koll på vilken riktning
            arbetet tar. Med en nationell policy som grund skulle de olika
            insatserna bättre kunna arbeta mot samma mål.
          </p>
          <p xml:id="i-CpxoeAvGWNKBa91dAjqC6S">
            Riksdagen behandlade år 2009 en motion från Miljöpartiet om nationell
            policy för SRHR (2008/09:So399), men motionen avslogs med hänvisning
            till pågående arbete som skulle redovisas i april 2009. Men två
            år senare har regeringen ännu inte lagt fram något förslag till
            samlad policy för sexuell och reproduktiv hälsa och tillhörande
            rättigheter.
          </p>
          <p xml:id="i-TyRShpTePdC8oaKdUBdBQk">
            Statens folkhälsoinstitut (FHI), som har regeringens uppdrag
            att analysera och följa upp den nationella folkhälsopolitiken,
            samt att rekommendera framtida satsningar på ett sådant sätt att
            det ska underlätta för regeringen att göra strategiska val och
            prioritera bland de föreslagna åtgärderna, föreslog i den folkhälsopolitiska
            rapporten 2010 följande:
          </p>
          <list style="ul">
            <item xml:id="i-RZ8QVQ1N6dqfLgdA9bRB7U">
              Upprätta en nationell strategi för sexuell och reproduktiv hälsa
              och rättigheter (SRHR-strategi).
            </item>
            <item xml:id="i-4vtad8rwa5BkTgaYyXBf34">
              Genomföra befolkningsstudier inom SRHR-området.
            </item>
          </list>
          <p xml:id="i-4hQ3yPqvBPdz52ALAydrNk">
            RFSU visade i sin senaste Sverigebarometer att det råder stora
            skillnader i tillgången till hälso- och sjukvård kopplad till
            sexuell och reproduktiv hälsa och rättigheter. Kostnaderna för
            p-piller för unga människor skiljer sig åt i landet, regler för
            insemination är olika mellan landstingen liksom tillgängligheten
            till ungdomsmottagningarna. För att säkerställa en sammanhållen
            politik på detta område som gör vården likvärdig i hela landet
            bör en nationell SRHR-policy utformas. Idag utformar landstingen
            sina egna SRHR-strategier/policyer men det saknas riktlinjer för
            vad dessa ska innehålla.
          </p>
          <head xml:id="i-K185LRsnXT3nk4cEErY8Xw" type="h3">
            Vad bör en nationell policy innehålla? Och varför behövs det
            en sådan?
          </head>
          <p xml:id="i-DFY8pHuaecfMKvjiNnLEEc">
            En nationell policy med långsiktiga mål och ett tydligt ställningstagande
            för människors rätt att själva fatta beslut om sin kropp och där
            allas rättigheter respekteras är nödvändig, dels för att det preventiva
            arbetet ska bli effektivt, dels för att verkligen säkerställa
            människors rättigheter. Landstingen gör sina egna SRHR-strategier
            och policyer, men nationella riktlinjer för detta saknas. Inom
            folkhälsopolitiken har riksdagen antagit ett övergripande mål
            att skapa samhälleliga förutsättningar för en god hälsa på lika
            villkor för hela befolkningen. Sexuell och reproduktiv hälsa är
            ett av de elva målområden som beslutats av riksdagen. De olika
            målområdena fokuserar på de faktorer i samhället som påverkar
            folkhälsan, det vill säga på livsvillkor, miljöer, produkter och
            levnadsvanor. Ansvaret för målen är fördelade mellan olika aktörer
            och nivåer i samhället.
          </p>
          <p xml:id="i-7xe8F3timYkQ8nmJacRaqz">
            Olika landsting och kommuner gör i dag olika prioriteringar om
            hur man arbetar med SRHR-frågor, till exempel tillgänglighet till
            ungdomsmottagningar, pillersubvention, abortstatistik, regler
            för ivf och insemination samt möjligheten att sterilisera sig.
          </p>
          <p xml:id="i-Ng2i8F8RYbzx8Ltojt9Srf">
            Med en nationell policy ges ett gemensamt ramverk att utgå ifrån
            som sedan kan anpassas till lokala förutsättningar. Det är också
            viktigt att Sverige har en sammanhållen SRHR-strategi för att
            främja trygg och säker sexualitet hela livet och att unga människor
            inte bara får bilden av att sex handlar om att motverka risker.
            I denna strategi bör även specifika skrivningar om hbt-personers
            rättigheter ingå.
          </p>
          <p xml:id="i-PnK2shzM8gvf8rpBSDas2d">
            Det svenska nationella arbetet med sexuell och reproduktiv hälsa
            är allt för splittrat. Sverige behöver en nationell policy för
            det nationella arbetet som tar sikte på sti, hiv och oönskade
            graviditeter samt på människors rättigheter på området.
          </p>
          <p xml:id="i-2NCiRbTonSmsn6FAkiT86H">
            En policy bör innehålla riktlinjer på följande områden: information,
            utbildning och kommunikation.
          </p>
          <p xml:id="i-MQJn6D9uSH1uskkexYD992">
            Unga människors rätt till information och utbildning finns omskrivna
            i flera internationella överenskommelser, till exempel i Cedaw,
            barnrättskonventionen (CRC) och i den överenskommelse som runt
            145 länder kom överens om vid befolkningskonferensen i Kairo 1994
            (ICPD). I Sverige är sex- och samlevnadsundervisning obligatoriskt
            i skolan. Genom skolan når man i princip alla unga människor,
            och därför är skolans undervisning på området betydelsefull. Forskning
            visar också att särskilt unga män får sin kunskap om sexualitet
            just från skolan.
          </p>
          <list style="ul">
            <item xml:id="i-8BUgoUUUAVQeeAxBx7nJhd">
              Säkerställ att sex- och samlevnadsundervisningen förblir obligatorisk
              i skolan.
            </item>
            <item xml:id="i-Q8nPSg6qNGf9nW8qRn4h5P">
              Information om sex och samlevnad bör finnas både i och utanför
              skolan.
            </item>
            <item xml:id="i-NEkkW1gd7XDeNMZ4RqYuFw">
              Information om sexualitet bör finnas i informationskampanjer
              som riktar sig till allmänheten.
            </item>
          </list>
          <head xml:id="i-6fRsoB7Wb9K97oZ2tjPN75" type="h2">
            Ungdomsmottagningar och annan service
          </head>
          <p xml:id="i-3KSbBwRWcdLRuGNegN7ooi">
            I dag finns ingen lag som reglerar tillgången eller kvaliteten
            på ungdomsmottagningar. Effekterna av det ser vi bland annat på
            sommaren då många stänger delvis eller helt. Det bör finnas regler/lagtext
            som säkerställer att varje landsting/kommun ska erbjuda tillgång
            till ungdomsmottagning.
          </p>
          <p xml:id="i-DPZrM8N1jRjswVBgDLADQ8">
            Se även Miljöpartiets tidigare motion 2008/09:So286 där vi skriver
            om att riksdagen ska tillkännage för regeringen som sin mening
            vad som anförs i motionen om att verka för att en nationell norm
            vad gäller tillgänglighet till ungdomsmottagningar fastställs.
          </p>
          <p xml:id="i-GKxnxiVw58Y1mzoFK7NjXd">
            En viktig grupp att nå när det gäller kondomanvändning är män.
            Statistik från FSUM (Föreningen för Sveriges ungdomsmottagningar)
            visar att endast 13 procent av besökarna var män år 2006. För
            att råda bot på denna situation behöver ungdomsmottagningarna
            ökad tillgänglighet, till exempel genom att skräddarsy mottagningstider
            riktade just till denna grupp.
          </p>
          <p xml:id="i-PiQ7CYALKb1t5zMT1ap3eL">
            Ungdomsmottagningar räcker inte. Även inom skolhälsovården och
            annan hälsovård, till exempel Sesammottagningar, måste människor
            kunna få svar om sexualitet.
          </p>
          <head xml:id="i-FcLxs3jAgmXoZetmva36hi" type="h2">
            Tillgång till preventivmedel
          </head>
          <p xml:id="i-9nReY1tnAiXYvTkddAbKNc">
            I Sverige finns relativt god tillgång till preventivmedel. Däremot
            bör regeringen göra en satsning på information om säkrare sex
            eftersom vi ser att preventivmedel inte används i den utsträckning
            som behövs för att få ned klamydiasiffrorna, hivtalen och antalet
            oönskade graviditeter. Det finns ett glapp mellan tillgången och
            användandet. Skillnaderna i landet är stora vad gäller subvention
            av preventivmedel. RFSU visar i sin barometer 2011 (liksom 2010),
            att skillnaderna i subvention av p-piller skiljer sig mycket åt
            mellan landstingen. Det betyder att en 19-åring i till exempel
            Skåne inte betalar någonting för sina p-piller medan en 19-åring
            i Västerbotten kan få betala upp till 600 kronor per år för sina
            p-piller beroende på sort.
          </p>
          <p xml:id="i-Bair6sxWBcYcSrnVVK2KHH">
            Kostnadsfrågan för den enskilde är naturligtvis betydelsefull
            i sammanhanget, men det handlar också om kunskap. Det är viktigt
            att säkerställa att människor har kunskap om vilka preventivmedel
            som finns att tillgå och att det är liknande ekonomiska förutsättningar.
          </p>
          <head xml:id="i-PfmGiBq4ypnvLEJhLHQdw2" type="h2">
            Sti och hiv
          </head>
          <p xml:id="i-BuXdCmenDdpc9EXe1umYEQ">
            Socialstyrelsens uppföljning visar att klamydia som är den vanligaste
            rapporteringsskyldiga könssjukdomen (sexually transmitted infection)
            ökat mycket snabbt. Även om trenden vänt nedåt ligger klamydia
            fortsatt på en hög nivå. 2007 rapporterades 47 000 fall, de flesta
            bland ungdomar.
          </p>
          <p xml:id="i-PsAKRML9RVFPWYoDMFkEeC">
            Vi anser att arbetet med att förebygga hiv och sti måste ske
            på bred front och grunda sig i ett rättighetsperspektiv, vara
            åldersspecifik och beakta genusaspekten.
          </p>
          <p xml:id="i-By1r73B6AeqvaoR9F1rL6i">
            En policy måste också särskilt titta på utsatta gruppers behov.
            Den senaste tiden har flera rapporter visat på stora skillnader
            i hälsa utifrån socioekonomisk bakgrund.
          </p>
          <p xml:id="i-89r29rCsUXk45fivpBFz2R">
            En annan grupp som bör beaktas i sammanhanget är män som har
            sex med män.
          </p>
          <head xml:id="i-F18cNj1Ca3j9GwEPyCntdr" type="h2">
            Oönskad graviditet och abort
          </head>
          <p xml:id="i-3RcgvM4S6fEEhwaw6u6nnM">
            Att själv ha rätt att bestämma om man vill genomföra en abort
            eller inte är självklart för de allra flesta i Sverige. Men trots
            det är det viktigt att denna rättighet bevakas och inte försvagas
            på något sätt, till exempel genom samvetsklausuler, föräldrars
            rätt att vara med och bestämma etcetera. I en policy bör det även
            omnämnas att alla har rätt att få information om den svenska abortlagstiftningen
            och att den ska finnas tillgänglig på flera språk. De samtal som
            förs med den abortsökande kvinnan ska naturligtvis vara opartiska,
            men att så är fallet bör på något sätt betonas och följas upp.
            En policy bör även ta upp frågan om rätten att välja abortmetod
            och därmed frågan om kötider. Ett sätt att minimera kötiden är
            att utbilda barnmorskor så att de kan ansvara för hela processen
            kring medicinska aborter.
          </p>
          <p xml:id="i-DRAC2Q48HVZRdyWVt2kZL8">
            En policy bör innehålla skrivningar om att abort ska vara tillgängligt
            i alla landsting.
          </p>
        </div>
        <div type="motSignatures">
          <list>
            <item xml:id="i-C2psu7HUYBPw82sCR37adB" who="i-7YbH6oTUwG4Qn94QEVE6as">
              Gunvor G Ericson (MP)
            </item>
            <item xml:id="i-HPfDTHt9aQV1LpMjpc9wT2" who="i-Xw3dNbwa4hjDiSrSfFCZsz">
              Magnus Ehrencrona (MP)
            </item>
            <item xml:id="i-DBueVQBQKbZ4mChhLjs26Y" who="i-D7mgFwiCKxywz1E18YrEuZ">
              Agneta Luttropp (MP)
            </item>
            <item xml:id="i-3c6n86ozWJYtvjwqS6uT3c" who="i-9x2nw6aosA3pyEJfJTc1eD">
              Ulf Holm (MP)
            </item>
          </list>
        </div>
      </div>
    </body>
  </text>
</TEI>
