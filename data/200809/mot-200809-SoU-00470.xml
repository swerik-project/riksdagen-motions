<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00470">
  <teiHeader>
    <fileDesc>
      <titleStmt>
        <title>Grön alkoholpolitik</title>
        <author corresp="i-VRHymVx7EsX48sg7b5qmpS i-7YbH6oTUwG4Qn94QEVE6as">av Jan Lindholm och Gunvor G Ericson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Grön alkoholpolitik</title>
          <idno type="rdwebb">GW02So470</idno>
          <rs type="number">So470</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So470/text</ref>
          <ref type="dokument_url_html">http://data.riksdagen.se/dokument/GW02So470</ref>
          <ref type="dokumentstatus_url_xml">http://data.riksdagen.se/dokumentstatus/GW02So470</ref>
          <ref type="doc">http://data.riksdagen.se/fil/2280D6B9-0835-4F2B-A06E-4D6C9B9A9EEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MPzN4XFt7UVFe9UcMNJMcm" type="signed"/>
        <correspContext corresp="i-MPzN4XFt7UVFe9UcMNJMcm">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-7YbH6oTUwG4Qn94QEVE6as"/>
        </correspContext>
        <correspAction xml:id="i-3UXveAtENxzySCqE5eHKhj" type="numbering">
          <date when="2008-10-08"/>
        </correspAction>
        <correspAction xml:id="i-UuLbUFmX4kjAruiB5i1QoZ" type="submission">
          <date when="2008-10-06"/>
        </correspAction>
        <correspAction xml:id="i-BnGbYRVk4qjCMffKFwadD1" type="transfer">
          <date when="2008-10-05"/>
        </correspAction>
        <correspAction xml:id="i-2DaU5KZ8guDQ5N1kzmvAo4" type="assigned"/>
        <correspContext corresp="i-2DaU5KZ8guDQ5N1kzmvAo4">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-RntcNyaUBWK76a68h3jWPt" type="motBody">
        <div xml:id="i-CiT6aZS8nFbgqgy9dcDxjo" type="motProposal" subtype="förslag">
          <head xml:id="i-B97UyFJnj39rV52HW5K9UL">
            Förslag till riksdagsbeslut
          </head>
          <list xml:id="i-RRetXDggzFKmTxbmaJi2P3" style="ol">
            <item xml:id="i-DexGu1rQ4vMnmCX5oaNYn5">
              Riksdagen tillkännager för regeringen som sin mening vad som
              anförs i motionen om att Sverige snarast ensidigt bör återinföra
              införselregler för alkohol på den nivå som gällde före det svenska
              EU-medlemskapet för att skydda folkhälsan. 1
            </item>
            <item xml:id="i-MofybCGjF13WqzvzU4vwkv">
              Riksdagen tillkännager för regeringen som sin mening vad som
              anförs i motionen om att alkoholens allvarliga hot mot folkhälsan
              ska användas som huvudsakligt argument om Sveriges beslut om införselbegränsning
              ifrågasätts. 1
            </item>
            <item xml:id="i-8aEUQsostw8d2mXpnfdqKp">
              Riksdagen tillkännager för regeringen som sin mening vad som
              anförs i motionen om att kraftfulla insatser för att minska alkoholens
              skadeverkningar ger större intäkter än kostnader för samhället.
            </item>
            <item xml:id="i-R5SCrYHDpzFzpRvhutFVyH">
              Riksdagen tillkännager för regeringen som sin mening vad som
              anförs i motionen om behovet av att prioritera arbetet med alkoholkontroller
              i trafiken. 2
            </item>
            <item xml:id="i-Wm6cRWmXMrapf91r61kqny">
              Riksdagen tillkännager för regeringen som sin mening vad som
              anförs i motionen om behovet av att prioritera bekämpandet av
              brottslighet där alkohol är involverad. 2
            </item>
            <item xml:id="i-r8VbcpKiVH9tVmGYNg6g2">
              Riksdagen tillkännager för regeringen som sin mening vad som
              anförs i motionen om uppföljning av de totala samhällsekonomiska
              effekterna av de föreslagna åtgärderna.
            </item>
            <item xml:id="i-XRDpaqTQYSA6h9QNUZMMSW">
              Riksdagen tillkännager för regeringen som sin mening vad som
              anförs i motionen om Systembolagets framtida roll.
            </item>
            <item xml:id="i-6rZA9tozUdwiDmZQuq5hG7">
              Riksdagen tillkännager för regeringen som sin mening vad som
              anförs i motionen om varningstexter på alkoholförpackningar.
            </item>
            <item xml:id="i-9y6Qy2AwKakYLvWmhGrfWx">
              Riksdagen tillkännager för regeringen som sin mening vad som
              anförs i motionen om förebyggande arbete.
            </item>
            <item xml:id="i-MdyRMF5yuHU5uuYZutJK7n">
              Riksdagen tillkännager för regeringen som sin mening vad som
              anförs i motionen om vikten av att vid arbete med internationella
              biståndsinsatser lyfta fram handel med alkohol som en kraftigt
              utvecklingshämmande faktor. 3
            </item>
            <item xml:id="i-DkSLG1HaAjMa34tZHuC4Xa">
              Riksdagen tillkännager för regeringen som sin mening vad som
              anförs i motionen om att lyfta fram frågan om aggressiv marknadsföring
              av alkohol som en utvecklingshämmande faktor inom ramen för EU:s
              arbete med WTO och GATS samt vid alla andra tillfällen när handelsregler
              diskuteras och förhandlas. 4
            </item>
            <item xml:id="i-AzQdMcFa2KjzGaU1sLWDVY">
              Riksdagen tillkännager för regeringen som sin mening vad som
              anförs i motionen om vikten av att lyfta fram frågan om aggressiv
              marknadsföring av alkohol som en utvecklingshämmande faktor inom
              ramen för FN:s arbete med utvecklingsfrågor. 3
            </item>
          </list>
          <p xml:id="i-BUW8gk8BqzQ1Z4NmpurspU">
            1 Yrkandena 1 och 2 hänvisade till SkU.
          </p>
          <p xml:id="i-7nZEqNthn4HviSsthpzws9">
            2 Yrkandena 4 och 5 hänvisade till JuU.
          </p>
          <p xml:id="i-8yPY6FJRXnymsY2FYzfpQU">
            3 Yrkandena 10 och 12 hänvisade till UU.
          </p>
          <p xml:id="i-XF1zK2SFw9mVbvwaazgcJN">
            4 Yrkande 11 hänvisat till NU.
          </p>
        </div>
        <div xml:id="i-4B9zMsBedNi4Bo9s3CtZSi" type="motContent">
          <head xml:id="i-K3RjcjyQjHJn81Dm8ZSzUg" type="h1">
            Bakgrund
          </head>
          <p xml:id="i-56hJqop4bBFC4zbX38Cr3B">
            75 procent av alla våldsbrott som sker i Sverige sker under påverkan
            av alkohol. 40 procent av allt våld sker på fredagar och lördagar
            då alkoholkonsumtionen är som störst. Mellan 5 000 och 7 000 människor
            dör årligen till följd av alkoholrelaterade problem. Uppskattningsvis
            har 10 procent av alla svenskar alkoholproblem. Dessa 10 procent
            av befolkningen konsumerar 60 procent av all alkohol som konsumeras
            i landet.
          </p>
          <p xml:id="i-6xcfnvTUcp9j9DxXP82y5t">
            200 000 barn i Sverige lever med minst en förälder som missbrukar
            alkohol. Det innebär att i genomsnitt har två till tre barn i
            varje skolklass sådana hemmavillkor. Det är dessa som drabbas
            hårdast även om de flesta gömmer sina problem inombords. Tyvärr
            får dessa barn inte en rättvis möjlighet till en utvecklande skolgång
            och ett bra liv. I det tysta vårdar de ofta sina föräldrar och
            tar hand om syskon.
          </p>
          <p xml:id="i-SxHJp7AeKcEMAqLU8Co1vn">
            Globalt söker alkoholindustrin ständigt nya marknader. I svaga
            länder utan restriktioner för marknadsföring ter sig ofta metoderna
            för marknadsföring groteska i ett svenskt perspektiv. Med hjälp
            av de grövsta metoderna försöker man snärja nya brukare in i vanor
            och beroende som de inte har kunskap om.
          </p>
          <p xml:id="i-BQgqQ49Dzt4TGiAE13Uxv3">
            De punktskatter vi får in från försäljningen av alkohol täcker
            långtifrån den kostnad samhället drabbas av på grund av alkoholens
            skadeverkningar. Införseln i landet ökar och gränserna för vad
            som är legalt och inte blir allt svårare att uttolka.
          </p>
          <p xml:id="i-SJDwihJRrgfFdUnEozi17W">
            Krav i tidigare motioner liknande dem som framförs i denna motion
            har riksdagen tidigare behandlat och avslagit. Med smärre förändringar
            samt några tillkommande krav förnyas här en alkoholpolitisk framställan
            till riksdagen.
          </p>
          <head xml:id="i-BVqu7numtCVixAoPra2WBr" type="h1">
            Förslag till åtgärder
          </head>
          <head xml:id="i-85aEoxRS2GeeiHo98gpFoo" type="h2">
            Begränsa införseln av alkohol
          </head>
          <p xml:id="i-WUTcsMGmEVd5LMZcsWEAmV">
            Idag är det näst intill en omöjlighet att tala om legal och icke
            legal införsel av alkohol. Tillämpningen av de indikativa nivåerna
            med det särskilda undantaget för ökade nivåer vid 50-årsfest,
            bröllop och liknande tillställningar gör att det snarare är lastkapaciteten
            på fordonen som sätter stopp för hur stora mängder som förs in
            och inte några alkoholpolitiska ambitioner. Det måste dock inte
            vara på det viset. Trots det svenska EU-medlemskapet och de därtill
            hörande reglerna för varors fria rörlighet finns det utrymme för
            att pröva ett återinförande av tidigare gällande införselbestämmelser.
            Det är rimligt att Sverige prövar att med hänvisning till artikel
            30 (konsoliderad Niceversion) hävda rätten till kvantitativa begränsningar
            för att skydda folkhälsan.
          </p>
          <p xml:id="i-XgUxQt2rqcFK6LKaiLbxnZ">
            Sedan regeringsskiftet efter valet 2006 har det varit väldigt
            tyst från regeringens sida i denna fråga. De tidigare oppositionspartierna
            jagade den förra regeringen som arbetade med denna fråga i Bryssel.
            Folkhälsominister Maria Larsson (kd) har i riksdagen sagt att
            regeringen arbetar med frågan men inget har sipprat ut. Enligt
            den information som finns att få i Bryssel så ligger frågan på
            is.
          </p>
          <p xml:id="i-8ueZ7aRL7eRoEdxLGpk9Sq">
            För att något skall ske i denna fråga så är det uppenbart att
            riksdagen måste ge regeringen till känna som sin uppfattning vad
            som ovan har sagts om att Sverige snarast ensidigt måste återinföra
            ändrade införselregler för alkohol på den nivå som gällde före
            det svenska EU-medlemskapet för att på så vis skydda folkhälsan.
          </p>
          <head xml:id="i-2JiFhmHBKpehHCCghotj36" type="h2">
            Vikten av att använda folkhälsoargumentet
          </head>
          <p xml:id="i-CjSQeoAcXSCpHVB73WaCDQ">
            Insikten om att folkhälsa är en viktig ekonomisk fråga håller
            på att växa fram inom EU. Det är därför ett argument i tiden och
            dessutom bidrar Sverige genom att använda det till att skynda
            på en viktig process inom EU. Men det är viktigt att agera snabbt.
            Helt nya beteenden håller på att utvecklas och blir svårare att
            bemöta ju längre det får fortgå.
          </p>
          <p xml:id="i-XE4wEmrtPxVMuJu8WUmaAb">
            Att använda skyddet av folkhälsan är inte bara betydelsefullt
            utifrån möjligheterna att senare vinna den process som självklart
            skulle bli följden av ett återinförande av kraftigt sänkta införselnivåer
            för alkohol till Sverige. Det är även viktigt som motiv för det
            opinionsarbete som regeringen måste initiera om en förändring
            skall vara framgångsrik.
          </p>
          <p xml:id="i-Qe17mXqsGmyGvdYCJEFuD4">
            Därför bör riksdagen ge regeringen till känna som sin mening
            vad som ovan har framförts om att alkoholens allvarliga hot mot
            folkhälsan skall användas som huvudsakligt argument när Sveriges
            nödvändiga beslut om nya och kraftfulla införselbegränsning eventuellt
            ifrågasätts.
          </p>
          <head xml:id="i-AczYViRSuLJcSvqksMe9dq" type="h2">
            God ekonomi att minska tillgången på alkohol
          </head>
          <p xml:id="i-WqpXEmZRG5MDvgUEnj7xcy">
            Ett resultat av en kraftsamling kring alkoholpolitiken blir naturligt
            att skatteintäkterna ökar. Konsumtionen kommer inte att minska
            i samma omfattning som det åtminstone är möjligt att minska privatinförsel,
            smuggling och illegal produktion. Det är möjligt att den legala
            försäljningen då ökar i en sådan omfattning att den intäktsökningen
            till och med överstiger kostnaderna för att hävda en ny politik
            inklusive en införselbegränsning.
          </p>
          <p xml:id="i-74YXuEuCmnWXgtkzNFX19M">
            På några års sikt är det otvivelaktigt så att vinsterna överstiger
            kostnaderna. Vi vet att tillgängligheten är den starkaste faktorn
            när det gäller att påverka det totala intaget. Det kan dock vara
            svårt att bevisa detta eftersom de stora vinsterna bland annat
            består i alla de insatser som kommunsektorn inte behöver vidta
            på grund av missbruksproblematik. Det är därför önskvärt att regeringen
            tar initiativ till en studie som följer frågan och samlar in sådan
            kunskap att det blir möjligt att redovisa effekterna för samhällets
            totala ekonomi av den förändring i alkoholbeteende som en restriktivare
            alkoholpolitik troligen leder till.
          </p>
          <p xml:id="i-4GXsdDjVniiBNDzUTHKvwD">
            Det är därför av stor vikt att riksdagen ger till känna för regeringen
            som sin mening vad som i motionen anförts om att kraftfulla insatser
            för att minska alkoholens skadeverkningar ger större intäkter
            än kostnader för samhället.
          </p>
          <head xml:id="i-HHDhCrk11dSxcwrj88Uok1" type="h2">
            Alkoholkontroller i trafiken
          </head>
          <p xml:id="i-JSgPB4eKuFKtQCvE99uEZ2">
            Det är viktigt att samhället på alla sätt visar att frågan är
            viktig. Det räcker inte med skärpt kontroll för att hävda lägre
            införselnivåer. Alkoholkontroller i trafiken måste samtidigt öka
            liksom kontroll av olaglig alkoholhantering, exempelvis inom restaurangnäringen
            och annan brottslighet relaterad till alkohol. Resurserna är ansträngda
            även hos polisen. En kraftig prioritering av insatserna måste
            därför göras om en strategi för att minska det totala intaget
            av alkohol i Sverige skall lyckas. Det är därför nödvändigt att
            riksdagen ger till känna för regeringen som sin mening vad som
            här har anförts om behovet av ökad kontrollaktivitet särskilt
            när det gäller alkoholkontroller i trafiken.
          </p>
          <head xml:id="i-8oowkhDqQTPMrHPtuvuSh7" type="h2">
            Bekämpa alkoholrelaterad brottslighet
          </head>
          <p xml:id="i-Svf52HGas7mmEmnyPQtYDm">
            De flesta som drabbas av alkoholrelaterade brott är nära anhöriga.
            De flesta brotten är mindre våldsbrott som oftast begås i hemmen
            mot familjemedlemmar och släktingar. Alkohol är dock en drivkraft
            även vid grövre brott. Det är stora pengar i omlopp i illegal
            alkoholhandel och många som begår grövre brott gör det under påverkan
            av alkohol och andra droger. Det finns även en tydlig koppling
            mellan alkohol och trafikbrott. I många av de senaste årens uppgörelser
            med tillhyggen som ibland slutat med att människoliv utplånats
            har alkohol spelat en viktig roll. Alkohol är även en inkörsport
            till andra droger.
          </p>
          <p xml:id="i-YacF57b2TjYhrnbcANDBRN">
            Tredje part och anhöriga får ofta stora sociala och ekonomiska
            problem och på olika sätt livslånga störningar förutom de rent
            fysiska skador som kan förekomma. Detta innebär stora inkomstbortfall
            för samhället förutom de kostnader som vården och rättsfrågorna
            innebär. Det görs olika uppskattningar av hur stor påverkan alkoholen
            har på samhället såväl i ekonomiska termer som i förlorad livskvalitet
            för innevånarna. Otrygghet är en av många parametrar som är svår
            att mäta, varför uppskattningarna tenderar att stanna på ganska
            olika nivåer, kanske beroende på vilka som utför analysen.
          </p>
          <p xml:id="i-RXr2dDUzkSkkajLQt75Z9g">
            Man kan därför inte påstå att vissa beräkningar skulle vara mer
            korrekta än andra utan det man kan säga är att effekterna av alkohol
            handlar om stora belastningar för samhället som helhet. Det är
            därför angeläget att riksdagen ger regeringen till känna som sin
            mening vad som här har anförts om behovet av ökad aktivitet när
            det gäller bekämpande av brottslighet där alkohol är involverad.
          </p>
          <head xml:id="i-VV1tcyyLgfEkahqjvFpPUm" type="h2">
            Systembolagets framtida roll
          </head>
          <p xml:id="i-DDBzArw7eVbjuNsGjJakrN">
            All forskning, inte bara i Sverige utan all forskning, är samstämmig
            när det gäller metoder för begränsning av konsumtionen av alkohol.
            De politiska metoder som står till buds är de som handlar om olika
            åtgärder för att minska tillgängligheten. Det gäller såväl priset
            som öppettider, antal butiker, serveringsregler, införselkontroll
            med mera. Med tanke på de höga kostnader som på olika sätt hänger
            samman med en hög konsumtion av alkohol så är det svårt att tänka
            sig att olika former av åtgärder i den gruppen inte skulle bli
            aktuella inom en snar framtid. Hur de kommer att se ut är självklart
            inte helt enkelt att förutspå. Men att en stark organisation för
            distribution och försäljning av alkohol under av staten beslutade
            former inte skulle vara nödvändig är lika svårt att tänka sig.
            Systembolaget kommer att vara en viktig part i den svenska alkoholpolitiken
            även i framtiden.
          </p>
          <p xml:id="i-PGUTqSpCbL67C1bdkPRqxv">
            För närvarande så signalerar inget av regeringspartierna, inte
            ens de som mest ivrigt brukar kräva en avveckling av Systembolaget,
            något åt det hållet. Det är därför inte med anledning av några
            rykten eller andra signaler som detta krav finns med i motionen.
            Denna del finns med för säkerhets skull om något skulle hända.
            Det känns värdefullt om riksdagen uttalar sitt odelade stöd för
            den modell vi har i Sverige med Systembolaget som en värdefull
            aktör på marknaden.
          </p>
          <p xml:id="i-5xZy12HA7UznJEnttqdmU8">
            Mot bakgrund av detta föreslås därför att riksdagen ger regeringen
            till känna som sin mening vad som här har anförts om Systembolagets
            framtida roll.
          </p>
          <head xml:id="i-SRGs7RDrQjqQBbef1E73rg" type="h2">
            Varningstexter på alkoholförpackningar
          </head>
          <p xml:id="i-HWofibjSSZrj6VjBDvjGuy">
            Marknadsföring av alkoholdrycker är omgärdad av stränga regler
            för att minska risken för konsumenterna att påverkas till ogenomtänkt
            konsumtion. Det är bra. När förpackningarna väl är i hemmet så
            är dock information om riskerna med konsumtionen i stort sätt
            obefintlig. Det finns dock producenter som avråder från konsumtion
            i samband med exempelvis graviditet och bilkörning på sina dryckesförpackningar.
          </p>
          <p xml:id="i-6sbu87hVjwztSf6v6rZLjE">
            Såväl öl som vin är mycket kaloririka produkter som bidrar till
            problemet med övervikt förutom de risker som är kopplade till
            alkoholhalterna i produkterna. Dessa produkter är styrda av regler
            på EU-nivå, varför det torde vara svårt för Sverige att som enskilt
            land lägga krav på tillverkarna. Däremot är distribution och försäljning
            i Sverige så hårt reglerad att det troligtvis inte finns några
            svårigheter att utforma en lag om att produkten i det ledet skall
            förses med information.
          </p>
          <p xml:id="i-Kt9EN2jMW8HQE133Hi8pF2">
            Företagen brukar hävda att man inte kan sätta tilläggsinformation
            på deras förpackningar eftersom de då förlorar sin märkesidentitet,
            vilket påverkar reklamvärdet i förpackningen. Detta skulle troligen
            gälla vid en prövning i exempelvis EG-domstolen. Därför bör en
            lagstiftning om information på förpackningar utformas så att den
            styr vad som skall ske med förpackningen från det att kunden har
            köpt den till dess den lämnar butiken. Ett system där kassörskan
            vid prisavläsningen förser förpackningen med en självhäftande
            etikett påverkar då inte förpackningens säljande värde fram till
            säljtillfället. En sådan lagstiftning skulle då handla om ett
            märkningstvång vid försäljningen och inte om produktens utseende.
          </p>
          <p xml:id="i-Swm2Ec7vtf2xj9qZYdyc5D">
            Det är värdefullt för konsumenten att vid konsumtionstillfället
            bli påmind om de risker som är förknippade med konsumtionen. Det
            här ovan beskrivna sättet kanske stöter på problem men kanske
            finns det då andra lösningar som kan klara de regler som Sveriges
            riksdag inte kan förändra. Regeringen bör tillsätta en utredare
            som tittar på vilka möjligheter det finns att förse dryckesförpackningar
            för alkoholhaltiga drycker med informationstext om hälsorisker
            med konsumtionen. Det beskrivna förslaget är enbart till för att
            bredda idéerna så att man inte omedelbart ger upp enbart för att
            traditionella metoder troligen faller. Detta föranleder självklart
            riksdagen att ge regeringen till känna som sin mening vad som
            anförts i motionen om att försöka utforma regler som gör det möjligt
            att på något sätt införa varningstexter på alkoholförpackningar
            i Sverige.
          </p>
          <head xml:id="i-RcBX5Uihu71JpDm6pC8hhF" type="h2">
            Förebyggande arbete
          </head>
          <p xml:id="i-R6mtzPgAJopQoFTt3pERzY">
            Beroendeframkallande produkter motarbetas effektivast genom att
            förebygga beroendet. Att aldrig börja konsumera är den överlägset
            säkraste metoden mot beroendet. Tyvärr är beroendeframkallande
            produkter mycket lönsamma för de företag som producerar dem, vilket
            gör att drivkraften att få ut dem på marknaden är mycket stor.
            Dessa produkter marknadsförs också mycket hårt med extremt kostsamma
            kampanjer. Företagen väljer ofta att kringgå marknadsföringsrestriktioner
            genom att hitta på nya ej reglerade sätt att nå blivande konsumenter
            eller genom att baka in marknadsföringen i andra produkter. Dataspelsvärlden
            är ett exempel på en sådan ny arena där man når nästa generation
            konsumenter.
          </p>
          <p xml:id="i-7KtmAraA4GQrc2otddeWHi">
            Metoderna för marknadsföring skiljer sig egentligen inte så mycket
            åt mellan läkemedelsbolagens lyckopillersannonsering och tobaksbolagens
            eller alkoholtillverkarnas framgångslöften till kunderna. Det
            är drömmar om framgång och lycka som i grunden utgör det som skall
            förmå den svage konsumenten att han eller hon måste vara med för
            att bli en lyckad individ.
          </p>
          <p xml:id="i-JgGoociF8ne8oq7RDEx9jV">
            Det är därför inte så enkelt att förebygga. Det är enorma ekonomiska
            intressen bakom att upprätthålla konsumtionen och framförallt
            bakom att få nya grupper in i beroendet. Därför är frivilligorganisationerna
            oerhört viktiga. Det är inte i första hand genom att ösa miljoner
            till myndigheter som man kan få ett bättre resultat, utan det
            är genom att jobba mer ihop med de i första hand ideella krafter
            som finns i samhället. Riksdagen bör därför ge regeringen till
            känna vad som anförts ovan om behovet av ett utvecklat förebyggande
            arbete.
          </p>
          <head xml:id="i-CvJfGmFfyGx2RVGczMWm68" type="h2">
            Samhällsekonomiska effekter
          </head>
          <p xml:id="i-JqwREJKa1uCK9sViRTbjmz">
            Beroende på hur man räknar så kommer forskarna fram till att
            de totala samhällskostnaderna för alkoholen i Sverige är minst
            20,6 miljarder kronor men kanske så stora som 160 miljarder kronor
            per år. Det stora spannet beror på många saker, men en faktor
            är naturligtvis att alla de barn som drabbas av problem på grund
            av alkoholmissbrukande föräldrar i sin tur påverkas på något sätt
            som kan vara svårt att med vetenskaplig säkerhet fastställa. En
            stor det av kostnaden är ju utebliven produktion som är svår att
            överblicka i form av framtida utfall.
          </p>
          <p xml:id="i-M1ctygTp38s4E4yzL1TPrN">
            Ett annat sätt att försöka räkna på de ekonomiska effekter som
            alkoholen har för samhället kan vara att försöka göra beräkningar
            på nettokostnader för olika typer av åtgärder. Sådana beräkningar
            kan möjligen till viss del utvärderas efter kanske bara tio år
            med något så när god träffsäkerhet. Detta skulle i ett senare
            läge kanske kunna ge förbättrade möjligheter att göra mer träffsäkra
            beräkningar på vad alkoholen egentligen kostar samhället som helhet.
            Som beslutsunderlag är det alltid bra med försök till nettokostnadskalkyler.
            Ett förslag är därför att börja med att genomföra den typen av
            kalkyler på de ovan föreslagna åtgärderna. Riksdagen bör därför
            ge regeringen till känna vad som ovan anförts om uppföljning av
            de totala samhällsekonomiska effekterna av de föreslagna åtgärderna.
          </p>
          <head xml:id="i-AVMERer6jg2VDAiJi7zVcV" type="h2">
            Alkoholhandel hämmar internationell utveckling
          </head>
          <p xml:id="i-LgUpGiR1APNrfcZJVfxVa9">
            Regeringen har tidigare konstaterat att nationell politik allt
            mer handlar om gränsöverskridande frågor som får internationella
            effekter. Behovet av samstämmighet och samverkan mellan politikområden
            för att hantera dessa gemensamma utmaningar har aldrig varit större
            än idag, vilket är mycket välkommet. Det gäller nu att forma en
            politik som lever upp till den insikten.
          </p>
          <p xml:id="i-DGkNzMZyH96XfvD56R4bRz">
            Det ställer stora krav på Sveriges agerande även i handelspolitiska
            sammanhang och kanske särskilt vad gäller regler för marknadsföring
            av alkohol. Ett passivt förhållningssätt från Sveriges sida öppnar
            för alla de starka alkoholintressen som finns i många av EU:s
            medlemsländer när det gäller utformningen av bilaterala handelsrelationer
            eller i WTO-förhandlingar. Rätt hanterat innebär globaliseringen
            emellertid stora möjligheter för världssamfundet att komma till
            rätta med den betydelse alkohol har för fattigdom och orättvisor
            i alla världens länder.
          </p>
          <p xml:id="i-N44V7BDqxyws6D5U25QkSd">
            Förutsättningarna för att hantera alkoholfrågan är bättre än
            någonsin tidigare efter den WHO-initierade state-of-the-art-studien
            Alcohol no ordinary commodity (2003), där 15 alkoholforskare under
            ledning av professor Thomas Babor lagt fast vad som är evidens­baserad,
            effektiv alkoholpolitik, vilket många utvecklingsländer saknar
            men är i stort behov av inför en kraftigt expansiv global alkoholindustris
            strävan efter att utveckla nya marknader. Här kan Sverige spela
            en verkligt framträdande och aktiv roll baserad på den kunskap
            på området som finns i svenska institutioner och organisationer.
          </p>
          <p xml:id="i-DsJzr4wE75Ybrb3iNrUsnG">
            Kampen mot fattigdomen är mycket en fråga om individers möjligheter
            att påverka sin livssituation och att öka sin levnadsstandard
            och därmed stärka makten över sina egna liv. Dessa möjligheter
            hämmas eller omöjliggörs för hundratusentals individer även i
            vårt samhälle på grund av alkoholens negativa effekter, varför
            svenska insatser i utvecklingssammanhang bör uppmärksamma och
            rikta åtgärder mot alkohol, som av WHO klassas som en av de fem
            främsta riskfaktorerna för folkhälsa i världen. Insatser på detta
            område faller väl in i den ambition som uttrycks i regeringens
            politik för en global utveckling.
          </p>
          <p xml:id="i-PsD8c9d4kjbcThvqG3ZqAU">
            EU:s handelskommissionär Peter Mandelsohn svarade den 13 mars
            2007 EU-parlamentarikern Jens Holm på en fråga om ökad tobaks-
            och alkoholkonsumtion i utvecklingsländerna på följande sätt:
            När det gäller EU:s stöd till folkhälsan i utvecklingsländerna
            är det viktigt att poängtera att EU har inlett ett särskilt program,
            Investing in people 20072013, som är ett finansiellt instrument
            för utvecklingssamarbetet. Hälsofrågorna är en av de fyra prioriterade
            områdena i detta program.
          </p>
          <p xml:id="i-71bWXyvb9eAeVFvp9cGUBf">
            Hälsa är en förutsättning för utveckling och att EU anser att
            alkohol påverkar möjligheterna att uppnå hälsomål framgår inte
            minst av att man i åtminstone tre avsnitt beskriver alkohol som
            en faktor som påverkar möjligheterna till måluppfyllelse: 5.1
            Good health for all, 5.3 Gender Equality och 5.4.2 Protection
            of children and youth and promotion of participation of children
            and youth in development. Några exempel:
          </p>
          <p xml:id="i-Anq2aiUqXNuN1QESSMpRzy">
            Alkohol och aids. Kampen mot aids betonas. Sambandet mellan alkohol
            och hiv/aids börjar bli väl dokumenterat såväl i den ökade smittrisken
            (cellens mottaglighet för viruset ökar vid alkoholpåverkan) som,
            och framför allt, i beteendepåverkan där risktagandet och viljan
            till sexuella kontakter ökar vid alkoholpåverkan.
          </p>
          <p xml:id="i-EpBytbWEFcJaN3VUPiFk7Q">
            Kvinnor och alkohol. Kvinnans möjligheter att hävda sina rättigheter
            står också i relation till mäns alkoholkonsumtion. Som exempel
            kan miljontals kvinnors rationella förhållningssätt att undvika
            konflikter tjäna alla de som varje dag inte klarar att hålla fast
            vid sin önskan att inte ha sex eftersom alternativet som bjuds
            är misshandel och våldtäkt av en alkoholpåverkad make eller partner.
          </p>
          <p xml:id="i-2oVm8DjHN4VGNU5bKnEvPF">
            Överdriven konsumtion av alkohol är en av de faktorer som tydligast
            bidrar till för tidig död och oundvikliga hälsobördor. Även om
            det finns regionala, nationella och lokala variationer när det
            gäller nivå på problematiken är sambandet väl belagt. För år 2002
            uppskattas överdriven konsumtion av alkohol på global nivå ha
            skördat 2,3 miljoner människors liv i form av förtida död. 4,4
            procent av den globala sjukdomsbördan anses även kunna läggas
            på alkoholens konto. Riksdagen bör därför ge regeringen till känna
            som sin mening vad som anförts ovan om vikten av att vid arbete
            med internationella biståndsinsatser lyfta fram handel med alkohol
            som en kraftigt utvecklingshämmande faktor.
          </p>
          <head xml:id="i-KKzi6SshXenVd18h7SnqEa" type="h2">
            Motarbeta aggressiv marknadsföring av alkohol i utvecklingsländer
          </head>
          <p xml:id="i-PpkrPEKL5BRxu8m1PSoGv7">
            Tyvärr är verkligheten sådan att alkoholindustrin genom International
            Centre for Alcohol Policies (ICAP), ett intresseorgan för alkoholindustrin,
            i dag skriver förslag till ny alkohollagstiftning åt flera afrikanska
            regeringar (i Lesotho, Uganda och Malawi). Man har ambition att
            hjälpa många fler fattiga länder med detta. Den lagstiftning man
            för fram baseras givetvis inte på folkhälsopolitiska målsättningar
            utan på industrins intressen.
          </p>
          <p xml:id="i-8DqCHDnbKwZGUMo917onjt">
            Det är därför av största vikt att Sverige arbetar för att påverka,
            dels självklart direkt vid alla kontakter med regeringar i länder
            som utsätts för dessa påtryckningar, dels också indirekt genom
            att agera i EU och FN för att internationella handelsöverens­kommelser
            även skall hantera villkoren för aggressiv marknadsföring av alkohol
            och tobak.
          </p>
          <p xml:id="i-YZB1eWBdsdiRar6R6xDNaP">
            När man ser vad industrins globalisering, och det växande inflytandet
            från marknads­ideologer som detta innebär i många små och svaga
            länder och även inflytande över beslutsfattare på nationell nivå
            i dessa länder, betyder så blir man oroad. I den mån alkohol­politik
            utformas så sker det mer på marknadens villkor än för befolkningens
            möjlighet att nå den utveckling som vore önskvärd.
          </p>
          <p xml:id="i-2r47eG8YxL8TAnQ3KWnU4D">
            Med de goda erfarenheter Sverige har av en restriktiv alkoholpolitik
            borde det kunna vara en framträdande del av Sveriges internationella
            åtagande i en politik för global utveckling att hjälpa utvecklingsländer
            när det gäller att utforma en alkohol­politik som stöder utvecklingen
            på lokal nivå. Att förhindra den mycket aggressiva marknadsföring
            och reklam för såväl alkohol som tobak som blivit vanlig i många
            utvecklingsländer borde ha högsta prioritet vid förhandlingar
            om utvecklingsavtal och handelsavtal.
          </p>
          <p xml:id="i-MLdow3i2hSa2ve55qhuDUx">
            Forskningen är samlad, väl dokumenterad och tillgänglig i Baborrapporten
            Alcohol no ordinary commodity (WHO 2003). Där beskrivs också den
            nuvarande situationen som motiverar att hjälpa medlemsländerna
            att minska den alkoholrelaterade sjukdomsbördan där förebyggande
            insatser, det vill säga en effektiv alkoholpolitik och lagstiftning,
            är nödvändiga.
          </p>
          <p xml:id="i-VRC5e9AsyVaLM3DkErZcww">
            Sverige bör i allt inter­nationellt biståndsarbete lyfta fram
            alkoholens roll som en allvarligt utvecklings­hämmande faktor.
            Sverige bör som konsekvens av detta arbeta för att förhandlingarna
            inom WTO och GATS strävar efter att begränsa den mycket aggressiva
            form av marknads­föring av såväl alkohol som tobak som blivit
            norm i många utvecklingsländer.
          </p>
          <p xml:id="i-Sb6rafw3vhjR4BBn6Ft4AV">
            Riksdagen bör därför ge regeringen till känna som sin mening
            vad som anförts ovan om behovet av att lyfta fram frågan om aggressiv
            marknadsföring av alkohol som en utvecklingshämmande faktor inom
            ramen för EU:s arbete med WTO och GATS samt vid alla andra tillfällen
            när handelsregler diskuteras och förhandlas.
          </p>
          <head xml:id="i-2V8QmAWi3qkeyoYPdgGzHu" type="h2">
            Alkohol i FN:s arbete med utvecklingsfrågor
          </head>
          <p xml:id="i-K4HXxdGrJ2geLdVSTTPHwR">
            Att driva frågan inom EU är ett sätt att öka trycket på att utvecklingsinsatser
            som Sverige skall använda sig av inte ska saboteras. Även inom
            FN ska Sverige driva frågan om alkoholens utvecklingshämmande
            roll. Sverige bör sträva efter att samla en global opinion mot
            den form av marknadsföring av alkohol och tobak som utvecklats
            av många företag och även arbeta mot att företag infiltrerar lagstiftningsprocesser
            där de själva har ekonomiska intressen så som redan skett i några
            afrikanska länder.
          </p>
          <p xml:id="i-5JAE3RWruHJ7vm7o4UkQ2m">
            Riksdagen bör för att påskynda ett sådant initiativ ge regeringen
            till känna som sin mening vad som anförts ovan angående betydelsen
            av att lyfta fram frågan om aggressiv marknads­föring av alkohol
            som en utvecklingshämmande faktor inom ramen för FN:s arbete med
            utvecklingsfrågor.
          </p>
        </div>
        <div xml:id="i-Dcqi7N15Aok96amToKP8Dr" type="motSignatures">
          <list xml:id="i-W6YVpEAifURc9B1pnwJn1q">
            <item xml:id="i-GoehoAtwCxhujtcgZAJ1fR" who="i-VRHymVx7EsX48sg7b5qmpS">
              Jan Lindholm (mp)
            </item>
            <item xml:id="i-Fe4S8pZJyzux62pjEcnuvJ" who="i-7YbH6oTUwG4Qn94QEVE6as">
              Gunvor G Ericson (mp)
            </item>
          </list>
        </div>
      </div>
    </body>
  </text>
</TEI>
