<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-01206">
  <teiHeader>
    <fileDesc>
      <titleStmt>
        <title>Post Nords konkurrensmetoder</title>
        <author corresp="i-BZ7PcK8D1efvHXsafGEMKE i-R9MuNkxgtjYredKHhh6ujV">av Andreas Norlén och Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1206 av Andreas Norlén och Per Bill (M)</title>
          <idno type="rdwebb">H2021206</idno>
          <rs type="number">1206</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2021206/text</ref>
          <ref type="dokument_url_html">http://data.riksdagen.se/dokument/H2021206</ref>
          <ref type="dokumentstatus_url_xml">http://data.riksdagen.se/dokumentstatus/H2021206</ref>
          <ref type="docx">http://data.riksdagen.se/fil/2924CCC1-ADC6-4AB0-A5DA-0E2994FE8EF8</ref>
          <ref type="pdf">http://data.riksdagen.se/fil/051ABE04-A510-41FA-9234-2A73C82A76AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GR6LoScgoyJvmn8MydtR3L" type="signed"/>
        <correspContext corresp="i-GR6LoScgoyJvmn8MydtR3L">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-EiNoYpQU5pwAs49twoG2H6" type="submitted">
          <date when="2014-11-07"/>
          <time when="11:23:53"/>
        </correspAction>
        <correspAction xml:id="i-R8B3ThSLAw7GKwguxAcWrN" type="referred">
          <date when="2014-11-12"/>
        </correspAction>
        <correspAction xml:id="i-JKhAk9Wy5yED6xBPv65fv3" type="assigned">
          <date when="2016-04-27"/>
          <time when="10:37:34"/>
        </correspAction>
        <correspContext corresp="i-JKhAk9Wy5yED6xBPv65fv3">
          <ref type="assignedTo">Trafikutskottet</ref>
        </correspContext>
        <correspAction xml:id="i-C1VeSUnoa1o9wJ2za3tTvw" type="behandlas_i"/>
        <correspContext corresp="i-C1VeSUnoa1o9wJ2za3tTvw">
          <ref type="uppgift">2014/15:TU6</ref>
          <ref type="ref_dok_id">H201TU6</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU6</ref>
          <ref type="ref_dok_titel">It- och postfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FfV322q8i2yCQdPMpW3TDW" type="motHeader">
        <div xml:id="i-JLLJThoa52baHPhYkz4tvD" type="motTitle">
          Motion till riksdagen 2014/15:1206 av Andreas Norlén och Per
          Bill (M) Post Nords konkurrensmetoder
        </div>
      </div>
      <div xml:id="i-DCpg6pho2oPDvKxkFswHKG" type="motBody">
        <div xml:id="i-AerBwkUZCPmVmHLwoBAzyM" type="motProposal" subtype="förslag">
          <head xml:id="i-Qo2UzZHtusrY98EQpE6fT4">
            Förslag till riksdagsbeslut
          </head>
          <list xml:id="i-W7BUhL2KaWF8HMNffjAQMy" style="ol">
            <item xml:id="i-5AchCW9D8qMJaEMEVzNTc4">
              Riksdagen tillkännager för regeringen som sin mening vad som
              anförs i motionen om en översyn av Post Nords agerande på marknaden
              för oadresserad direktreklam.
            </item>
            <item xml:id="i-LDuwRuERzK1RDmxhD55dNy">
              Riksdagen tillkännager för regeringen som sin mening vad som
              anförs i motionen om ägardirektiv till Post Nord för att säkra
              att det även fortsättningsvis finns konkurrens på marknaden för
              oadresserad direktreklam.
            </item>
            <item xml:id="i-Jb6aZF3miDwS7em7aX1LRF">
              Riksdagen tillkännager för regeringen som sin mening vad som
              anförs i motionen om en utredning av möjligheten att öppna Post
              Nords brevutdelning som en infrastrukturell tillgång som kan utnyttjas
              även av andra aktörer än Post Nord.
            </item>
            <item xml:id="i-NELjxh41UMMEdkiuxGqqCt">
              Riksdagen tillkännager för regeringen som sin mening vad som
              anförs i motionen om en utredning om Post Nords verksamhet och
              hur den lämpligen bör avgränsas.
            </item>
          </list>
        </div>
        <div xml:id="i-PQSNYTTEpsTQ4JJJfkdRgF" type="motContent">
          <head xml:id="i-9FHp5mVzbYRnJvTtLYo6c6" type="h1">
            Motivering
          </head>
          <p xml:id="i-899GHkn1hRcsz1m38ffgp6">
            Marknaden för oadresserad direktreklam (ODR) i Sverige omsätter
            idag cirka 1,7 miljarder kronor i distributionsledet. I stort
            finns det två aktörer, PostNord och Svensk Direktreklam (SDR),
            den sistnämnda med säte i Uppsala. Kunder är främst de större
            detaljhandelskedjorna, men även mindre, lokala detaljhandelsföretag.
          </p>
          <p xml:id="i-C9Cbuh9FrTxzs2c7xoJL29">
            Det finns tydliga tecken på att Posten/PostNord agerar på ett
            sådant sätt att konkurrensen på denna marknad riskerar att försämras.
          </p>
          <p xml:id="i-JgjR4DijuAJLUyxyoDMcNe">
            Mycket tyder på att PostNord har en prissättningspolitik som
            innebär att man utnyttjar sitt de facto-monopol på daglig brevdistribution
            (eller brevdistribution flera dagar i veckan) för att skaffa sig
            fördelar inom ett annat marknadssegment, ODR. Om detta är korrekt
            kan det inte vara förenligt med hur ett statligt företag bör agera
            på en konkurrensutsatt marknad, och det bör därmed strida mot
            regeringens politik för de statliga företagen.
          </p>
          <p xml:id="i-8XY3QxdFyj4ZCCE1J4zskc">
            Prissättningspolitiken har enligt uppgift flera delar. Nedanstående
            beskrivning bygger på uppgifter från SDR.
          </p>
          <p xml:id="i-LZt4XwPP7g63XBsFqmLy3V">
            PostNord erbjuder distribution av ODR fem gånger i veckan, SDR
            erbjuder normalt distribution endast en gång i veckan (på helgen).
            Många stora kunder vill dela ut ODR två gånger i veckan, varav
            en gång under helgen, eller i direkt anslutning till helgen (”helgutdelning”).
            Om kunden överväger helgutdelning med SDR och utdelning på t.ex.
            torsdagen med PostNord, erbjuder PostNord ett särskilt lågt pris
            om kunden istället går med PostNord både på torsdagen och måndagen.
            Priset sätts så lågt att kostnaden för tillägg av dag två är obetydlig,
            eller lägre än SDR:s pris för helgdistribution.
          </p>
          <p xml:id="i-K5yq3rcKB61VfMzKa3gYP4">
            SDR kommer aldrig att kunna dela ut i hela Sverige, eftersom
            vissa landsbygdslinjer är för kostsamma. På dessa linjer måste
            SDR köpa kompletterande distribution av PostNord för att kunna
            erbjuda sina kunder full hushållstäckning. Det kan handla om ungefär
            15 procent av hushållen, beroende på var i Sverige det gäller.
            PostNord bestämmer det pris SDR ska betala för denna distribution.
            Om kunden köper distributionen själv av PostNord erbjuder PostNord
            i allmänhet ett lägre pris än om SDR köper av PostNord för kundens
            räkning. Genom att ge SDR ett förhållandevis högt nettopris för
            kompletteringsdistributionen slår PostNord ut SDR för hela uppdraget
            då den totala kostnaden för SDR:s egen utdelning + postkomplettering
            blir högre än PostNords pris för hela uppdraget, trots att SDR
            är betydligt billigare på de cirka 85 procent av hushållen som
            SDR kan täcka.
          </p>
          <p xml:id="i-A7RBeZfK9xF5PtMBCrADLJ">
            Om ett företag (t.ex. inom e-handel) köper adresserade utskick
            och varuleveranser av PostNord är det i praktiken extra billigt
            att även köpa till utdelning av ODR hos PostNord. Alternativt
            ges bättre priser på övriga tjänster om man också lägger utdelningen
            av ODR hos PostNord. Priset för ODR ser i det sistnämnda fallet
            följaktligen marknadsmässigt ut ”på papperet” men kunden drivs
            ändå av totalkostnadsskäl att välja PostNord även för ODR-uppdraget.
          </p>
          <p xml:id="i-E5tXMHjQf5KeEStKd83s8J">
            PostNord erbjuder stora kunder kombinationserbjudanden, som förutom
            distribution av ODR även innefattar t.ex. varutransporter, lagerhållning
            och logistiklösningar. I prissättningen av dessa kombinerade tjänster
            tar PostNord igen på ”gungorna” (dvs. övriga tjänster) vad de
            förlorar på ”karusellerna” (dvs. ODR-distributionen). Det finns
            följaktligen inget incitament för kunden att lyfta ut ODR-tjänsten
            från PostNord till förmån för SDR.
          </p>
          <p xml:id="i-BtahxPyQ51UHWLZipA9Aj9">
            Utöver detta förekommer, enligt SDR, uppgifter om att PostNord
            ställer särskilda krav på företag som har verksamhet i både Sverige
            och Danmark. För att exempelvis ett danskt företag med verksamhet
            i båda länderna ska få behålla sina villkor i Danmark kräver PostNord,
            enligt dessa uppgifter, att det även anlitar PostNord i Sverige.
          </p>
          <p xml:id="i-86Vpb4LKSGVmzfHSUjZawx">
            Vad gäller fördelningen av kostnader mellan olika verksamhetsområden
            inom PostNord kan man förvänta sig att när mängden brev minskar
            borde en större del av fasta och rörliga kostnader belasta PostNords
            ODR-verksamhet. Enligt uppgift från SDR sker det dock inte.
          </p>
          <p xml:id="i-K3TBDUhFTHpa5tr5E5NfeP">
            Om denna skildring är korrekt handlar det alltså om att PostNord
            utnyttjar det faktum att man har en organisation för brev- och
            paketdistribution till att (punkt 1 och 3) sätta priser på ODR
            som i praktiken innebär orimligt låga priser – och som i praktiken
            bygger på att man låter grundverksamheten subventionera ODR-utdelningen
            för dessa kunder – eller (punkt 2) oskäligt höga priser. Flera
            kunder säger sig uppfatta förhållandena på sådant sätt att de
            inte vågar bryta ut en av tjänsterna för att lägga på annan leverantör,
            dvs. SDR.
          </p>
          <p xml:id="i-8mKrz474CSTtN1uVA4gs1Z">
            PostNords inställning är att denna skildring inte stämmer, men
            redan att denna diskussion uppkommer och att det finns en mycket
            konkret kritik mot PostNords agerande bör rimligen innebära att
            ägaren – staten – har anledning att fördjupa sig i frågan och
            säkerställa att en rättvis konkurrens på aktuella marknader kan
            upprätthållas.
          </p>
          <head xml:id="i-FJkZLd7J6QfyhAFnnzjeQD" type="h1">
            Postens agerande får, enligt uppgifter från SDR, följande konsekvenser:
          </head>
          <p xml:id="i-HCugixUh18VqRvgkApvUDs">
            SDR kan inte matcha PostNords priser i upphandlingar trots att
            man för de 85 procent av Sveriges hushåll som SDR täcker är billigare
            än PostNord och trots att man i vissa upphandlingar i princip
            är nere på eller under rena självkostnadsnivåer, dvs. marginalen
            är mer eller mindre försumbar eller t.o.m. negativ.
          </p>
          <p xml:id="i-LuLrBsWtquf6pK6u6hRmPL">
            Med sjunkande lönsamhet har ett stort antal av SDR:s franchisetagare
            tvingats lägga ner verksamheten. På drygt fem år har fler än hälften
            av franchiseföretagen i SDR-kedjan försatts i konkurs eller köpts
            upp av franchisegivaren, dvs. SDR. I de allra flesta fallen har
            skälet varit akut lönsamhetskris. Förutom de företag som upphört
            har ett antal franchiseföretag överlevt endast tack vare rekonstruktioner
            och massiva stödåtgärder från SDR:s sida, något som tär hårt på
            SDR:s resurser, både rent monetärt och genom hårt utnyttjande
            av SDR:s personella resurser. För tio år sedan var två SDR-enheter
            i central huvudkontorsdrift. Idag är antalet 15, vilket utgör
            närmare 40 procent av SDR-kedjan.
          </p>
          <p xml:id="i-Cdy8iHmqaxUKhRM2S3nqEr">
            Följden om SDR skulle tvingas lägga ner verksamheten skulle bli
            att ett 30-tal små entreprenörer (SDR:s franchisetagare) måste
            lägga ner sin egen verksamhet, att 300–400 fast anställda förlorar
            sina jobb samt att cirka 9 000 bud förlorar sina uppdrag. Av buden
            är drygt hälften skolungdomar, som får sin första kontakt med
            arbetslivet och en chans att tjäna egna pengar genom jobbet hos
            SDR. Resten av buden är ofta människor som lever under knappa
            omständigheter, inte sällan familjeförsörjare som är beroende
            av extrainkomsten för att få sin ekonomi att gå ihop.
          </p>
          <p xml:id="i-9Wivty9aLy4ftZq9cLHTpf">
            Följden på mediamarknaden i stort skulle bli att PostNord skulle
            få faktiskt monopol på ODR, till nackdel för många kunder, stora
            och små. PostNord skulle i hög grad kunna sätta sina priser och
            fastställa övriga villkor efter eget gottfinnande.
          </p>
          <head xml:id="i-Ayb82bCnuHR53ruUADkJ6L" type="h1">
            Vad krävs för att konkurrensen ska fungera på ODR-marknaden?
          </head>
          <p xml:id="i-8ZVPFMLk2QtnP6tgerCZSN">
            PostNords ODR-verksamhet måste belastas med sin rimliga del av
            fasta och rörliga kostnader så att tjänsten prissätts på ett korrekt
            sätt
          </p>
          <head xml:id="i-MP6jicQfBqBpS2z5RxAn3N" type="h1">
            och
          </head>
          <p xml:id="i-BsnBbn5r1X9NikVztYz35g">
            PostNords brevdistribution bör ses som en infrastruktur som är
            tillgänglig för andra distributionsaktörers köp av kompletterande
            distribution med en prissättning som motsvarar det som PostNords
            övriga verksamheter (t.ex. ODR-verksamheten) får betala.
          </p>
          <p xml:id="i-4E5E6FK3yPSKF1P4iNrVTX">
            I den uppkomna situationen bör ägaren/staten agera, dels för
            att klarlägga sakläget, dels för att, om kritiken mot PostNord
            befinns vara välgrundad, säkerställa en fungerande konkurrens
            på ODR-marknaden, lämpligen genom ägardirektiv till PostNord.
          </p>
          <p xml:id="i-35dYq33BQDxfC3G8kSBtFY">
            Man kan inte rimligen kräva att den privata aktör som står mot
            ett stort, statligt företag ska väcka talan med stöd av konkurrenslagstiftningen,
            för att den vägen möjligen få rättelse. Det ligger i statens intresse
            att konkurrensen på alla marknader fungerar och på de marknader
            där statliga bolag verkar har staten ett direkt ansvar för att
            säkerställa en fungerande konkurrens. Det ansvaret bör staten
            ta, utan att hänvisa företagen till att processa enligt konkurrenslagen.
          </p>
          <head xml:id="i-PT3NukZgdAWA52vKWfgosk" type="h1">
            Ett ägardirektiv till PostNord skulle kunna innehålla följande:
          </head>
          <head xml:id="i-XnLu8ytUU1cKCrgBfrUCXu" type="h1">
            Ägaren vill att det ska vara möjligt att bedriva verksamhet som
            konkurrerar med PostNord inom ODR.
          </head>
          <p xml:id="i-T8PXteJMtH6ViWyW37ywgo">
            Det ställer krav på att PostNord i sin prissättning agerar konkurrensneutralt.
            Den egna ODR-verksamheten ska belastas med en korrekt andel av
            PostNords fasta och rörliga kostnader. Olika typer av kombinerade
            erbjudanden som försvårar möjligheterna till konkurrens ska inte
            förekomma.
          </p>
          <p xml:id="i-BPPFwKRXp5d3Djuw4bxaYg">
            Ägaren kommer att följa utvecklingen och tillse att extern granskning
            sker, med öppen redovisning från PostNord och konkurrenterna.
          </p>
          <head xml:id="i-RjFRmMDxAStqEUTuVQdnX6" type="h1">
            Vid sidan av dessa åtgärder bör ägaren överväga och utreda
          </head>
          <p xml:id="i-KpjFr4o1aCk7iHJeUKLerE">
            om brevnätet skulle kunna funna fungera som en infrastruktur
            som kan användas även av andra distributionsföretag än PostNord,
            och där PostNords övriga verksamhet får betala samma pris som
            konkurrerande distributionsföretag får göra.
          </p>
          <head xml:id="i-CLhkoYPhKmfLdDuXvVAyPo" type="h1">
            samt
          </head>
          <p xml:id="i-JjtWBS9cLdLFc2AJQ55n6f">
            vilka tjänster PostNord ska tillhandahålla vid sidan av detta,
            inte minst mot bakgrund av den presenterade visionen att PostNord
            ska installera hushållsmaskiner, elektronik med mera. PostNords
            visioner riskerar, om de tillåts genomföras, att innebära betydande
            svårigheter för stora och små serviceföretag över hela landet.
            Se till exempel artikeln med rubriken ”Brevbärare kan snart installera
            elektronik åt nätkunder” (webbtidningen Ehandel.se, 2014-03-11):
            http://www.ehandel.se/Brevbaerare-kan-snart-installera-elektronik-aat-naetkunder,3758.html.
          </p>
          <p xml:id="i-HtTWkWYcxhtYYFSDTJdh6U">
            Detta är visserligen en annan fråga än konkurrensen på ODR-marknaden,
            men den bör nämnas i detta sammanhang, eftersom den gäller ett
            annat område där PostNord riskerar att hota framtiden för ett
            stort antal småföretagare. Frågor om Postens agerande på olika
            marknader har även tidigare lett till debatt. I betänkandet 2006/07:KU20,
            sid. 225 ff, behandlade konstitutionsutskottet en granskning av
            Posten AB:s kontroversiella förvärv av Strålfors AB.
          </p>
        </div>
        <div xml:id="i-QurupbZ1jNo1tMsjzW67i8" type="signatureBlock">
          <list xml:id="i-XwrVYrgPxfDYmFYJU7knrg">
            <item xml:id="i-KvbFBJuHscowCUNfvBAptG" who="i-BZ7PcK8D1efvHXsafGEMKE" type="signature">
              Andreas Norlén (M)
            </item>
            <item xml:id="i-DVjEfRokVqfbnCEAwQwj7y" who="i-R9MuNkxgtjYredKHhh6ujV" type="signature">
              Per Bill (M)
            </item>
          </list>
        </div>
      </div>
    </body>
  </text>
</TEI>
