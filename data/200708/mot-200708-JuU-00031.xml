<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00031">
  <teiHeader>
    <fileDesc>
      <titleStmt>
        <title>med anledning av prop. 2007/08:97 Påföljder för psykiskt störda lagöverträdare</title>
        <author corresp="i-6MWLY5JdykMGLLUo96skfp">av Lena Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2007/08:97 Påföljder för psykiskt störda lagöverträdare</title>
          <idno type="rdwebb">GV02Ju31</idno>
          <rs type="number">Ju31</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju31/text</ref>
          <ref type="dokument_url_html">http://data.riksdagen.se/dokument/GV02Ju31</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju31</ref>
          <ref type="doc">http://data.riksdagen.se/fil/D9CF5096-A0DB-4688-860B-2EC2CA7C5085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Xysm1cvHUNC6Y81rfsdemJ"/>
        <correspContext corresp="i-Xysm1cvHUNC6Y81rfsdemJ">
          <ref>Proposition 2007/08:97</ref>
        </correspContext>
        <correspAction xml:id="i-MmqWqgZqP3Rsg33apmougt" type="signed"/>
        <correspContext corresp="i-MmqWqgZqP3Rsg33apmougt">
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="referral" xml:id="i-F3WBEiYxaoYqiUwik4CSqX">
          <date when="2008-04-04"/>
        </correspAction>
        <correspAction type="dismissal" xml:id="i-9Uo5f7pANWkZCkKuK3SDX5">
          <date when="2008-04-03"/>
        </correspAction>
        <correspAction type="dismissal" xml:id="i-VXzp1nvtvB7xXttLviY4V4">
          <date when="2008-04-03"/>
        </correspAction>
        <correspAction type="transfer" xml:id="i-9wtRDSn3e9MJhPMusYn9RU">
          <date when="2008-03-31"/>
        </correspAction>
        <correspAction type="submission" xml:id="i-SJnV6FD6NaFG5rvBkDmB19">
          <date when="2008-03-31"/>
        </correspAction>
        <correspAction type="assigned" xml:id="i-WcCoZcFyupYcxqgRtA1bS1"/>
        <correspContext corresp="i-WcCoZcFyupYcxqgRtA1bS1">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4Djq1AWruMSVnzAVoGsZLK">
            1 Förslag till riksdagsbeslut
          </head>
          <p xml:id="i-N1qUxVrZnRa7hgkaTYeWyc">
            Riksdagen avslår proposition 2007/08:97 Påföljder för psykiskt
            störda lagöverträdare.
          </p>
        </div>
        <div type="motContent">
          <head type="h1" xml:id="i-NANxjBx2e9eH5d3WPTsMz1">
            2 Inledning
          </head>
          <p xml:id="i-LKS6tJGK8BvR4qn7t1PdVa">
            Allt fler med psykiska störningar döms till fängelse istället
            för att överlämnas till rättspsykiatrisk vård. Det pågår redan
            inom ramen för befintlig lagstiftning en glidning i detta avseende.
          </p>
          <p xml:id="i-CVcPUP6evvMuktZ9HA8kFa">
            Vad regeringen nu föreslår är än mer betydelsefulla ändringar
            i synsättet på psykiskt störda lagöverträdare, som möjligen kan
            vara förstadiet till ännu mer omfattande förändringar. Vänsterpartiet
            säger nej till dessa förändringar eftersom de ruckar på grunden
            för villkoren vid bedömningar av uppsåt, att endast den som kan
            ta ansvar för sina handlingar kan dömas till straffansvar för
            brott. Förslagen leder också till en försämrad vård av psykiskt
            störda lagöverträdare, vilket i förlängningen kan drabba framtida
            brottsoffer.
          </p>
          <head type="h1" xml:id="i-NqUmnnj6ZzftCET2vbN5Fy">
            3 Uppsåt
          </head>
          <p xml:id="i-6D3F6BzQZMHLADhwP4Cgkv">
            Enligt nu gällande lagstiftning är det förbjudet att döma den
            som har begått ett brott under påverkan av en allvarlig psykiskt
            störning till fängelse. Grunden för detta s.k. fängelseförbud
            är att endast den som haft ett uppsåt att begå ett brott ska vara
            straffrättsligt ansvarig. Den som begår brott under påverkan av
            en allvarlig psykiskt störning kan inte sägas vara fullt ansvarig
            för sina handlingar. För förövarens eget och samhällets bästa
            överlämnas man då, om det gäller allvarligare brott, till rättspsykiatrisk
            vård.
          </p>
          <p xml:id="i-8FFfvxzUyjGbqz2jkgbAS6">
            Regeringen föreslår i propositionen att en sådan person i första
            hand ska dömas till annan påföljd än fängelse. Men om det finns
            synnerliga skäl ska rätten kunna döma till fängelse. Man sätter
            upp fyra kriterier som då ska beaktas: om brottet har ett högt
            straffvärde, om den tilltalade saknar eller har ett begränsat
            behov av psykiatrisk vård, om den tilltalade i anslutning till
            brottet själv har vållat sitt tillstånd genom rus eller på något
            annat liknande sätt samt omständigheterna i övrigt. Men lagförslaget
            förbjuder samtidigt att en fängelsedom faller om den tilltalade
            till följd av den allvarliga psykiska störningen har saknat förmåga
            att inse gärningens innebörd eller att anpassa sitt handlande
            efter en sådan insikt, vilket dock inte gäller om man själv vållat
            sitt tillstånd genom rus. Trots det sistnämnda villkoret är det
            uppenbart att man ändå genomför en betydelsefull förändring.
          </p>
          <head type="h2" xml:id="i-DQ5rSASTVKUcxxSDnbq2gv">
            3.1 Kriteriet att brottet har ett högt straffvärde
          </head>
          <p xml:id="i-LjMdhDhLT8CDcrBVCZKwtC">
            Vi kan konstatera att regeringen ser som ett problem att man
            vid rättspsykiatrisk vård ibland hålls inlåst under kortare tid
            än den som ett fängelsestraff skulle ha uppgått till vid ett mycket
            allvarligt brott, exempelvis mord. Detta kommer man alltså åt
            genom att man, vid bedömningen av om någon ska sättas i fängelse
            eller inte, kan beakta om brottet har ett högt straffvärde. Med
            regeringens ord skapar man nu större utrymme för proportionalitetsbedömningar.
            Gränsen för vad som är ett allvarligt brott anger man till ett
            straffvärde på fyra år. Detta reglerar man dock inte i lag, för
            att domstolen ska kunna vara flexibel.
          </p>
          <p xml:id="i-4q4H2syqothRaPuAaFBU1E">
            Regeringen sätter i och med denna förändring symbolvärdet, som
            en lång strafftid har, i första rummet. Detta ska gå före tydliga
            regler om uppsåt och om den enskildes vårdbehov.
          </p>
          <p xml:id="i-Exr1iM5s4vc1Yydi4XeUPn">
            Bedömningar av om en person ska överlämnas till rättspsykiatrisk
            vård eller inte anser vi ska utgå från vårdbehovet, som lagstiftningen
            anger i dag. Regeringens förslag är i denna del en främmande fågel
            i bedömningen som riskerar att skapa en betydelsefull glidning
            när det gäller fördelningen av patienter från rättspsykiatrin
            till kriminalvården.
          </p>
          <head type="h2" xml:id="i-4enTxqDUeYKJD7pjL17wQG">
            3.2 Kriteriet att den tilltalade saknar eller har ett begränsat
            behov av psykiatrisk vård
          </head>
          <p xml:id="i-UYEjSSv7B3bVTKEJrtQKMC">
            Något annat som av vissa anses som ett problem är att personer
            som varit psykiskt sjuka vid gärningstillfället, men friska när
            domen faller, varken får fängelse eller rättspsykiatrisk vård.
            I dag dömer man vanligen till skyddstillsyn i sådana fall, ofta
            med föreskrifter om psykiatrisk behandling.
          </p>
          <p xml:id="i-4DvBvy1if4nidD1S9ZiBxK">
            Ett närbesläktat fenomen är att någon får rättspsykiatrisk vård,
            men blir frisk väldigt fort. Dessa saker kommer man alltså åt
            genom att domstolen kan beakta om vårdbehovet är av begränsad
            omfattning. Man skriver också att domstolen ska utgå från att
            vårdbehovet är av mer begränsad omfattning, om det inte framkommer
            något som talar i motsatt riktning.
          </p>
          <p xml:id="i-EpmQeqGrK9EVapvoy24bv4">
            Att dela upp vårdbehov i svårighetsgrader har några remissinstanser
            haft synpunkter på. Bland annat anser JK att två olika svårighetsgrader
            kan skapa praktiska bedömningssvårigheter. Sveriges läkarförbund
            tror att domstolarna och läkarna kommer att få svårt att göra
            sina bedömningar och att detta kan skapa osäkerhet och oförutsebarhet.
            Socialstyrelsen skriver att den medicinska bedömningen kommer
            att ligga väldigt nära uppsåtsbedömningen i domstolen och att
            man behöver titta mer på detta.
          </p>
          <p xml:id="i-QPiGXJZtjYyd1GAUFuMZPo">
            Vi anser att de problem som remissinstanserna tar upp är värda
            att ta på största allvar. Men samtidigt är förslaget i sig felaktigt.
            Att personen varken döms till fängelse eller till rättspsykiatrisk
            vård har ofta beskrivits som en lucka i lagen. Men i själva verket
            är det ett medvetet beslut av riksdagen att detta ska vara ordningen,
            och detta syns i klartext i den nu gällande lagtexten. Det framstår
            för oss som oproblematiskt att en person som inte kan ta ansvar
            för sina handlingar inte döms till straffrättsligt ansvar. Det
            är också självklart att den som inte behöver psykiatrisk vård
            inte ska genomgå sådan. Därmed är nu gällande ordning en rationell
            ordning. Vad regeringens förslag baseras på är i stället varken
            mer eller mindre än ett hämndtänkande, vilket är klart olämpligt
            att lägga till grund för modern rättsskipning.
          </p>
          <head type="h1" xml:id="i-Arcr3AwGXMvL5BJLdfy9VY">
            4 Reformens omfattning och konsekvenser
          </head>
          <p xml:id="i-CJqD2ZSARyD7HpFPz73xKG">
            Regeringen bedömer att lagändringarna kommer att leda till att
            cirka tio personer per år kommer att dömas till fängelse, som
            i dag skulle ha dömts till rättspsykiatrisk vård. Det är oklart
            hur denna bedömning görs. Man menar att detta inte ska behöva
            betyda att Kriminalvården behöver mer resurser. Kriminalvården
            verkar skatta antalet högre och menar att reformen medför att
            man behöver resursförstärkningar på 60 miljoner kronor extra.
          </p>
          <p xml:id="i-JJ7jK4YS4mAuhx4EL8jAZ2">
            Reformens omfattning är alltså något oklar, och riksdagen kan
            egentligen inte göra någon självständig bedömning av detta utifrån
            det underlag som presenteras i propositionen, vilket självklart
            är ett problem. Man kan också ställa sig frågan om reformen är
            värd att genomföra om den berör så få personer som regeringen
            bedömer att den gör.
          </p>
          <p xml:id="i-TKMLeR2bnw5buLM3AhXA1D">
            Regeringens förslag kommer att innebära att personer som begått
            brott med höga straffvärden, exempelvis mord, placeras inom Kriminalvården,
            trots att de kan ha stora psykiatriska vårdbehov. Som tidigare
            nämnts är Vänsterpartiet kritiskt mot att Kriminalvården får ett
            allt större ansvar för vården av psykiskt störda personer. Bortsett
            från att detta är principiellt fel, så saknas resurser och personalkompetens
            för detta inom Kriminalvården. Det är enligt vår mening inte heller
            att eftersträva att en sådan byggs upp, även om det nu förefaller
            vara alltmer nödvändigt.
          </p>
          <p xml:id="i-GtneqzD6uatskP2UB8GYLR">
            Vänsterpartiet skulle hellre se en behållen rågång mellan kriminalvård
            och rättspsykiatri. Samtidigt gör vi i våra budgetalternativ större
            satsningar på båda dessa delar än något annat parti. Vi vill sätta
            den enskildes vårdbehov före hämndtänkande eftersom vi är övertygade
            om att det är något som hela samhället tjänar på i längden.
          </p>
        </div>
        <div type="motSignatures">
          <list>
            <item xml:id="i-VgBZUTJvC8BefmsCqaTtZd">
              Lena Olsson (v)
            </item>
            <item xml:id="i-57ZAqDhJEc83ZGou1d9vRv">
              Elina Linna (v)
            </item>
            <item xml:id="i-7vNWDUo52KFZDNnf3kkZcz">
              Eva Olofsson (v)
            </item>
            <item xml:id="i-WiZLq1x3JreWiReUqadDis">
              Alice Åström (v)
            </item>
          </list>
        </div>
      </div>
    </body>
  </text>
</TEI>
