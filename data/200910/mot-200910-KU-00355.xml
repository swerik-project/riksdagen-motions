<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00355">
  <teiHeader>
    <fileDesc>
      <titleStmt>
        <title>Mänskliga rättigheter</title>
        <author corresp="i-BaBRFz7sgjhbuqYiz8u7vt">av Désirée Pethrus Engström m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Mänskliga rättigheter</title>
          <idno type="rdwebb">GX02K355</idno>
          <rs type="number">K355</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K355/text</ref>
          <ref type="dokument_url_html">http://data.riksdagen.se/dokument/GX02K355</ref>
          <ref type="dokumentstatus_url_xml">http://data.riksdagen.se/dokumentstatus/GX02K355</ref>
          <ref type="doc">http://data.riksdagen.se/fil/1F9E32E4-F030-4BE3-8BC3-A6E234B191AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-CACgimSSwyWTa9yioWxPRC</idno>
            <name>Kjell Eldensjö</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-9BhJo8qQot8sFJg6YMJxQP</idno>
            <name>Irene Oskarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SXUxRsaf4aVpC3buFjGiXw" type="signed"/>
        <correspContext corresp="i-SXUxRsaf4aVpC3buFjGiXw">
          <note type="signatory" corresp="i-BaBRFz7sgjhbuqYiz8u7vt"/>
          <note type="signatory" corresp="i-CACgimSSwyWTa9yioWxPRC"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-9BhJo8qQot8sFJg6YMJxQP"/>
        </correspContext>
        <correspAction xml:id="i-6Cki1KtYCT9fV8vsMhRaaP" type="numbering">
          <date when="2009-10-06"/>
        </correspAction>
        <correspAction xml:id="i-7NAz1G7VSFfugmSp7skMFy" type="submission">
          <date when="2009-10-05"/>
        </correspAction>
        <correspAction xml:id="i-4d1xPCK6uArjcKo3gpDisY" type="transfer">
          <date when="2009-10-05"/>
        </correspAction>
        <correspAction xml:id="i-RsCnei7GX1zDkGnLxFYtBm" type="assigned"/>
        <correspContext corresp="i-RsCnei7GX1zDkGnLxFYtBm">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HVStmGmKyN5AXeU5xXf9at">
            Förslag till riksdagsbeslut
          </head>
          <list style="ol">
            <item xml:id="i-PswBhsGKnggqcYjA3rxMCS">
              Riksdagen tillkännager för regeringen som sin mening vad som
              anförs i motionen om att Sverige ska vara ett föredöme när det
              gäller att inom landet upplysa om och försvara mänskliga rättigheter.
            </item>
            <item xml:id="i-WmUaMNbYPGXJST7mRJ9ms9">
              Riksdagen tillkännager för regeringen som sin mening vad som
              anförs i motionen om att Sverige med all kraft ska främja mänskliga
              rättigheter i utrikespolitiken. 1
            </item>
            <item xml:id="i-9uK3b19rZCX5QeurKaC9eD">
              Riksdagen tillkännager för regeringen som sin mening vad som
              anförs i motionen om att Sverige med all kraft ska medverka i
              forum som diskuterar mänskliga rättigheter och kulturella skillnader.
              1
            </item>
            <item xml:id="i-Guk1BmyfEZgC6PgydZudRz">
              Riksdagen tillkännager för regeringen som sin mening vad som
              anförs i motionen om att arbetet kring nazismen, kommunismen och
              liknande totalitära ideologier ska fortsätta i svenska skolor.
              2
            </item>
            <item xml:id="i-BKPTRb6mmzk7o84oasEnPk">
              Riksdagen tillkännager för regeringen som sin mening vad som
              anförs i motionen om att frihet till religion är ett värde med
              samma rätt till skydd som de övriga fri- och rättigheterna.
            </item>
            <item xml:id="i-MXyGxFF3WNwhn1r5ievfxv">
              Riksdagen tillkännager för regeringen som sin mening vad som
              anförs i motionen om att Sverige ska inrätta en författningsdomstol.
            </item>
            <item xml:id="i-Q7JBECxTjuZBHdShgPGRNZ">
              Riksdagen tillkännager för regeringen som sin mening vad som
              anförs i motionen om att Sverige ska inrätta en särskild ministerpost
              för MR-frågor.
            </item>
          </list>
          <p xml:id="i-Bwj8CCw1zC9xtfCdxqDNkb">
            1 Yrkandena 2 och 3 hänvisade till UU.
          </p>
          <p xml:id="i-G6caZcCEUUGhCdg8iJ1ajr">
            2 Yrkande 4 hänvisat till UbU.
          </p>
        </div>
        <div type="motContent">
          <head xml:id="i-LEb1iu4HFJ8NPWbtuQKxdM" type="h1">
            Motivering
          </head>
          <p xml:id="i-Us9gZzwue1BLmYh5WiBTma">
            Frågor om mänskliga rättigheter (MR) måste sättas högre upp på
            dagordningen i det dagliga livet och inom alla politikområden.
            Likgiltighet kan aldrig paras med respekten för mänskliga rättigheter.
            Dessa rättigheter förutsätter ett konkret, aktivt engagemang.
          </p>
          <p xml:id="i-U9BWKyYRUjWvnvVZfLoL2L">
            MR-frågorna måste tydligare göras till frontlinjen i vår samlade
            utrikespolitik, inklusive handels- och biståndspolitiken. Det
            är viktigt att betona att MR-frågorna inte bara hör till utrikespolitiken.
            De finns inom alla politikområden. Inte förrän vi inser det, får
            arbetet för MR och demokrati den ökade tyngd och vikt som det
            måste ha.
          </p>
          <p xml:id="i-MEsGkwMuLpPThcBS4Ktipg">
            Brist på demokrati och mänskliga rättigheter förorsakar ofta
            djupa sociala klyftor som förhindrar fattiga att förbättra sin
            egen situation. Respekt för individens mänskliga rättigheter och
            en demokratisk samhällsutveckling som ger människor möjligheter
            att förbättra sin livssituation har i sig ett egenvärde, men utgör
            också förutsättningen för att bekämpa fattigdom, skapa säkerhet
            och uppnå en rättvis och hållbar utveckling både lokalt och globalt.
          </p>
          <p xml:id="i-4v7JHSTzXYmencrnAkE5Ds">
            Även i alla väl etablerade demokratier finns tendenser och riktningar
            som är oförenliga med de mänskliga fri- och rättigheterna. I alla
            demokratier finns rörelser i riktning bort från en gång beslutade
            MR-normer. Det kan handla om rasism, människohandel och slavhandel,
            behandlingen av minoriteter, kvinnomisshandel eller åldersdiskriminering.
          </p>
          <head xml:id="i-6Jy9vcfqf7g3JBJnVLsMzt" type="h2">
            Grundläggande MR-dokument
          </head>
          <p xml:id="i-3jkbn9fwyWQFe8teLQwbx8">
            Förenta nationernas generalförsamling antog den allmänna förklaringen
            om de mänskliga rättigheterna 1 den 10 december 1948. Förklaringen
            uttrycker en gemensam värdegrund i synen på människan och förhållandet
            mellan stat och individ. Människans rättigheter är universella
            och överordnade politiska och ekonomiska, religiösa och kulturella
            skillnader.
          </p>
          <p xml:id="i-8NaeXjfmnguMfNH3dyw1jW">
            Först 1967 skrevs två konventioner för att juridiskt reglera
            de rättigheter som deklarerats i den allmänna förklaringen 19
            år tidigare. Konventionen om ekonomiska, sociala och kulturella
            rättigheter (ICESCR) 2 reglerar exempelvis rätten till utbildning,
            arbete och sjukvård, medan konventionen om medborgerliga och politiska
            rättigheter (ICCPR) 3 bland annat reglerar rätten till fria val
            samt yttrande- och religionsfrihet.
          </p>
          <p xml:id="i-2h5u5Vkio3Ykbpk7HnjwKW">
            Bakgrunden till att det blev två konv e ntioner och inte en var
            de spända relationerna mellan öst- och västblocken under kalla
            kriget. Man kunde inte enas om att alla rättigheter i den allmänna
            förklaringen var lika viktiga, utan Sovjet vidhöll att de ekonomiska,
            sociala och kulturella rättigheterna vägde tyngst, medan USA argumenterade
            för de medborgerliga och politiska rättigheterna.
          </p>
          <p xml:id="i-Vu6HV8nXeGgNoy8hNHXMHb">
            De mänskliga rättigheterna är fortfarande politiskt mycket känsliga
            för många stater, även bland dem som ratificerat konventionerna.
            Vi får likväl inte glömma FN-stadgans portal­formuleringar: de
            mänskliga rättigheterna är rättigheter som tillkommer alla människor
            överallt. De är oberoende av politik, religion eller annan uppfattning,
            tradition, etnicitet, kultur och nationell lagstiftning.
          </p>
          <head xml:id="i-Dvh2g99yG6RqvFwCvKQ2yR" type="h2">
            Kristdemokrati och mänskliga rättigheter
          </head>
          <p xml:id="i-RWp7T4hmjTwS8sY3T7cK8u">
            Vi får inte förledas att tro att vi i Sverige är automatiskt
            garanterade våra mänskliga rättigheter. Även i vårt land förekommer
            kränkningar och vi bör ständigt vara uppmärksamma på detta. Som
            kristdemokrater är det vårt ansvar att värna alla människors lika
            värde, och vi bör speciellt vara på vår vakt mot rättighetskränkningar
            i miljöer där särskilt utsatta människor finns; inom sjuk-, äldre-
            och kriminalvården, inom flyktingmottagning samt inom barnomsorg
            och skola.
          </p>
          <p xml:id="i-V9QZ1XbbmaTBpUmshqaof2">
            Det finns en uppenbar risk att svensk utrikes- och inrikespolitik
            fjärmas från värden förenliga med de mänskliga rättigheterna.
            Det kan ske i så små steg att förskjutningen knappt är märkbar.
            Vi kristdemokrater vill uppmärk­samma detta och arbeta för att
            värdegrunden åter respekteras. En kursändring krävs bort från
            årtionden av socialdemokratisk politik som bl.a. alltför mycket
            bortsåg från det civila samhällets roll och ansvar i värnandet
            av de mänskliga rättigheterna.
          </p>
          <p xml:id="i-HHNRK3Ddo6aUTw5CKMxanV">
            Syskonskapstanken påbjuder även vårt medmänskliga ansvar gentemot
            dem som lever i andra länder. Detta innebär i praktiken att vi
            kristdemokrater även reagerar på kränkningar mot de mänskliga
            rättigheterna som drabbar andra än svenskar. I samband med krig,
            torka och andra katastrofer är bristerna uppenbara och Sverige
            ger sitt stöd via biståndet. I många fall sker kränkningarna mer
            subtilt. Det kan till exempel handla om begränsningar av yttrande-
            och mötesfriheten eller begränsningar av religionsfriheten. Här
            har Sverige ett särskilt ansvar att inte blunda för verkligheten,
            utan istället ta aktiv ställning för människors fri- och rättigheter
            och mot repressiva staters inkräktande på desamma.
          </p>
          <p xml:id="i-FDUEDAghGBKXMxMYpfmFS4">
            Det är viktigt att ta tydlig politisk ställning för dem som försvarar
            de mänskliga rättigheterna i repressiva länder, och som ofta gör
            det med risk för frihetsberövning, utvisning eller för sina liv.
            Särskilt utsatta yrkesgrupper kan förutom politiker vara journalister,
            jurister och präster eller andra religiösa ledare. Sverige verkar
            aktivt för att det svenska utvecklingssamarbetet främjar civilsamhälleliga
            insatser för skydd till MR-försvarare.
          </p>
          <p xml:id="i-LPsacXiT9xkmB7qDaSYKh9">
            Även på den mer direkta politiska nivån kan och bör vi svenskar
            ta vårt ansvar och göra skillnad genom politiska uttalanden, diplomatiska
            förhandlingar och inte minst genom vårt regelverk för politisk
            asyl.
          </p>
          <p xml:id="i-LmvsJ8aejymJrWVCX4XPAy">
            Som kristdemokrater anser vi att om dessa värden framhävdes ännu
            tydligare i den svenska utrikespolitiken, skulle Sverige få en
            större slagkraft och därmed kunna bedriva en mer pro-aktiv utrikespolitik.
            Vår utrikespolitik skulle berikas och fördjupas och agerandet
            vitaliseras om den universella värdegrunden framställdes tydligare
            särskilt om den grundats på en inrikespolitik med djup och ärlig
            respekt för MR. Alltför länge har stater, inklusive Sverige, bedrivit
            en utrikespolitik som varit alltför fokuserad på nationell makt
            och där målet varit att öka det materiella välståndet i den egna
            nationen. Detta är inte tillräckligt. Etik, värderingar och principiella
            etiska ställningstaganden har alltför sällan tillåtits vägleda
            de utrikespolitiska beslutsfattarna. I detta avseende har vår
            utrikespolitik blivit fattig. Sverige skall vara ett föredöme
            när det gäller att inom landet upplysa om och försvara mänskliga
            rättigheter. Sverige ska med all kraft medverka i forum som diskuterar
            mänskliga rättigheter och kulturella skillnader.
          </p>
          <head xml:id="i-Nddm9aiQqFnYUo9EEb5jU3" type="h3">
            Utbildning och diskussion om de mänskliga rättigheterna
          </head>
          <p xml:id="i-E9wSq6RjqTcGc1veh8iBad">
            Diskussionen om de mänskliga rättigheterna får inte bli abstrakt,
            luddig eller enbart teoretisk den måste vara konkret och praktiskt
            hållen. För att bättre kunna analysera och dra slutsatser måste
            vi lära mera. Sverige är ett av sju europeiska länder med en särskild
            MR-ambassadör som skulle kunna få ett än tydligare uppdrag i detta
            arbete. För att vi ska kunna ge MR-frågorna deras rätta plats
            i politiken måste en särskild ministerpost för MR-frågor inrättas.
            Hos vederbörande skall helhetsperspektivet ligga, och där skall
            kopplingar mellan vårt agerande både nationellt och internationellt
            tydliggöras. En sådan ministerpost skulle uppmärksamma MR-frågorna
            och höja dessa frågors status, ge dem deras rätta position i politiken
            och se till att de inte faller mellan stolarna.
          </p>
          <p xml:id="i-7xBfCVT6THBEqm7M7Rioku">
            Kunskap om de mänskliga rättigheterna bör fortsätta inkluderas
            i den svenska utbildningen från ett tidigt stadium. Av absolut
            högsta prioritet är att kunskapen om Förintelsens grymheter inte
            faller i glömska. Dess fasor utgör summan av hur det kan gå när
            de mänskliga rättigheterna systematiskt kränks. Den förra regeringens
            initiativ till Forum för levande historia var lovvärt, men får
            inte leda till att vi invaggas i tron om att Förintelsen och dess
            konsekvenser därmed skulle vara avklarade och att eventuella kunskapsluckor
            skulle vara tilltäppta.
          </p>
          <p xml:id="i-CTKjZpBLvpbqSeYgQfzdiN">
            Ögonvittnen till förintelselägren närmar sig slutet av sin levnad,
            men detta får inte innebära slutet på upplysningen om brott begångna
            i nazismens namn. Det är viktigt att vi i skolundervisningen inte
            räds att ta upp nutida ideologier och rörelser, även i Sverige,
            med liknande synsätt och idéer som beredde vägen för nazismens
            illdåd. En liknande strategi måste finnas när det gäller den historiska
            kunskapen om den stalinistiska kommunismens kränkning av mänskliga
            rättigheter. Också här finns anledning att med den historiska
            bakgrunden granska ideologiska följeslagare till stalinismen i
            vårt nutida samhälle.
          </p>
          <p xml:id="i-QyPvLW7446WLphHG2fSJA1">
            Även i ett internationellt sammanhang måste kunskapsutbytet öka.
            Vi måste lära av hur andra resonerar om MR. Afrikaner, amerikaner,
            araber, asiater och européer bör fortsätta träffas i olika internationella
            forum för att diskutera MR och för att ta del av varandras olika
            synsätt och erfarenheter. Detta sker nu i FN:s regi, men Sverige
            bör även bilateralt utveckla och fördjupa detta slags erfarenhetsutbyte.
            Ledorden måste vara ödmjukhet, respekt och förståelse för varandras
            kulturer och religioner, utan att det för den skull tummas på
            faktumet att rättigheterna är universella.
          </p>
          <head xml:id="i-6LBmqoTzQA8bppwwQ5DngJ" type="h3">
            Religionsfriheten
          </head>
          <p xml:id="i-AJX3WUYbKxBYhJfjuKavKF">
            Religionens plats i det offentliga rummet och den offentliga
            debatten betraktas inte minst i Sverige med skepsis och inte sällan
            med förakt. Utan att vi är medvetna om det, och utan direkt uppsåt,
            kan ett sådant synsätt ofrivilligt leda till kränkningar av människors
            rätt till sin religion. Frihet från religion har ansetts naturligt
            och politiskt korrekt, medan frihet till religion inte ansetts
            vara ett värde med samma rätt till skydd. Men om Sverige ansluter
            sig till uppfattningen att alla de mänskliga fri- och rättigheterna
            verkligen är jämställda varandra och dessutom okränkbara, kan
            vi inte tumma på en enskild frihet utifrån någon ideologisk agenda.
          </p>
          <p xml:id="i-XBF8R68eJa2L9ZiJjJTzjz">
            Vi ska alltid stå upp för religionsfriheten både inom och utom
            Sveriges gränser. Inrikes kan det exempelvis handla om att värna
            föräldrars rätt att välja en uppfostran och utbildning för sina
            barn som står i överensstämmelse med den egna livsåskådningen.
            I utrikespolitiken bör vi verka för ökat stöd till de civilsamhälleliga
            samarbeten som inriktar sig på just religionsfrihet och religionsdialog
            för fred. Vi förväntar oss att svenska ministrar tar upp frågor
            som rör religionsfriheten vid möten med sina motsvarigheter i
            andra länder.
          </p>
          <p xml:id="i-SwBqgDdGp87NqTqDBDNNyy">
            Ett begrepp som kommit i skymundan i politiken är förlåtelse
            och försoning. Begreppen kan rent av uppfattas som icke-politiska.
            I kölvattnet av konflikter på flera håll i värden har dock just
            det systematiserade arbetet med försoning varit nyckeln till uthållig
            fred. I detta arbete har särskilt kyrkorna och det civila samhället
            betytt mycket. Försoning som väg till frihet måste enligt vår
            uppfattning belysas på ett helt annat sätt än hittills.
          </p>
          <head xml:id="i-KmWzFN8raVXXYrjNbeaT1H" type="h2">
            Skyddet för MR globalt
          </head>
          <p xml:id="i-2PNyxvjX3CL22Eve4J6y37">
            Berlinmurens fall den 10 november 1989 innebar början till frihet
            för hela den europeiska kontinenten. Gradvis befriade sig östeuropéerna
            själva och de gamla diktaturerna blev nya demokratier. Det fanns
            många skäl till varför kommunismen bröt samman. Dels handlade
            det om materiella faktorer. De planekonomiska systemen upphörde
            att fungera. Dels handlade det om immateriella faktorer. Hälso-
            och sjukvård och skolväsende bröt samman. Det andliga och kulturella
            liv som diktaturen begränsat till ett minimum, hade tömt ut sig
            självt. Det kunde inte svara mot människors längtan och behov.
            De öar av frihet som funnits under diktaturåren hade enskilda
            människor i samverkan med andra stått för, och de utgjorde inspiration
            för stora delar av befolkningen i övrigt. Utan enskilda gruppers
            känsla av ansvar, och deras inre övertygelse om att de måste agera,
            hade kommunismens sammanbrott sannolikt inte inträffat och Östeuropas
            befrielse inte ägt rum. För individerna var det egna samvetet
            vägledande. Befrielsekampen var en mångårig kamp för mänskliga
            rättigheter och mänsklig värdighet. Samma kamp fortsätter att
            föras i andra länder där de mänskliga rättigheterna inte respekteras.
          </p>
          <p xml:id="i-QH5DhjYwtECf4Zbj16hBFC">
            Det är självklart att vi som individer har ett ansvar för de
            brott som begås mot de mänskliga rättigheterna oavsett i vilket
            land dessa brott äger rum, inklusive i vårt eget. Ett MR-brott
            i ett annat land drabbar också oss och de värden som vi värnar.
            Ett MR-brott mot en granne i det egna kvarteret är ett brott även
            mot mig. Dessa brott angår inte bara oss som grupp utan också
            oss som individer. Alltför länge har de mänskliga rättigheterna
            ansetts vara något som tillkommer grupper och stater och kollektiv.
            Därmed har det ansetts att det skulle vara grupperna, staterna
            och kollektiven som har ansvar för att reglerna följs. Vi kristdemokrater
            hävdar att ett sådant synsätt är alltför snävt och begränsat.
            Den civilkuragelag som kristdemokraterna förespråkar kan vara
            inspiration för varje medborgare i ett demokratiskt land.
          </p>
          <p xml:id="i-5XrbqZQU26uUxbdJjk38ho">
            Människor går före stater detta faktum har hamnat i fokus efter
            det att Berlinmuren föll. Då blev det tydligt för alla som ville
            se att det fanns enskilda individer också bakom järnridån och
            inte bara organisationer eller statliga myndigheter. I Sverige
            har vi ingen anledning att yvas alltför mycket vare sig när det
            gäller vårt uppträdande mot våra grannar under det s.k. kalla
            kriget eller när det gäller frågan om staten kontra människan.
            En diskussion behöver komma igång om hur de internationella konventionerna
            om MR ska förhålla sig till den nationella lagstiftningen.
          </p>
          <p xml:id="i-UcFqvnQKrRjGkvCPMcEWLN">
            Alla konventioner Sverige ratificerar står över svensk lag, dvs.
            får starkare skydd. MR-konventionerna och MR-protokollen får inte
            betraktas som ett smörgåsbord varifrån vi plockar de för stunden
            och konjunkturen mest aptitliga bitarna. Om vi brister i konsekvens
            och principer kan vi inte kräva att andra länder ska ratificera
            och tillämpa samma internationella konventioner. I detta sammanhang
            känns det angeläget att återigen peka på vikten av att en författningsdomstol
            inrättas. Dess uppgift skall vara att pröva de nationella lagarnas
            förenlighet med grundlagen och med ratificerade konventioner.
          </p>
          <p xml:id="i-F2GaXDP43oZwdfozMuJVrD">
            På samma sätt som vi har rätt att ingripa vid MR-brott, oavsett
            om de begås på hemmaplan eller utomlands, kan vi ha skyldighet
            att ingripa. Precis som sägs i rapporten The Responsibility to
            Protect 4 kan vi behöva omdefiniera begreppet statssuveränitet.
            Om en stat inte lyckas skydda sina medborgare kan principen om
            icke-inblandning få stå tillbaka för omvärldens skyldighet att
            ingripa. Flera frågor måste visserligen redas ut innan principen
            kan tillämpas fullt ut t ex måste klargöras i vad mån FN:s säkerhetsråd
            måste sanktionera en intervention men rapportens tankebanor går
            i rätt riktning. Det är därför viktigt att forskare och samhällsdebattörer
            ägnar frågan uppmärksamhet: Frågan om vi är skyldiga att ingripa
            står här mot ett rättighetsperspektiv om vi har vi rätt att ingripa.
          </p>
          <p xml:id="i-WfEZgPVExwGKvevzyC1S8a">
            Det finns en nära koppling mellan fattigdom och bristen på demokrati
            och mänskliga rättigheter. Därför måste Sverige bidra till en
            global utveckling där fattigdom bekämpas och där mänskliga rättigheter
            och demokrati prioriteras. Perspektivet på utvecklingen måste
            vara ägt av samhället i utvecklingsländerna och rättighetsperspektivet
            ska sättas i centrum. Rättighetsperspektivet sätter enskilda individers
            frihet och rättigheter i centrum.
          </p>
          <p xml:id="i-6ofzZvLQxHDYVdvrtsGJLq">
            Demokrati, mänskliga rättigheter och en stärkt demokratisk samhällsstyrning
            måste vara prioriterade områden i det svenska utvecklingssamarbetet.
            Med god samhällsstyrning, transparens och frånvaro av korruption
            borgar vi för att alla människor får del av sina rättigheter.
            Därför behövs ett effektivt transparent bistånd till institutioner,
            rättsväsende, uppbyggnaden av demokratiska flerpartisystem samt
            stöd vid val och resultatets implementering. Som motpart till
            den goda samhällsstyrningen behövs ett starkt och livskraftigt
            civilt samhälle och fria massmedier. Det civila samhället ska
            verka för att ställa ledare och statsapparat till svars för sina
            beslut och är nödvändigt för ett demokratiskt samhälle.
          </p>
        </div>
        <div type="motSignatures">
          <list>
            <item xml:id="i-QhJahPpjgWqpBQ5rie5TUn" who="i-BaBRFz7sgjhbuqYiz8u7vt">
              Désirée Pethrus Engström (kd)
            </item>
            <item xml:id="i-CDsXYs115Cgk6BCz8abhEt" who="i-CACgimSSwyWTa9yioWxPRC">
              Kjell Eldensjö (kd)
            </item>
            <item xml:id="i-N6FhSi3xZcRg6xRZZJHU1x" who="i-TECanR77Prb79DHwPvLitN">
              Annelie Enochson (kd)
            </item>
            <item xml:id="i-USXYVSXD8mzF9bV5rCayrg" who="i-9BhJo8qQot8sFJg6YMJxQP">
              Irene Oskarsson (kd)
            </item>
          </list>
        </div>
      </div>
    </body>
  </text>
</TEI>
