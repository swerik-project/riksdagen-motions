<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1917--ak--00382">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1917/mot_1917__ak__382/mot_1917__ak__382-001.pdf"/>
      <div xml:id="i-8hTVy3VukccCvyQdx8EDqL" type="motHeader">
        <div xml:id="i-Uc2bNuGwHLixsAiMUMJs54" type="motTitle"/>
        <div xml:id="i-4AKF1fFtDsd1JAeR3o53q5" type="motSubmissionInfo"/>
      </div>
      <div xml:id="i-cKrnJThJwC6nPVWMebpRU" type="motBody">
        <div xml:id="i-LBrgdUHZDqxh9rxwvrC8eH">
          <p xml:id="i-X9p3R3JJWpwKBHJNs5nGzc">
            Motioner i Andra kammaren, Nr 382. 5
          </p>
          <p xml:id="i-DWr83jRzUcGS26FdTEzre1">
            Nr 382.
          </p>
          <p xml:id="i-J1z26msdSr62KcecKrik3q">
            Av herr Vennerström m. fl., om avslag dä Kungl. Maj:ts proposition
            nr 72, angående vissa åtgärder för lantför- svarets stärkande.
          </p>
          <p xml:id="i-HT9gRMxpsodMNV8KJ4nfuc">
            Vid sidan av de i årets statsverksproposition å fjärde och femte
            huvudtitlarna upptagna anslagen har Kungl. Maj:t förelagt riksdagen
            synnerligen vittutsvävande förslag till nya militära pålagor.
            I propositionen nr 72 äskar Kungl. Maj:t för lantförsvarets stär-
            kande: nytt tungt artilleriregemente kronor 18,168,000, artillerimaterial
            kronor 14,661,000, utveckling av arméns flygvapen kronor 8,779,100,
            fortifikationsmaterial m. m. kronor 5,596,500, intendenturmaterial
            kro- nor 8,781,000, sjukvård och veterinärmaterial kronor 990,300,
            ny ammu- nitionsfabrik kronor 6,995,000, nytt krutbruk kronor
            6,375,000. Summa kronor 70,345,900 att fördelas med kronor 18,099,000
            på år 1917, kronor 41,387,900 på 1918, 6,806,000 på år 1919 och
            kronor 4,053,000 på år 1920. I proposition nr 73 äskar Kungl.
            Maj:t för sjöförsvarets stärkande: krigsfartygsmaterial kronor
            15,200,000, material för marinens flygväsen kronor 2,418,000,
            förstärkning av det fasta kustförsvaret kronor 3,575,000, artilleriammunition,
            minor och torpeder kronor 3,655,000, torpedverkstad kronor 1,732,152,
            utrustning för handelsfartyg kronor 1,000,000, anläggande av brännoljecisterner
            i Karlskrona kronor 600,000, förändring av kanonbåtarna Rota och
            Disa till mindepotfartyg kronor 170,200, upprensning av farled
            kronor 165,000. Summa kronor 25,515,352 att utgå med kronor 8,262,152
            år 1917, kronor 11,758,200 år 1918 och kronor 8,495,000 år 1919.
            Propositionerna nr 72 och 73 innehålla Kungl. Maj:ts rmilitära
            huvudförslag. I åtskilliga andra propositioner hemställes dessutom
            till riksdagen att bevilja en del andra betydande anslagssummor.
            I proposition nr 78 äskar Kungl. Maj:t för bestridande av vissa
            kostnadsökningar för sjöförsvarets ordnande m. m. kronor 7,377,700.
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-002.pdf"/>
          <p xml:id="i-4VvhvEv53aqW434EGGjLKG">
            6 Motioner i Andra kammaren, Nr 382.
          </p>
          <p xml:id="i-L96EgRdGuyc1R7BD3Dk4yq">
            I proposition nr 87 äskar Kungl. Maj:t kronor 1,763,095 för be-
            stridande av kostnader för utbildning av landstormsbefäl m. m.
            I proposition nr 113 äskar Kungl. Maj:t dels att det på fjärde
            huvudtiteln upptagna ordinarie reservationsanslaget till arméns
            vapen, ammunition och målskjutningsmaterial samt artilleriets
            övningar och material ökas med kronor 1,081,150, dels att till
            förstärkning av samma anslag å extra stat för 1918 anvisas ett
            förslagsanslag av högst 2,000,000 kronor. I proposition nr 114
            äskar Kungl. Maj:t att av de av 1915 och 1916 års riksdagar principiellt
            beviljade anslagen till vissa byggnadsföretag vid armén måtte
            anvisas för 1918 kronor 3,025,125. I proposition nr 119 äskar
            Kungl. Maj:t kronor 89,000 för an- läggande av ett stickspår från
            Åkers styckebruks järnvägsstation till Åkers krutbruk. I proposition
            nr 145 slutligen äskar Kungl. Maj:t kronor 175,500 för vidtagande
            av åtgärder till underlättande av manskapsrekryteringen vid marinen.
            Under den debatt, som uppstod i andra kammaren vid remissen av
            proposition nr 72, angav den socialdemokratiska vänstergruppen
            i korthet sin principiella ställning till regeringens väldiga
            militära krav. Genom Fabian Månsson förklarade den socialdemokratiska
            vänster- gruppen, att från dess sida komme regeringen icke att
            erhålla ett enda öre. Därmed kunde det från vår sida vara nog.
            Men då vi sakna representation inom statsutskottet, som har att
            behandla de militära propositionerna, anse vi oss böra motionsvis
            något utförligare utveckla vår grundsyn på den besinningslösa
            militärisering av Sveriges statsliv, som förberedes. Med den nu
            utsända svärmen militärförslag har Kungl. Maj:t in i de yttersta
            konsekvenser fullföljt taktiken från 1914. Försöket vid 1916 års
            riksdag att förmå riksdagen bevilja 52,000,000 kronor utom ramen
            för 1914 års försvarsreform tillbakaslogs i det väsentliga. Men
            från vissa håll antyddes, att regeringen kunde efter en mera grundlig
            utredning komma åter. Vinken togs ad notam. Efter vederbörlig
            be- handling i de 1916 tillsatta kommitteerna återkommer Kungl.
            Maj:ts extra militärprogram dubbelt vidlyftigare än 1916. Aptiten
            växer, me- dan man äter, säger ordspråket. Sverges folk och dess
            parlamentariska representanter äro icke utan skuld till den militära
            aptitens omättlig- het. En ödmjukhet och flathet, som stått på
            gränsen till självuppgi- velse, har allt för länge visats det
            militära systemets förespråkare. Alla medel, ett fattigt och skattebetungat
            folk kunnat skrapa ihop, ha
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-003.pdf"/>
          <p xml:id="i-DeN3nfyRg7EpN5XbWEfMdT">
            Motioner i Andra kammaren, Nr 382. i
          </p>
          <p xml:id="i-TiuYBoNtfpLmK9t83XE2an">
            förvandlats till näring åt ett omåttligt glupskt militärväsende.
            Såväl liberalismens som socialdemokratins undfallenhetspolitik
            har lagt hy- ende under den militära lasten i liberalismens kapitulation
            1914, och i socialdemokratiska riksdagsgruppens sedan dess i ord
            och handling upprepade förklaring, att under kriget ingen stöt
            kommer att riktas mot 1914 års härordning, ligger den psykologiska
            förklaringen till att regeringen vågat presentera ett folk, som
            våndas under oavbrutet steg- rad dyrtid, livsmedelsbrist och arbetslöshet,
            denna militära önskelista. Nu bör det vara slut med den militära
            kurtisen och undfallenheten. Nu synes tiden vara inne för all
            positiv fredsvilja i landet att en gång för alla säga ifrån, att
            vägen upp mot nya rustningar av storstatsmått är oåterkalleligen
            stängd och att hädanefter går vägen ned mot den fullständiga avrustningen.
            Man frågar sig vart det ekonomiska beräknande förnuftet tagit
            vägen hos dem som äro det militära programmets tillskyndare. Stats-
            makterna gnida och gnida på varje liten slant, som ges ut till
            de mest behjärtansvärda sociala och kulturella ändamål. Från regeringen
            utgår order till departementen att i möjligaste mån inskränka
            sin anslags- begäran. Till tvenne departement gå motsatta order
            ut. Orderna till lantförsvars- och sjöförsvarsdepartementen lyda
            uppenbarligen: hugg bara till allt vad ni kan begära, här knusslag
            icke! På andra stats- livets områden söker den första statsmakten
            utbreda sparsamhetens anda. På det militära området släppes gulaschens
            anda lös. Guld- mynten, som samlats ihop från ett på gränsen till
            nödläge stående folk, få rulla mellan fingrarna. Tror regeringen
            och dess militära stab, att Sverges ekonomiska möjligheter äro
            outtömliga? De senaste årens ab- normt hastiga stegring i de militära
            utgifterna har för länge sedan överstigit landets ekonomiska bärkraft.
            Redan 1914 års försvarsbeslut med dess beräknade 100,000,000 kronor
            årligen var ett språng långt över den ekonomiska möjlighetens
            gräns. Sedan dess ha de militära huvudtitlarna växt till sammanlagt
            104,000,000 kronor år 1916 och 126,000,000 kronor år 1917. Därjämte
            har till neutralitetsvakten för 1914 gått över 46,000,000 kronor,
            för 1915 över 56,000,000 kronor och för 1916 i det närmaste 62,000,000
            kronor. För hela året 1917 beräknas utgifterna för neutralitetsvakten
            till 64,000,000 kronor. Att lyfta dessa ekonomiska bördor är över
            förmågan. Ett fortsättande på samma väg leder snarligen till ekonomisk
            ruin. Nu invända de militära talesmännen, att de, som huvudsakligen
            representera de fattigare folkklasserna, icke ha något skäl eller
            ens någon rätt att opponera mot de föreslagna nya militärkraven,
            eftersom
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-004.pdf"/>
          <p xml:id="i-PwtDMA8qsFpC23f8evGofs">
            8 Motioner i Andra kammaren, Nr 382.
          </p>
          <p xml:id="i-TzfNVrK5mXuUqxt89ZZV9s">
            meningen är att uttaga kostnaderna genom en höjd inkomst- och
            för- mögenhetsskatt, som drabbar de större inkomsterna och förmögenhe-
            terna. Enligt Kungl. Maj:ts proposition nr 130 meddelas att i
            runt tal 288,000,000 kronor äro behövliga för att täcka neutralitetsutgifterna
            samt utgifterna till de av Kungl. Maj:t begärda nya militära anstalterna
            till lands och vatten. För att täcka denna svindlande utgiftssumma
            före- slåg ju användning av överskottet på krigskonjunkturskatten
            samt dess- utom en extra värnskatt å inkomster å över 6,000 kronor
            årligen, be- räknad att utgå under sex år med 30,000,000 kronor
            pr år. Det skulle sålunda, påstås det, bli en de förmögnare klassernas
            ensak att ta på sig den till mer än 100,000,000 kronor uppgående
            utgiften för 1917 års militära program utom ramen för 1914 års.
            Invändningen kan icke godtagas. På vilken skatteväg, ur vilka
            fickor pengarna än tagas är det ur statsekonomisk synpunkt lika
            för- kastligt att lägga ut ett hundratal miljoner kronor i totalt
            improduktiva företag, att bokstavligen kasta dem i skyttegravarna
            och i sjön. Det är visst icke de kapitalstarka klasserna, som
            ensamma få bekosta kalaset. I längden drabba utgifterna de fattiga
            lika tungt och till och med ännu tyngre. De stora krigskonjunkturvinsterna,
            som lämna stats- kassan så många skattemiljoner, äro huvudsakligen
            komna från de fattigare klasserna genom en oförsynt fördyring
            av deras livsmedel och nödvändighetsvaror. Den ökade progressiva
            beskattningen på de stora inkomsterna och förmögenheterna är nödvändig
            för andra ändamål. Stora sociala utgiftskrav för förbättring av
            de fattiga folklagrens läge, vilka allt för länge skjutits undan,
            måste ställas på statskassan. Den indirekta beskattningen, som
            oskäligen tynger de minst bärkraftiga, måste läggas om till direkt,
            progressiv beskattning. Det blir alltså de ekonomiskt sämst lottade
            i samhället, som till sist bli mest lidande, om militärväsendet
            i förväg får äta upp inkomsterna av en höjd pro- gressiv inkomst-
            och förmögenhetsskatt och därigenom i brist på medel de sociala
            kravens genomförande alltjämt ställes på framtiden och den indirekta
            beskattningen fastlåses och kanske stegras. Det är ett eko- nomiskt
            förstarangsintresse för Sveriges fattiga att som en man resa sig
            mot det planerade militära jätteprogrammet. För att trygga Sveriges
            frihet och självbestämningsrätt utåt är dock ingen ekonomisk ansträngning
            för stor, icke ens för de mindre bemedlade, säga de militärt troende.
            Vi förbise icke och förneka icke värdet av varje nations, även
            vår egen, rätt att själv bestämma över sitt öde. Från den socialdemokratiska
            vänstern har till och med genom Carl Lindhagen vid flera tillfällen
            föreslagits svenskt riksdags- och
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-005.pdf"/>
          <p xml:id="i-S9cb6J9GALtG8xXPdRmXPp">
            Motioner 1 Andra kammaren, Nr 382. 9
          </p>
          <p xml:id="i-HMz5rLb3a6T5rUGAiNnWkc">
            regeringsiniativ för att internationelt garantera varje nations
            rätt att leva sitt eget fria liv, förslag som dock märkligt nog
            både högerns, liberalernas och socialdemokraternas partier ställt
            sig antingen likgiltiga eller öppet fientliga emot. Icke likgiltighet
            för den nationella friheten i och för sig men en fast förvissning,
            att de militära vapnen som garanti för denna önskvärda frihet
            äro ofantligt överskattade, särskilt vad det beträffar de smärre
            staterna sådana som Sverige, motivera vår bestämda frontställning,
            »icke en man icke ett öre», gentemot de ifrågavarande, liksom
            alla andra militära anslagskrav. Världskrigets bittra erfarenhet
            har jagat på flykten varje till äventyrs kvardröjande tro, att
            småstaterna, även om de spränga sina ekonomiska och fysiska krafter,
            skulle kunna skapa ett militärväsende som ens tillnärmelsevis
            vore en hållbar frihets- garanti. Småstaternas militära vapen
            knäckas som halmstrån, när stor- makternas geniala militärmaskineri
            rullar fram. Belgien, Serbien och Rumänien o. 8. v. äro för Sverige
            varnande exempel på resultatet av småstaternas militära övertro.
            Det kapprustningens system, som Sverige med liv och lust deltagit
            i och som det nu är meningen att fanatiskt fortsätta, är den farligaste
            fienden till Sveriges liksom varje annan stats fria självbestämningsrätt.
            Ur självbevarelsedriftens synpunkt är det en plikt, icke att halstarrigt
            fortsätta på en kapprustningsväg, där ett litet land med begränsade
            resurser sådant som Sverige ändock ohjälp- ligen distanseras,
            men väl att spänna alla sina krafter för att bana väg för det
            fredens och rättens vapenlösa system, under vilket den nationella
            friheten kan andas lugnt. Världskrigets erfarenheter ha med full
            klarhet visat, att rustningar äro en fara för de rustande folken.
            Faran att lockas in i krigets elände minskas icke, den ökas i
            kapp med rustningarna; detta gäller små stater likaväl som stora.
            De militäriskt svagaste staterna ha kunnat undgå förödelsen, de
            militäriskt starkaste staterna äro just till följd av sina rustningar
            ruinerade och förblödda. Den starkt rustade småstaten är föremål
            för en dubbel krigisk lockelse. Dels äggas andra större stater
            att locka med i den blodiga leken en stat, vars militärmakt kan
            betyda ett avsevärt plus. Dels driva nationalistiska krafter inom
            nationen på för att åstadkomma en krigisk intervention, som vinkar
            med ett rikt byte. Rumänien är det typiska exemplet. En gång under
            kriget spilldes här åtskillig kraft på att åstadkomma Sveriges
            och Rumäniens samtidiga ingripande i kriget. De svenska argumenten
            voro likartade med de rumäniska. Rumänien var så starkt rustat,
            att det kunde våga sitt blodiga tärningskast, ansågo dess aktivister.
            Sverige var genom för- svarsreformen 1914 och den ständiga mobiliseringen
            sedan dess så militärt Bihang till riksdagens protokoll 1917.
            4 saml. 171 häft. (Nr 380—389.) 2
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-006.pdf"/>
          <p xml:id="i-D138SqfE6BMNT84gPhPcwx">
            10 Motioner 1 Andra kammaren, Nr 382.
          </p>
          <p xml:id="i-DfoeEa2978GWcmesWmREXL">
            starkt, att det kunde och borde gå till anfall, ansågo Sveriges
            aktivister. Den allvarligaste fara för krigisk inblandning som
            hotat Sverige sedan världskrigets början har vållats av den Hammarskjöldska
            härordningen och den ouppbhörliga rustning, som sedan dess bedrivits
            i neutralitets- vaktens form. Bådadera skulle officiellt endast
            tjäna till försvar. Men för aktiwisternas samhällsfarliga följe
            voro de utmärkt lämpade till an- fall. Sverige är militärt starkt
            som aldrig förr, skrevs det i aktivist- boken, Sveriges hundraårigt
            rostiga svärd är äntligen slipat, skulle det då icke användas?
            Denna cyniskt öppenhjärtiga krigsagitation kastar ett obarmhärtigt
            ljus över militärväsendets dunkla djup. Att följa 1917 års Kungl.
            Maj:t är ett steg närmare intill, icke ett steg fjärmare ifrån
            det krigiska äventyret. För alla fredsvänner är det en plikt att
            av- lägsna faran. Icke blott Sveriges säkerhet utåt har det militära
            systemet riskerat. I inrikes-politiskt hänseende trampar det hänsynslöst
            under sina brutala militärstövlar den folkfrihet, som det skulle
            ha till uppgift att skydda. Den militära andan tränger sig i Sverige
            liksom i andra länder på allt och alla med sin råhet, sin befallande
            kommandoton, sin överlägsna undervärdering av de icke-militära
            värdena. Icke nog med att herrar militärer under skydd av omänskliga
            krigslagar husera med sina under- lydande, som om dessa ingen
            rätt och intet mänskligt värde hade, icke nog .med att den militära
            drillen i dödstågens tider är känslolös för värnpliktiges och
            mobiliserades hälsa och liv, samma militäristiska anda sprider
            sig frihetsförkvävande och tyranniserande utöver hela det civila
            livet. Det militära systemet har växt till en övermäktig stat
            i staten. Efter den militära pipan ska de övriga medborgarna dansa.
            Överste Rosenblads berömda militära tvångströja söker man sätta
            även på de civila medborgarna. Fastän världshändelserna visat,
            vilken förbannelse militärismen är för alla folk, beläggas indignerade
            ord mot den militära heligheten med hårda straff enligt antimilitäristlagar,
            som man har panna att ytterligare vilja skärpa. Militärt inspirerade
            tryckfrihetsåtal regna som manna från rättvisans himmel. Med tjänstvilliga
            myndigheters bistånd trampa militärerna församlingsrätten och
            yttrandefriheten under fötterna. Blott i en av militärismens osunda
            dunster förgiftad atmosfär är det möjligt att döma oförvitliga
            svenska män till barbariska straff för s. k. landsförräderi. Militärväsendets
            anda är våld och förtryck, inåt likaväl som utåt. Det tsarismens
            Ryssland, som nu fallit i spillror under den segrande revolutionens
            anstormning, lever alltjämt i den svenska militäristklickens tankar,
            känslor och handlingar. Dess kamp har svällt i tempo med regeringens,
            riksdagens och folkets flathet och
          </p>
          <pb facs="riksdagen-motions-pdf/data/1917/mot_1917__ak__382/mot_1917__ak__382-007.pdf"/>
          <p xml:id="i-5TPvM4oaEkvwj7JHtKxpMU">
            Motioner i Andra kammaren, Nr 382. 11
          </p>
          <p xml:id="i-EwHv2QnqH3DTGQaKt2Wnxy">
            givmildhet. Till ytterligare stöd åt ett sådant frihetsfientligt
            system bör, synes det oss, varje frihetsvän vägra bidrag. Mänskligt
            att döma stå folken inom den närmaste tiden inför världskrigets
            dödsryckningar. Den stora uppgift, som nu väntar folken, är, att
            de samla alla sina krafter för att skapa en beståndande fred,
            i vars skygd välstånd och lycka återigen kunna sänka sig över
            en för- tvivlad mänsklighet. Det verket, det största någon generation
            haft sig förelagt, kräver både djupa folkled och ledande män,
            som äro mäktiga handlingskraftiga initiativ för åstadkommande
            av ett internationellt rättens system, under vilket de militära
            våldsvapnens fullständiga ned- läggande är en självklar sak. En
            sådan stor och befriande handling har Kungl. Maj:t icke varit
            mäktig. Den handling, som inför historien sätter signaturen på
            det Kungl. Maj:t, som i mars 1917 styr land och rike, är förslaget
            till jätterustningar i krigets elfte timme, rustningar, som icke
            ens militärt sett kunna under det pågående kriget vara av den
            ringaste betydelse för landet. Den väg, som härmed av Sverges
            regering stakas ut mot framtidens land, är den kapprustningens
            gamla blodiga väg, som med naturnödvändighet ledde fram till världskrigets
            avgrund. Förhoppningen om en fred av längre varaktighet komme
            snart att dränkas i blod från nya människomördande krig, om alla
            länder, när det stundar till fredsuppgörelse, skulle följa den
            svenska rege- ringens metod att planera framtida rustningar av
            enormt omfång. Den stat, som nu spänner sig i selen för militära
            i stället för fredliga rust- ningar, begår den grövsta förbrytelse
            mot folkens framtid. I en tid, som framför allt kräver initiativ
            till omedelbar avrustning, är det oss omöjligt att i minsta mån
            göra oss medansvariga 1 den förbrytelse mot folken och freden,
            som Sverge enligt vår mening begår, om det på regeringens kommando
            höjer kapprustningssignalen. Med denna motivering hemställes,
          </p>
          <p xml:id="i-4CrAeBkt8SNby9SqsA3T15">
            att riksdagen måtte avslå Kungl. Maj:ts proposi- tion nr 72.
          </p>
          <p xml:id="i-L7TeEP9DP8prj3CiHP4Uf7" type="date">
            Stockholm den 29 mars 1917.
          </p>
          <p type="signatureBlock" id="i-U1qeqoRtD9g7QnJtZVFZUY">
            Ivar Vennerström. C. O. Johansson. C. Winberg. - Ernst Hage.
            Carl Lindhagen. Christian Ericson. Thure Widlund.
          </p>
        </div>
      </div>
    </body>
  </text>
</TEI>
