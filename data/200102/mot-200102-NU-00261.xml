<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-NU-00261">
  <teiHeader>
    <fileDesc>
      <titleStmt>
        <title>Svensk turism </title>
        <author corresp="i-D74cdq6EQpWG5dWigfnSSw">av Per Westerberg m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svensk turism </title>
          <idno type="rdwebb">GP02N261</idno>
          <rs type="number">N261</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GP02N261/text</ref>
          <ref type="dokument_url_html">http://data.riksdagen.se/dokument/GP02N261</ref>
          <ref type="dokumentstatus_url_xml">http://data.riksdagen.se/dokumentstatus/GP02N261</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-D74cdq6EQpWG5dWigfnSSw</idno>
            <name>Per Westerberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-A16XHDHnpsSEskwvgsUhaw</idno>
            <name>Karin Falkmer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-JKZyQwnfkbK1njmH7h7T4h</idno>
            <name>Ola Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9beYBFzEh8w1EjPQHXW3mC</idno>
            <name>Jan-Evert Rådhström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-8rgPqLrraP4U2Uu8wEKuJF</idno>
            <name>Jan Backman</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DnTstrvT1jenyw6pdMxfZi</idno>
            <name>Mikael Odenberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NAAZv6GeNG6UKYzSr8WGFB</idno>
            <name>Olle Lindström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ShX9mWiHsTRMTYFYvMn6a5" type="signed"/>
        <correspContext corresp="i-ShX9mWiHsTRMTYFYvMn6a5">
          <note type="signatory" corresp="i-D74cdq6EQpWG5dWigfnSSw"/>
          <note type="signatory" corresp="i-A16XHDHnpsSEskwvgsUhaw"/>
          <note type="signatory" corresp="i-JKZyQwnfkbK1njmH7h7T4h"/>
          <note type="signatory" corresp="i-DKsVYU73WDtSTFEeLoboVx"/>
          <note type="signatory" corresp="i-RCNVVc6jFAU8YPdr6sW8jH"/>
          <note type="signatory" corresp="i-9beYBFzEh8w1EjPQHXW3mC"/>
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-8rgPqLrraP4U2Uu8wEKuJF"/>
          <note type="signatory" corresp="i-DnTstrvT1jenyw6pdMxfZi"/>
          <note type="signatory" corresp="i-NAAZv6GeNG6UKYzSr8WGFB"/>
        </correspContext>
        <correspAction type="referral" xml:id="i-3RXJgKheQAWfQS7EUGet9X">
          <date when="2001-10-11"/>
        </correspAction>
        <correspAction type="dismissal" xml:id="i-T3j8hU8K7MNWNoa5QEhBS4">
          <date when="2001-10-11"/>
        </correspAction>
        <correspAction type="termination" xml:id="i-R9Cjr6Xg1QfYe7jZxunPVd">
          <date when="2001-10-05"/>
        </correspAction>
        <correspAction type="submission" xml:id="i-HXgCvw7LDCqZ7p9eTBef8W">
          <date when="2001-10-05"/>
        </correspAction>
        <correspAction type="numbering" xml:id="i-4UGeXTt7bmt2Ct979idLhT">
          <date when="2001-10-05"/>
        </correspAction>
        <correspAction type="proposed_referral" xml:id="i-U7DG7TXPJaXGHM2GQrZ98k">
          <date when="2001-10-05"/>
        </correspAction>
        <correspAction type="committee_proposal" xml:id="i-Wd7ZnqNfYkVuuAWh3udfYA">
          <date when="2001-10-05"/>
        </correspAction>
        <correspAction type="reviewing" xml:id="i-K3Lygmh9tEm5UvFsdkFZLW">
          <date when="2001-10-05"/>
        </correspAction>
        <correspAction type="registration" xml:id="i-JweWA26KEzgjUpx9xmSM9d">
          <date when="2001-10-05"/>
        </correspAction>
        <correspAction type="assigned" xml:id="i-N3m9QHuh7cc4ouPx3GA8QX"/>
        <correspContext corresp="i-N3m9QHuh7cc4ouPx3GA8QX">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_N_0261/mot_200102_N_0261-0001.pdf"/>
      <div type="motHeader" xml:id="i-QFRf63axAHCBxxgJxQiPj8">
        <div type="motTitle" xml:id="i-Jv1SinJBf7g9DFeq33gLXt"/>
        <div type="motSubmissionInfo" xml:id="i-AFHZDDonsjJdFfBcXta8u7"/>
      </div>
      <div type="motBody" xml:id="i-9oEzDr8WW7a5c84SkmWwXF">
        <div xml:id="i-CrXxcpRM8WDEC93LD4dqHv">
          <p xml:id="i-2AreaaNVVFV2mcSSa2CB8d">
            10
          </p>
          <p xml:id="i-67A7zsLBjhSqhRTPTAf91L">
            2001/02 mnr: N261
          </p>
          <p xml:id="i-8pU8fixVwveEGjF4RVpe6">
            pnr: m166
          </p>
          <p xml:id="i-QAqGWCNRGGHfWKYzY5vRNN">
            Motion till riksdagen 2001/02:N261
          </p>
          <p xml:id="i-QC4JNspQzY8TLc1ZwZH9WJ">
            av Per Westerberg m.fl. (m)
          </p>
          <p xml:id="i-K5JdWMFLaXBEFXd4Toon3j">
            Svensk turism
          </p>
          <p xml:id="i-Qyd7x7V2v8xs9nZdhkxgAr">
            Motionen delad mellan flera utskott
          </p>
          <p xml:id="i-TPywDYqyzShBbTEsEPGKW5">
            1 Förslag till riksdagsbeslut
          </p>
          <p xml:id="i-LcnxdFCJeJeYbsU9TKcgyz">
            1.
          </p>
          <p xml:id="i-P521GiG1rSFb1oyK32tAnf">
            Riksdagen tillkännager för regeringen som sin mening vad i motionen
            anförs om att förbättra närings- och konkurrensvillkoren för turistindu-
          </p>
          <p xml:id="i-P7ntwmpR4N17YC8tWpUfvS">
            strin.
          </p>
          <p xml:id="i-7StvTmcCAGHon7ouwSjjhY">
            Riksdagen tillkännager för regeringen som sin mening vad i motionen
            anförs om sänkta skatter."
          </p>
          <p xml:id="i-TRgo4MPfhXNyMk9WJEc9hD">
            Riksd
          </p>
          <p xml:id="i-TmChfdPgm93uMhunDW5zHa">
            agen begär att regeringen lägger fram förslag till anpassning
            av
          </p>
          <p xml:id="i-Xo3i1CY8qcHVkv8THTdife">
            reglerna på arbetsmarknaden till turistnäringens speciella karaktär.”
          </p>
          <p xml:id="i-MtbKu6d9Ypj5qn8c4UE9f8">
            Riksd
          </p>
          <p xml:id="i-KqBdZFQmPTKKumvUEmRFec">
            agen tillkännager för regeringen som sin mening vad i motionen
          </p>
          <p xml:id="i-JJ9eRP9jJcjAn4rD7Th2ae">
            anförs om att kommunala bolag avvecklar eller säljer den näringsverksamhet
            de bedriver inom turistnäringen.
          </p>
          <p xml:id="i-Njaa9HdWPVQ468DNEaQA59">
            Riksd
          </p>
          <p xml:id="i-7Jz8Rer9imtGx1bPMVJYHf">
            agen begär att regeringen lägger fram förslag till ett reformerat
          </p>
          <p xml:id="i-5QwVKW3T36AtD63ufugfgt">
            regelverk för turistnäringen.
          </p>
          <p xml:id="i-633TEaE6YHbDKiuhRGhYJy">
            "Yrkan ? Yrkan
          </p>
          <p xml:id="i-vtctLXkYpATLrsfrmSBpV">
            de 2 hänvisat till SKU. de 3 hänvisat till AU.
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0002.pdf"/>
          <p xml:id="i-Vyr1Vg8RSBWhr418oNAax9">
            2001/02:N261
          </p>
          <p xml:id="i-EuKEnuo1tZNR1xU8c1otW8">
            11
          </p>
          <p xml:id="i-UKHWShMfjtFi1CW63UmAPZ">
            2 Inledning
          </p>
          <p xml:id="i-JgwBmR3w8or6QmoTJaufW">
            Turism med den breda definition som t.ex. OECD tillämpar, dvs.
            ”turism är människors aktiviteter när de reser till och vistas
            på platser utanför sin vanliga omgivning för kortare tid än ett
            år för affärer, fritid eller andra syften”, är ett begrepp som
            inte utan vidare låter sig fångas i en riksdagsmotion. Vi väljer
            därför att i första hand inrikta oss på de problem vi anser finns
            när det gäller Sveriges möjligheter att hävda sig på den internationella
            turistmarknaden, både när det gäller affärsresande, evenemang
            och privatresande. Ett stort svenskt kundunderlag är en förutsättning
            för de flesta turistföretags existens. Vi vill dock inte se en
            tillbakagång till 1970-talets statliga rekreationspolitik med
            sina sociala ambitioner. Vi anser inte heller att det i första
            hand är en statlig uppgift att lägga särskilda regionalpolitiska
            aspekter på turismen. Det viktiga är att turismen som näring ges
            samma näringsvillkor som tjänsteföretag i andra branscher. Tillväxten
            för svensk turism har under det senaste året varit relativt stor.
            Under årets sju första månader har den utländska turismen skapat
            3,5 miljoner gästnätter, en ökning med nästan 10 procent jämfört
            med samma period förra året. Sverige börjar nu för första gången
            på många år i stark konkurrens ta marknadsandelar från andra länder.
            Särskilt i Stockholm, västra Götaland och Dalarna har utvecklingen
            varit positiv. Framgången kan delvis förklaras av Sverige som
            ordförandeland i EU, färdigställandet av Öresundsbron och den
            påverkan svensk film, design och musikindustri har haft det senaste
            decenniet på utländska marknader. Rese- och turistindustrin utgör
            2,8 procent av BNP. Genomsnittet i Europa är 4,2 procent av BNP.
            Det betyder att turismen i Sverige om den höll Europas genomsnitt
            skulle kunna vara drygt 60 procent större än i dag. Trots positiva
            tillväxtsiffror har Sverige inte haft möjlighet att följa den
            tillväxt som skett när det gäller turistnäringen jämfört med övriga
            Europa. En avgörande faktor är de stora skillnader i företagarklimat
            som råder. För en fortsatt tillväxt av turistindustrin måste näringsvillkoren
            förbättras. Statens uppgift är att verka för att likställa företagandets
            villkor inom turistnäringen med vad som gäller i allmänhet för
            tjänsteproducerande öretag. I dag påverkar en mängd negativa faktorer
            en positiv marknadsutveckling, bl. a. den höga prisnivån för privatkonsumtion
            som i Sverige ligger 21 procent högre jämfört med den genomsnittliga
            prisnivån inom EU. Priser på hotell och restauranger ligger 35
            procent högre än inom EU och de för näringen viktiga transporttjänsterna
            hela 42 procent över snittet inom EU. (Konsumentverket 2000) Till
            detta kommer det höga skattetrycket i Sverige. Det finns ett flertal
            punktskatter som starkt hämmar turistnäringen och slår hårt mot
            småföretagare inom branschen.
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0003.pdf"/>
          <p xml:id="i-APbu24Kf8wEAGUDPkku1N9">
            3 Sänkta skatter ger ökad turism
          </p>
          <p xml:id="i-BW7umipvCmZhDXKFVqx5Zo">
            Rese- och turistindustrin tillhör de högst beskattade näringarna
            i Sverige. I ett internationellt perspektiv är Sverige ett högprisland
            när det gäller konsumtion. För turistnäringen innebär det att
            det är dyrt att producera varor och tjänster. Detta är inte rätt
            väg att gå för att skapa tillräckligt goda näringsmässiga villkor
            för att lyfta upp en bransch med goda framtidsmöjligheter. Sänkta
            skatter och en anpassning av avgifter och moms krävs i stället
            för att nå en ökad tillväxt. Det finns i dag i Sverige ca 10 000
            hotell- och restaurangföretag av vilka 90 procent har färre än
            10 anställda, dvs. fåmansföretag. De behöver en uppluckring av
            de regelverk och tillstånd som omgärdar verksamheten för att kunna
            växa i antal och omfång. Ett stort problem för den svenska turistnäringen
            att konkurrera internationellt är de höga priserna. Sverige ligger
            ca 21 procent högre än genomsnittet i EU-länderna. Detta påverkar
            tillväxten på en priskänslig marknad dominerad av prismedvetna
            kunder. Även det höga skattetrycket och olika punktskatter, bl
            a fastighetsskatten, påverkar näringen mycket negativt. Härtill
            kommer att tjänster beskattas hårdare än industriproduktion. Hotell
            och restauranger är renodlade tjänsteföretag. Turistnäringen blir
            därigenom en av de verksamheter där det svenska skattesystemet
            slår hårdast mot företagaren. Vi moderater vill verka för en politik
            som möjliggör tillväxt och ökade volymer inom turistindustrin.
            Att sänka skatterna är en av de viktigaste faktorerna för att
            skapa ett positivt klimat för företagande och entreprenörskap.
            Det finns goda möjligheter för en expansion inom turistindustrin,
            men tydliga förändringar i skatte- och företagarpolitiken måste
            till för att trenden ska hålla i sig.
          </p>
          <p xml:id="i-DMhfC2SiyQtz3cDe8PdP1o">
            4 Arbetsmarknaden
          </p>
          <p xml:id="i-Ghpmp6hW32EiXx7dbYL2AK">
            För en stark utveckling av svensk turism krävs en tydlig fokusering
            på själva företagandet. Företagen anställer personal, betalar
            skatt och generar intäkter. Turistnäringen är en starkt säsongsstyrd
            verksamhet, vilket framkallar problem för företag och anställda.
            Verksamheten har sin tyngdpunkt under semestertider, helger och
            på obekväm arbetstid, kvällar och nätter. Det leder till att det
            är svårt att åstadkomma helårsarbeten, och det är därför inte
            lätt att behålla personal. Anställda går till arbetslöshet under
            lågsäsong eller arbete på annan ort, vilket medför privata och
            sociala påfrestningar. Turistindustrin är en mycket personalintensiv
            näring. Branschen är därigenom känslig för förändrade lönekostnader.
            Höga personalkostnader innebär färre anställda och lösningen blir
            i många fall visstidsanställning.
          </p>
          <p xml:id="i-FDoKLw4DkPAqgQjwZPK97S">
            2000/01:c999
          </p>
          <p xml:id="i-TjuHCj3DqsGK1RTYBR6Wmw">
            12
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0004.pdf"/>
          <p xml:id="i-SN3LMMd3wBLWtA7UjHqH3k">
            2001/02:N261
          </p>
          <p xml:id="i-Ls79sFYpCGQWpzgc3igU3f">
            13
          </p>
          <p xml:id="i-WZpNEG9UJS71sd2vWkaUbY">
            Många små turistföretagare kan inte heller leva enbart på sin
            verksamhet utan har ofta ett annat deltidsarbete vid sidan om.
            Reglerna på arbetsmarknaden måste anpassas till turistnäringens
            speciella karaktär. Dagens regelsystem hämmar turistnäringen och
            försvårar en effektiv personalplanering. För att skapa förmånligare
            villkor och öka produktiviteten behövs flexiblare arbetstidsregler,
            vilket även öppnar för varaktiga anställningsformer.
          </p>
          <p xml:id="i-3zUmmkN6CFMQ56nbwDyNez">
            5 Prisnivån
          </p>
          <p xml:id="i-kpdLj9h1mxmMHvtCKXAZU">
            Den svenska rese- och turistindustrin behöver konkurrenskraftiga
            villkor. Det pris konsumenten ska betala påverkar i hög grad valet
            av konsumtionsnivå och resmål. Priset styrs i sin tur av kostnadsstrukturen
            där skatterna spelar en betydande roll. Den svenska prisnivån
            ligger många gånger högt över den som gäller på de marknader som
            svensk turistnäring konkurrerar med. Enligt SCB förklaras 66 procent
            av prisskillnaden av skatter, främst skatten på arbete. Av priset
            för en svensk lunch utan öl eller vin på restaurang är 44 procent
            skatt. Det påverkar naturligtvis också svenska turisters konsumtionsmönster.
          </p>
          <p xml:id="i-8eDLV1wXUhYpXjkG9xo2EM">
            6 Regelförenklingar
          </p>
          <p xml:id="i-LUEF63WesV51V4VqmDHFbn">
            När regler och förhållningssätt konsekvent utgår från tillverkningsindustrins
            och de stora företagens förutsättningar får turistnäringen särskilda
            problem i sin utveckling. I en internationell undersökning hamnar
            Sverige på sista plats när det gäller variablerna stöd från myndigheter
            och hur förmånliga lagarna är för att kunna bedriva verksamhet.
            (Forskningsprojektet Centres of Exellence, Uppsala Universitet,
            Holm 1999) Det är många gånger tolkningen och tillämpningen av
            lagstiftningen som i onödan försvårar för företagen att bedriva
            näringsverksamhet. Problemen kan lösas genom att fler myndigheter
            tar till sig insikten att tillsynsuppdrag inte inskränker sig
            till myndighetsutövning utan även har en viktig servicefunktion.
            Ett av många turistföretagare beskrivet problem är bristen på
            snabba myndighetsbesked kring tillstånd av olika slag. För att
            hantera detta i ett tillväxtperspektiv bör man vända på hanteringen
            och placera myndigheten i en ansvarsposition. Det skulle innebära
            att det är myndigheten som är skyldig att inom en viss begränsad
            tid meddela företagaren om tillstånd ges eller inte.
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0005.pdf"/>
          <p xml:id="i-958MSm3u75ULqbmTNWW89R">
            7 Exportmomsen
          </p>
          <p xml:id="i-3bfLtB3X5gX5ynLK5fNE9d">
            Enligt gällande skatteregler får svenska företags utländska kunder
            dra av den svenska momsen när de betalar sina fakturor. För hotellbranschen
            krävs det emellertid speciella arrangemang för att momsåterbäringen
            skall fungera. I dag finns det särskilda företag som hanterar
            utländska företags krav på återbetalning. Stora svenska hotell
            hjälper sina största kunder med momsåterbäringen. Hanteringen
            är så komplicerad att bara en liten andel av de möjliga momsåterbäringarna
            blir en realitet idag. Ett smidigare system för återbetalning
            av exportmoms i hotellbranschen skulle stimulera de svenska småföretagarnas
            exportansträngningar.
          </p>
          <p xml:id="i-41PPNRc1J7gZ6xNBSwTeYf">
            8 Skatter
          </p>
          <p xml:id="i-TMEVnsQotfg4q2xpAiUV5D">
            Det finns ett flertal punktskatter som starkt hämmar turistnäringen
            och slår hårt mot företagare inom turistindustrin. Fastighetsskatten
            är en stor börda. Att inneha en fastighet är en nödvändig produktionsfaktor
            inom turistindustrin. En hotell- och restaurangfastighet bör således
            jämställas med andra industrilokaler i stället för med bostäder.
            I dag klassas vissa stugbyar och campingplatser som småhus och
            betalar därför full fastighetsskatt. Elenergiskatten slopades
            1993 för tillverkande företag. Hushåll och övriga förbrukare fick
            en höjning, och fortfarande hör turistindustrin till dem som betalar
            elenergiskatt. Detta sker trots att många företag kan jämföras
            med industriföretag som stora elförbrukare i form av liftar, restauranger
            och hotell. Det innebär att branschen inte verkar under jämförbara
            förhållanden med den tillverkande industrin och tjänstesektorn.
            För turistnäringen är personalen den viktigaste resursen. Man
            är dessutom beroende av mycket arbetskraft, vilket leder till
            att branschens viktigaste produktionsfaktor belastas av höga skatter.
            Detta gör att turistindustrin blir en av landets hårdast beskattade
            branscher. Den faktiska beskattningen uppgår till 42 procent i
            produktionsledet, vilket är femton procentenheter mer än vad massa-
            och pappersindustrin betalar och nästan tolv procentenheter mer
            än bilindustrin. (SHR, oktober 2000) Branschen är även högre beskattad
            när det gäller arbetsgivaravgifter och igger över genomsnittet
            för övriga tjänsteföretag. En av orsakerna till denna snedvridning
            är att arbete i socialdemokraternas Sverige beskattas hårt medan
            skatten på kapital är betydligt lindrigare. Företag inom turistnäringen
            är beroende av mycket personal men är i örhållande till andra
            företag inte så kapitalintensiva. Det gör att företag inom branschen
            har betydligt mindre förutsättningar än andra företag att genom
            avdrag kunna påverka sin skatt. Resultatet blir att näringen beskattas
            hårt oavsett om det handlar om skatt på arbete eller skatt på
            kapital.
          </p>
          <p xml:id="i-JfSEsPZ623SVmZXfyrFqPp">
            2000/01:c999
          </p>
          <p xml:id="i-QKLbDfcBhkWjNAeH6aVT8B">
            14
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0006.pdf"/>
          <p xml:id="i-XuPtUbbLQkNjuVhFA4ZEzr">
            2001/02:N261
          </p>
          <p xml:id="i-TWw341pzoxeBdPbF2LYQr2">
            15
          </p>
          <p xml:id="i-TL5gHeTig2nbn15osjUYUC">
            En annan viktig faktor är att industriproduktion beskattas lägre
            än tjänsteproduktion, och turistnäringen består nästan enbart
            av utpräglade tjänsteföretag. De förändringar vi föreslår medför
            sänkta skatter som ger lägre priser och en ökad turism.
          </p>
          <p xml:id="i-YZCj6Qu1GqJ1XWsaGSmkRS">
            9 Konkurrenshämmande kommunal verksamhet
          </p>
          <p xml:id="i-Lt1g54fMNdhWotTb69VXoT">
            Stat och kommun har av tradition engagerat sig i turistnäringen
            i Sverige sedan många år. Orsaken till detta står bland annat
            att finna i de friluftspolitiska strömningar som präglat framför
            allt socialdemokratin sedan början på 1930-talet. Det ansågs att
            politiska ingrepp skulle leda till att människor fick ut mer av
            sin fritid. Dessvärre har en lång rad av misslyckade turistprojekt
            med offentlig inblandning och med stora skattefinansierade förluster
            visat det ohållbara i en sådan politik. För några år sedan hanterades
            turismen i cirka 30 procent av kommunerna i ett kommunalt bolag
            eller en blandorganisation mellan olika privata, ideella och kommunala
            aktörer. Närmare 80 procent av landets turistbyråer finns i kommunal
            regi, och cirka 16 procent av omsättningen kommer från egen näringsverksamhet.
            (Kommunerna &amp; Turismen, enkätundersökning 1994, Svenska kommunförbundet)
            När kommunen engagerar sig i turistnäringen innebär det svårigheter
            för
          </p>
          <p xml:id="i-VpwY8wx3ZNoXAYZPp4Kwzx">
            turistföretagen eftersom konkurrensen inte sker på lika villkor.
            Turistverksamhet i kommunal regi finansieras delvis via skattemedel.
            Det leder till att företagen inte verkar på lika företagsekonomiska
            villkor. Därigenom hämmas utvecklingen av nya och befintliga företag.
            Kommunala bolag ägnar sig även åt att använda strategiska resurser
            på ett sätt som snedvrider konkurrensen. Man låter inte konkurrerande
            aktörer nyttja befintliga resurser på lika villkor. I vissa fall
            kan den kommunala verksamheten hålla lägre prisnivåer än de privata
            aktörerna genom en annorlunda hantering av sina kostnader. Följden
            blir en oacceptabel underprissättning som leder till svårigheter
            att driva verksamhet och för nya företagare att ta sig in på marknaden.
            De kommunala bolagen är hybrider. De lever i två olika världar
            som sällan går att kombinera. Dolda subventioner är inte ovanliga,
            och lägre kapitalkostnader än konkurrenternas är en följd av kommunala
            borgensåtaganden. Vi menar att kommunerna skall avveckla den näringsverksamhet
            de bedriver eller sälja den till den privata sektorn. En utökad
            och sund konkurrens medverkar till en bättre fungerande, lokal
            turistindustri.
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0007.pdf"/>
          <p xml:id="i-PP8Rrw2Y1YUBkrUw5cS9zt">
            10 Onödigt regelverk
          </p>
          <p xml:id="i-RsMe3wzijB5mqLBuKuDAjk">
            Turism är en servicenäring — många småföretagare lever på ett
            gott renommé och att kunderna återvänder. I dag gör krångliga
            regler och förordningar att det är svårt att driva en lönsam verksamhet.
            Mycket onödigt byråkratiskt krångel uppstår när ett otal olika
            tillstånd skall sökas. Tillsammans blir totalkostnaden för att
            uppfylla alla lagar och förordningar en belastning för en bransch
            där marginalerna är små. För många små företagare är det svårt
            att upprätthålla kompetens eller särskild admini- strativ personal
            för den här typen av uppgifter. Kontakter skall tas med ett flertal
            olika myndigheter, och inte sällan brister det i samverkan mellan
            de olika tillståndsgivarna. För att driva ett medelstort hotell
            med restaurang krävs inte mindre än ett 20-tal olika tillstånd.
            Konsekvensen blir en begränsning av de företag som finns inom
            branschen och en hämmande faktor för utveckling av nya varor och
            tjänster. Ett alltför komplicerat regelverk med tillkommande höga
            avgifter och kostnader ger inte de signaler om ett positivt företagarklimat
            som krävs för att attrahera nya företagare. Sänkta relevanta skatter
            och avgifter ökar avkastningen på gjorda investeringar och kan
            samtidigt medverka till att antalet nyinvesteringar ökar. Detta
            skulle vara ett sätt att gynna glesbygden utan regionalpolitiskt
            stöd. Ett reformerat regelverk för turistnäringen skulle öka möjligheterna
            att starta och driva olika former av turistiska aktiviteter i
            avfolknings- och glesbygder.
          </p>
          <p xml:id="i-7x8ar9RpiSEYJLbE1cZrzx">
            11 Tydlig turiststrategi
          </p>
          <p xml:id="i-GvReP2Ws7CBSRb9Fknui4Y">
            Sverige behöver en tydlig strategi när det gäller turistindustrin.
            För detta krävs en konkurrenskraftigare prissituation. Socialdemokraternas
            höga skatter på företagande och arbete gör att prisnivån i Sverige
            är betydligt högre än i andra länder i Europa. Skatter och avgifter
            för turistnäringen måste jämställas med andra branscher, t.ex.
            energi- och fastighetsskatter. Turism är världens största exportkälla.
            Fler utlandsturister är en lönsam affär för hela samhället. Det
            skapar arbetstillfällen, ökar statens skatteintäkter och stimulerar
            allmänt den ekonomiska tillväxten. Den svenska turistnäringen
            svarar i dag för 2,8 procent av BNP. Det är visserligen en ökning
            från 2,5 procent för några år sedan, men motsvarande siffra för
            EU är 4,2 procent. Om vår andel var lika stor skulle det innebära
            flera miljarder i samhällsvinst. Sverige har stor potential som
            turistland. Vi har en omfattande exportindustri och en tydlig
            närvaro i internationella sammanhang. Utvärderingar pekar på att
            Sverige anses ha en dokumenterad god förmåga att arrangera stora
            internationella möten och evenemang. Vi har väl fungerande anläggningar
            med hög kvalitet, en bra infrastruktur och framför allt en
          </p>
          <p xml:id="i-TD3PNfTpY5Z8KMTE21aVRM">
            2000/01:c999
          </p>
          <p xml:id="i-UfLSdhpQrkUXGurutANYLw">
            16
          </p>
          <pb facs="riksdagen-motions-pdf/data/200102/mot_200102_N_0261/mot_200102_N_0261-0008.pdf"/>
          <p xml:id="i-8CCqEGgjkjQSPMF6zPUCLm">
            2001/02:N261
          </p>
          <p xml:id="i-4KPJKGAkw3BVv7Ky9nPywr">
            17
          </p>
          <p xml:id="i-KBoUaKEJmTxQL3WXhfxdhh">
            fantastiskt natur. Dessutom bedöms Sverige vara ett av de säkraste
            länderna i världen att besöka som turist. Sverige skulle kunna
            vara ett av Europas attraktivaste turistländer. Vi har långt större
            kapacitet att ta emot fler utländska turister än vad vi gör i
            dag. Turistnäringen har en stor tillväxtpotential om de skattesänkningar
            och andra förbättringar som vi föreslagit genomförs. Kort sagt
            — turistnäringen behöver goda och förnuftiga näringsvillkor för
            att lyckas. Stockholm den 27 september 2001
          </p>
          <p xml:id="i-2NoYsJHfAAkVVb6vEG9Buu">
            Per Westerberg (m)
          </p>
          <p xml:id="i-WbuSq1iWrTot2AgzRfRV9F">
            Karin Falkmer (m) Ola Karlsson (m) Ola Sundell (m) Stefan Hagfeldt
            (m) Jan-Evert Rådhström (m) Sten Tolgfors (m) Jan Backman (m)
            Mikael Odenberg (m)
          </p>
          <p xml:id="i-SVrg1gGzfzFGJzxbPKa1kS">
            Olle Lindström (m)
          </p>
        </div>
      </div>
    </body>
  </text>
</TEI>
