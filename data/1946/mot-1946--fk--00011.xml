<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1946/mot_1946__fk__11/mot_1946__fk__11-001.pdf"/>
      <fw xml:id="i-P4SCErKSZaBdwq3eyvT2WD">
        Motioner i Första kammaren, nr 11. 1
      </fw>
      <div type="motHeader" xml:id="i-3qkQ7on85wkAsboYaqBQKp">
        <div type="motTitle" xml:id="i-H7GEh5EJXYDdYoTboUeoWj"/>
        <div type="motSubmissionInfo" xml:id="i-A6SAR1Ktz1F6L47Nh886T6"/>
      </div>
      <div type="motBody" xml:id="i-5gh39Ea5Gsxp7VbJBTWTbG">
        <div xml:id="i-4n8zEd1GR8onwUTBvjB3ue">
          <p xml:id="i-2xq7yT89Psyfmmbsx7eh2V">
            Nr 11.
          </p>
          <p xml:id="i-QWrJZHNx6vN2VBWmonbBYB">
            Av herr Bondeson m. fl., angående upphörande av den »erkänsla&gt;,
            som vid försäljning av vissa fastigheter betalas till Lunds domkyrka.
          </p>
          <p xml:id="i-AbLnLyBtpAD53btaYr8Q5D">
            I 4 kap. 5 $ jordabalken föreskrives, att när skattejord säljs
            utom börd (d. v. s. till annan än viss nära släkting), den skall
            hembjudas, om den är kronoskatte, till kronan och, om den är frälseskatte,
            till den som äger frälserätt därå. Innebörden härav var, att då
            fastigheter, som utgjorde grundskatt till kronan, såldes, kronan
            skulle ha rätt att överta köpet. Var det däremot fråga om en fastighet,
            från vilken det utgick frälseränta, så var det ägaren av denna,
            som skulle ha rätten att inträda som köpare. Kronans rätt att
            lösa till sig fastigheter, som såldes utom börd, upphäv- des år
            1789, men frälseränteägarens motsvarande rätt har lämnats orörd.
            Genom åtskilliga riksdagsbeslut ha emellertid frälseräntorna bringats
            att upphöra eller hålla på att avvecklas. Därigenom har också
            i allmänhet frälseränteägarens lösningsrätt bortfallit. I en av
            dessa författningar, nämligen lagen den 8 november 1912 om avlösning
            av vissa frälseräntor, infördes emellertid en bestämmelse, att
            avlösning av frälseränta från fastighet, som förut tillhört Danviks
            hospital eller Lunds domkyrka, icke inverkar på den rätt till
            viss avgift vid fastig- hetens försäljning, som på grund av bestämmelserna
            i kungl. breven den 21 juli 1813 och den 27 augusti 1817 kunde
            tillkomma hospitalet eller domkyrkan. De Lunds domkyrka tillhöriga
            frälseräntorna ha numera alla blivit avlösta eller hålla på att
            avlösas. Den nyss nämnda avgiften till Lunds domkyrka vid överlåtelse
            av hem- man, som domkyrkan tidigare ägt, vanligen kallad »erkänsla»,
            har tillkom- mit såsom en ersättning till domkyrkan för att denna
            avstod från att utöva den lösningsrätt, som den i egenskap av
            frälseränteägare hade vid Över- låtelse av fastigheten. Tidigare
            torde det ha berott på fri överenskommelse i varje särskilt fall
            mellan köparen och domkyrkan, hur stor erkänslan skulle vara,
            men genom det ovannämnda kungl. brevet av år 1817 bestäm- des
            det, att domkyrkan icke fick ta mer än en procent av den avtalade
            köpe- skillingen i erkänsla.
          </p>
          <p xml:id="i-GVe6BNKgjrYRjSiVQ1Agtc">
            Bihang till riksdagens protokoll 1946. 3 saml. Nr 11—17. 1
          </p>
          <pb facs="riksdagen-motions-pdf/data/1946/mot_1946__fk__11/mot_1946__fk__11-002.pdf"/>
          <fw xml:id="i-VU4yXhtjK2SR2QZ4EdiYmD">
            2 Motioner i Första kammaren, nr 11.
          </fw>
          <p xml:id="i-2e3Qxm2wwT9wY2tCoGSiYN">
            Denna 1817 års föreskrift har tolkats på olika sätt. Man har
            sålunda, bl. a. å domkyrkorådets sida, hävdat, att domkyrkan hade
            en ovillkorlig rätt att erhålla en erkänsla av en procent å köpeskillingen.
            Denna uppfatt- ning har godtagits av en del häradsrätter och administrativa
            myndigheter. Å andra sidan har det gjorts gällande, att om köparen
            vägrade att utge erkänsla, domkyrkan icke kunde tvinga honom därtill,
            utan i sådant fall fick välja mellan att överta köpet för den
            mellan säljaren och köparen avtalade köpeskillingen eller att
            låta köparen behålla fastigheten utan utgi- vande av erkänsla.
            Till denna ståndpunkt har Kungl. Maj:t i statsrådet anslutit sig
            år 1842, och den har också omfattats av ett enhetligt kammar-
            kollegium så sent som år 1936. Det är denna meningsskiljaktighet,
            som förorsakat, att erkänslan ännu finns kvar i det svenska rättslivet
            och icke fått följa de flesta andra dylika kvarlevor från äldre
            tiders feodala förhållanden åt, då dessa mönstrades ut ur lagboken.
            I skrivelse den 24 maj 1933, nr 240, gjorde riksdagen framställning,
            att Kungl. Maj:t måtte verkställa utredning, huruvida till domkyrkan
            ut- gående avgifter av fastigheter, vartill äganderätten icke
            tillkom domkyrkan, måtte kunna bringas att upphöra, samt att därvid
            ock måtte tas i över- vägande, huruvida och på vad sätt bl. a.
            domkyrkan tillkommande lösnings- rätt vid försäljning utom börd
            måtte kunna upphöra, ävensom att Kungl. Maj:t måtte för riksdagen
            framlägga det förslag, vartill utredningen kunde föranleda. I
            anledning av denna riksdagsskrivelse lät Kungl. Maj:t en sakkunnig,
            kammarrådet H. Skoglund, utreda frågan. Skoglund ansåg, att det
            ovannämnda förbehållet i 1912 års lag om avgifter till domkyrkan
            kunde och borde upphävas utan ersättning till domkyrkan. Skedde
            detta, skulle enligt hans mening såväl lösningsrätten som rätten
            till erkänsla upphöra i samma ögonblick som domkyrkans frälseräntor
            blevo avlösta, vilket väntades ske inom den närmaste tiden. Domkyrkorådet
            motsatte sig mycket bestämt den sakkunniges förslag i denna del.
            Kammarkollegiet anförde i sitt utlåtande över den sakkunniges
            förslag:
          </p>
          <p xml:id="i-Mc4oudQCz6FKzThc5NNF15">
            Vad vidare angår den så kallade erkänslan, finner kollegiet den
            sak- kunnige hava anfört övertygande skäl för att ägare av skattesålt
            dom- kyrkohemman icke lagligen kan mot sitt bestridande åläggas
            att utbetala erkänsla, utan att, om överenskommelse om erkänsla
            icke träffas, dom- kyrkan allenast har att begagna sin lösningsrätt
            till hemmanet, försåvitt domkyrkan finner detta vara för sig lämpligt.
            Då emellertid en motsatt åsikt gjort sig gällande i tidigare administrativ
            praxis samt på senare tid vid domstolarna i orten, får frågan
            om domkyrkans rätt till erkänsla anses i viss mån oklar. Rättegångar
            därom torde vara att motse. Genom sådana skulle visserligen så
            småningom klargörande prejudikat komma till stånd, men intill
            detta skett, kommer osäkerhet att råda i fråga om hemmans- ägarnas
            skyldigheter mot domkyrkan. Kollegiet anser det därför vara önskvärt,
            att frågan om erkänslan löses på annat sätt än genom rättegång,
          </p>
          <pb facs="riksdagen-motions-pdf/data/1946/mot_1946__fk__11/mot_1946__fk__11-003.pdf"/>
          <fw xml:id="i-9A3yDR71BYmotdGtaMaSZW">
            Motioner i Första kammaren, nr 11. 3
          </fw>
          <p xml:id="i-LsyUEgNNv5csSUf5iPkTfR">
            och finner det därför motiverat, att statsverket ikläder sig
            viss ekonomisk uppoffring för realiserande av detta önskemål.
            Kollegiet får föreslå, att mellan statsverket och domkyrkan träffas
            den överenskommelse, att dom- kyrkan mot en engångsersättning
            av staten avstår från anspråk på erkänsla såväl vid framdeles
            skeende försäljningar av domkyrkohemman som vid sådana redan verkställda
            försäljningar, för vilka någon erkänsla ännu icke erlagts. Enligt
            vad den sakkunnige meddelat har medeltalet för åren 1926—1935
            utgjort för debiterad erkänsla 4 750 kronor 52 öre och för influten
            erkänsla , 1728 kronor 97 öre. Efter 4 procent beräknade avlösningssummor
            för denna erkänsla skulle utgöra 118 763 kronor, respektive 43
            224 kronor 25 öre. Med hänsyn till att domkyrkans rätt till erkänsla
            är tvivelaktig, anser kollegiet, att ersättning för erkänslans
            upphörande bör sättas högst till sist- nämnda belopp. Därest domkyrkan
            icke skulle vilja ingå på den föreslagna överenskom- melsen, förordar
            kollegiet bifall till den sakkunniges förslag om ändring av 20
            8 av 1912 års lag. Följden av en sådan ändring skulle bliva, att
            dom- kyrkans eventuella rätt till erkänsla skulle upphöra samtidigt
            med att lös- ningsrätten till hemmanet i och med avlösning av
            frälseräntan bortfölle. Under sådana förhållanden bör naturligtvis
            vid bestämmande av avlös- ningssumman för frälseräntan hänsyn
            tagas till den därmed förknippade rätten till erkänsla, som domkyrkan
            till äventyrs kan komma att tiller- kännas genom rättegång, samt
            ett skäligt årligt genomsnittsvärde åsättas densamma.
          </p>
          <p xml:id="i-VhchFgo8DU7nFxNphbkdXC">
            I anledning av detta kammarkollegiets yttrande upptogos underhandlingar
            mellan finansdepartementet och domkyrkorådet om ersättning för
            avstå- endet från rätten till erkänsla. Därunder erbjöd domkyrkorådet
            sig i skri- velse den 4 januari 1937 att för framtiden avstå från
            rättigheten mot en ersättning av 75 000 kronor i ett för allt
            samt att efterskänka redan förfallen men ej influten erkänsla
            mot ett engångsbelopp av 18 000 kronor. I proposition nr 234 till
            1937 års riksdag lade Kungl. Maj:t fram vissa av den sakkunniges
            utredning föranledda förslag. Beträffande erkänslan anfördes emellertid
            i propositionen.
          </p>
          <p xml:id="i-RAca1CMwWJc2kAp6ESyyqF">
            Beträffande innebörden av domkyrkans ifrågavarande rätt hava
            emeller- tid olika meningar gjort sig gällande. Den sakkunnige
            har sålunda, med hänvisning till ett av Kungl. Maj:t år 1842 i
            särskilt mål gjort uttalande, ansett domkyrkans befogenhet att
            uttaga avgiften vara beroende av över- enskommelse med vederbörande
            köpare i varje särskilt fall om avstående av lösningsrätten, under
            det domkyrkorådet, under åberopande av bland annat några under
            senare tid meddelade domstolsavgöranden, ansett dom- kyrkan hava
            en ovillkorlig rätt till avgiften. Kammarkollegiet har i sitt
            yttrande närmast anslutit sig till den sakkunniges mening men
            med hänsyn till berörda domstolsavgöranden funnit frågan vara
            i viss mån oklar. Med den ståndpunkt den sakkunnige intagit har
            annan åtgärd till avgiftens upphörande av honom icke ansetts erforderlig
            än upphävande av stad- gandet i förutnämnda 20 $ i 1912 års lag,
            såvitt domkyrkan angår. I ett par av de avgivna yttrandena — av
            domkapitlet och en skiljaktig ledamot i kammarkollegiet — har
            framhållits, att frågan om upphörande av dessa
          </p>
          <pb facs="riksdagen-motions-pdf/data/1946/mot_1946__fk__11/mot_1946__fk__11-004.pdf"/>
          <fw xml:id="i-N1ofvr5WwoehboVCNamFMS">
            4 Motioner i Första kammaren, nr 11.
          </fw>
          <p xml:id="i-3TXkX4gmZdx4Lk4XAeVdvt">
            avgifter borde upptagas till behandling först sedan domkyrkans
            rätt här- utinnan blivit prövad av domstol i högsta instans. På
            grund av vad i ärendet förekommit rörande domkyrkans rätt i ifråga-
            varande hänseende torde frågan huruvida och på vad sätt avgifterna
            skola bringas att upphöra icke lämpligen böra företagas till avgörande,
            innan ytterligare utredning kunnat förebringas rörande innebörden
            av denna rätt. Jag anser fördenskull, att förslaget i denna del
            icke kan upptagas i detta sammanhang. Därmed hade frågan om upphörandet
            av erkänslan fallit för denna gång. Under den tid, som därefter
            förflutit, har domkyrkorådet gjort dom- kyrkans förmenta rätt
            till erkänsla gällande på rättslig väg och också fått gehör hos
            häradsrätterna. Icke i något fall har emellertid frågan dragits
            under högsta domstolens prövning, och det prejudikat, som man
            enligt 1937 års proposition borde avvakta, synes alltså icke komma
            till stånd. Det synes f. ö. vara motbjudande, att det allmänna
            på detta skall söka driva enskilda till kostbara rättegångar endast
            för att få klarhet om vad gällande rätt innebär. Det förefaller
            då att vara lämpligare att frågan bringas ur världen genom en
            uppgörelse i samförstånd. Under de gångna åren lär det vid mer
            än ett tillfälle ha inträffat, att en köpare av fastighet av ifrågavarande
            slag saknat kännedom om förefint- ligheten av domkyrkans krav
            å erkänsla. Detta krav har därför för honom efter avslutandet
            av fastighetsköpet medfört en mindre angenäm överrask- ning, helst
            som tillvaron av kravet på erkänsla icke alls framgår av gra-
            vationsbevis. För framtiden, sedan frälseräntorna av fastigheterna
            upp- hört, blir det naturligtvis ännu lättare att förbise tillvaron
            av erkänsla. Domkyrkorådet föreslog i sitt yttrande över Skoglunds
            utredning, att erkänslan skulle antecknas i fastighetsböckerna,
            så att den kom till synes i gravationsbevis. Ehuru nu snart ett
            årtionde gått, har icke någon åtgärd vidtagits i detta syfte.
            Tillvaron av denna erkänsla blir, allt efter som tiden löper och
            de ifråga- varande fastigheterna styckas i flera lotter, en allt
            större fara för rätts- säkerhet och trygghet i fastighetsomsättningen.
            Då det sålunda visat sig, att varken det domstolsavgörande, vilket
            man år 1937 ville avvakta, eller den inskrivning i fastighetsbok,
            varmed dom- kyrkorådet år 1936 ville avhjälpa olägenheterna av
            den nuvarande ord- ningen, kommit till stånd under de sedan 1937
            gångna åren, synes tiden nu vara inne att ånyo ta upp frågan.
            Som lämpligaste sättet för dess lösande vilja vi föreslå, att
            underhand- lingar inledas mellan representanter för kronan och
            domkyrkan om av- lösning av erkänslan med ett engångsbelopp av
            statsmedel. Såsom motivering för förslaget, att statsmedel skola
            ställas till förfo- gande för ändamålet, vilja vi först och främst
            erinra om att statsverket tidigare gjort betydligt mycket större
            ekonomiska offer för att få liknande feodala kvarlevor utmönstrade.
            Vi erinra om att staten avskrivit grund-
          </p>
          <pb facs="riksdagen-motions-pdf/data/1946/mot_1946__fk__11/mot_1946__fk__11-005.pdf"/>
          <fw xml:id="i-NXFrN566GocmKLTG9UpJAL">
            Motioner i Första kammaren, nr 11. 5
          </fw>
          <p xml:id="i-VrxrQu9wqs4oKcSKxLTgcR">
            skatterna samt inlöst och avskrivit skattefrälseräntor, kronotionde
            i en- skild ägo, landgillen och landskyld. Vi vilja därnäst motivera
            förslaget med att ägare av andra frälseräntepliktiga fastigheter
            blivit befriade från frälseränteägarens lösningsrätt genom att
            de avlöst frälseräntorna, medan de nu ifrågavarande jordägarna,
            ehuru de också avlöst sina räntor, likväl på grund av föreskriften
            i 1912 års lag fortfarande belastas av den erkänsla, vars rättsgrund
            är just sagda lösningsrätt. Det är icke dessa jordägare utan statsmakterna,
            som ha föranlett, att lösningsrätten just beträffande dem avsatt
            en så egenartad frukt som erkänslan. På grund av det nu anförda
            få vi hemställa,
          </p>
          <p xml:id="i-XELdm1Tp8u5i6ZuURkL4yU">
            att riksdagen måtte i skrivelse till Kungl. Maj:t anhålla, att
            Kungl. Maj:t ville ta upp förhandlingar med Lunds dom- kyrkas
            styrelse om upphörandet av erkänslan samt där- efter förelägga
            riksdagen det förslag, vartill förhandling- arna kunna föranleda.
          </p>
          <p xml:id="i-31crCgsJM7WF1jacoE3aDW">
            Stockholm den 15 januari 1946.
          </p>
          <p xml:id="i-A6L1LxAQkaDzDXA64tJVBb">
            Lennart Bondeson. Ivar Persson. Rud. Anderberg.
          </p>
        </div>
      </div>
    </body>
  </text>
</TEI>
