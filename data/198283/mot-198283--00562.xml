<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00562">
  <teiHeader>
    <fileDesc>
      <titleStmt>
        <title>Finansieringen av ATP-systemet</title>
        <author>Gunnar Biörck i Värmdö</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Finansieringen av ATP-systemet</title>
          <idno type="rdwebb">G602562</idno>
          <rs type="number">562</rs>
          <ref type="dokument_url_text">http://data.riksdagen.se/dokument/G602562/text</ref>
          <ref type="dokument_url_html">http://data.riksdagen.se/dokument/G602562</ref>
          <ref type="dokumentstatus_url_xml">http://data.riksdagen.se/dokumentstatus/G602562</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5WchbRYCVdXodSthFK381D</idno>
            <name>GUNNAR BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QsjExFuBJEc4Amq9Zbz57G" type="signed"/>
        <correspContext corresp="i-QsjExFuBJEc4Amq9Zbz57G">
          <note type="signatory" corresp="i-5WchbRYCVdXodSthFK381D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__562/mot_198283__562-001.pdf"/>
      <fw xml:id="i-7LLCny18kz8Kd9bT15gfZE">
        Motion 1982/83:562
      </fw>
      <div xml:id="i-QiCczDDeKu9VQyyiKhENDw" type="motHeader">
        <div xml:id="i-DzzebUB98YzzFd26E2N45w" type="motTitle"/>
        <div xml:id="i-KxVDguUCfs1di8NXh9aWco" type="motSubmissionInfo"/>
      </div>
      <div xml:id="i-9V5vNw8QpZAfpSnz4RAHht" type="motBody">
        <div xml:id="i-BLeGDEHAEeaBxRRF7dT3Lb">
          <p xml:id="i-DAsMUM5nQzb9TEJfXiJ1Jv">
            Gunnar Biörck i Värmdö Finansieringen av ATP-systemet
          </p>
          <p xml:id="i-SyHzox9JFkyZSgEsAXthhZ">
            För fem år sedan, vid 1977/78 års riksmöte, försökte jag (i motion
            1977/78:689 — SfU 1977/78:31 — riksdagens protokoll 1977/78:134-135)
            aktualisera frågan om finansieringen av våra ”sociala förmåner”
            och om önskvärdheten att för medborgarna klargöra sambandet mellan
            insatser och prestationer på detta område. Redan då var jag bekymrad
            över utsikterna att för framtiden kunna bemästra de samhällsekonomiska
            problem, som föreföll torna upp sig. För detta hade utskottet
            och dess talesman i kammaren ingen förståelse. Jag har sedermera
            haft anledning att på ett av dessa områden, den s. k. sjukförsäkringen
            — som knappast är en ”försäkring” i detta ords strikta betydelse
            — till diskussion ta upp frågan om en återgång till en tidigare,
            individuellt anpassad försäkringsform, där premien kunde varieras
            med hänsyn till eventuellt önskade karensdagar och möjligen också
            försäkrings- belopp, vilket med nutida datateknik inte borde vara
            omöjligt (motion 1980/81:1220 — SfU 1980/81:18; motion 1981/82:2197
            — SfU 1981/82:15 samt riksdagens protokoll 1981/82:73). Vid det
            här laget börjar vi nå fram till sanningens ögonblick i fråga
            om möjligheten att i längden infria de förväntningar, som byggts
            in i den allmänna tjänstepensionen. Bo Jonas Sjönander uttalade
            kort före sin bortgång sin oro för utvecklingen av AP-fondernas
            möjligheter att i framtiden kunna fullgöra sin uppgift och befarade
            att pensionssystemet riskerade att bryta samman. Även från riksförsäkringsverket
            har nyligen liknande bekymmer anförts. För egen del har jag, utifrån
            motsvarande bedömningar, dels sökt väcka riksdagens intresse för
            att mera effektivt än hittills försöka bedöma konsekvenserna på
            sikt av fattade beslut (motion 1979/80:764 — KU 1979/80:44 — riksdagens
            protokoll 1979/80:121-122), dels ifrågasatt det riktiga och rättfärdiga
            i att på sätt som nu sker genom en sned, ”vertikal” fördelningspolitik
            belasta framtida generationer med kostnader för förmåner, som
            den nu levande generationen beviljar sig utöver vad dess eget
            produktionsresultat berättigar till (motion 1980/81:869 — FiU
            1980/81:21 — riksdagens protokoll 1980/81:103 — riksdagens snabbprotokoll
            1982/ 83:17). Det är endast att konstatera att de riksdagsutskott,
            som haft att ta ställning till dessa frågor (SfU, KU, FiU), visat
            sig oförstående för den verklighet, som under dessa år successivt
            rullats upp framför oss. Likväl har det funnits, och finns, inte
            minst socialdemokratiska ekonomer (Bo Jonas Sjönander, Klas Eklund,
            Nils Lundgren), ja, t. o. m. statsministerns egen ställföreträdare
            och framtidsstudieledare, som sett tecknen på väggen och förstått
            att tyda dem.
          </p>
          <pb facs="riksdagen-motions-pdf/data/198283/mot_198283__562/mot_198283__562-002.pdf"/>
          <fw xml:id="i-kUqbEQnoMAW1XLKzRReaX">
            Mot. 1982/83:562 3
          </fw>
          <p xml:id="i-KRZ8CkYGJDXyqVDyMCrj4u">
            Såvitt jag förstår är det nu ingen tid att försitta, när det
            gäller att omforma system, som byggt på illusionen om en stadig
            och oavbruten ekonomisk tillväxt i vårt land — en illusion som
            nu måste demaskeras — till någonting annat där försäkringselementet
            byggs upp på vanligt hederligt sätt genom avstående i nutiden
            för utbetalning senare, utan att man gör sig förväntningar om
            osäkra inteckningar i framtiden. Hade ATP byggt på ett ordinärt
            premiereservsystem skulle vi förmodligen ha haft en betydligt
            säkrare grund att stå på. Det är också av intresse att konstatera,
            att nödvändiga, ökade avsättningar till pensioner delvis kan ske
            inom arbetsgivaravgiftssystemets ram i den utsträckning sjukfallens
            antal och längd minskas i förhållande till tidigare beräkningar
            och därpå grundade avgifter. Om karensdagsfrågan under den nuvarande
            socialministerns händer skulle kunna desinfekteras, och allra
            helst om en återgång till det avgiftssystem, som fanns före Hagaöverenskommelserna
            (men gärna individuellt anpassat), kunde göras, skulle åtskilligt
            förmodligen kunna räddas för både sjukvårdens och pensionernas
            del. Studier inom framtidsstudiesekretariatet har visat vilken
            ofantlig belast- ning den framtida åldersfördelningen av den svenska
            befolkningen kommer att utgöra för vård- och servicefunktionerna
            i samhället, och drastiska förslag har därvid framställts, som
            opinionsbildarna ännu över huvud taget inte vågat ta upp till
            seriös debatt. Men den kommer, var så säker! Det krav på omfattande,
            obetalda vårdinsatser, som där uppställs, samtidigt som allt flera
            familjer splittras och allt färre barn sätts till världen, kommer
            oavvisligen att tvinga fram ett omtänkande, som gör den utvidgade
            familjen, både vertikalt (fyra generationer) och horisontellt
            (släktingar), till en första-hjälp-instans i samhället. I detta
            sammanhang anser jag det ofantligt kortsynt att man i våras, i
            samband med den famösa skattereformen, tog bort avdragsrätten
            för periodiskt understöd resp. gåvoskattereduktionen i fråga om
            svenska familjemedlemmar, eftersom sådana åtgärder sannolikt verksamt
            skulle kunna medföra en minskning av behovet av åtgärder från
            samhällsorganens sida (motion 1981/82:2530; SkU 1981/82:60). Det
            är därför skäl att ompröva detta beslut i en positiv anda. Mot
            bakgrunden av vad jag tidigare och nu anfört hemställs 1. attriksdagen
            som sin mening ger regeringen till känna vad som i motionen anförs
            om nödvändigheten att skyndsamt utreda finansieringsformerna för
            den allmänna pensioneringen, 2. attriksdagen som sin mening ger
            regeringen till känna vad som i motionen anförs om en skyndsam
            översyn av sjukförsäkrings- systemet för att undersöka möjligheten
            att individualisera avgiftsbetalningen i relation till önskat
            slag av ”förmåner”.
          </p>
          <p xml:id="i-GnmWx6C2bTcQPJSgCoHsCF" type="date">
            Stockholm den 20 januari 1983
          </p>
          <div xml:id="i-TB8ZUruKxRwitRJNYFyfhM" type="signatureBlock">
            <p xml:id="i-JntFaDwnbYgkwF1z6LtxSF" who="i-5WchbRYCVdXodSthFK381D" type="signature">
              GUNNAR BIÖRCK (m)
            </p>
            <p xml:id="i-Wfb9r4NwmKM2po8Ptqj14x">
              i Värmdö)
            </p>
          </div>
        </div>
      </div>
    </body>
  </text>
</TEI>
