<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00374">
  <teiHeader>
    <fileDesc>
      <titleStmt>
        <title>Separationer</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Separationer</title>
          <idno type="rdwebb">GZ02C374</idno>
          <rs type="number">C374</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C374/text</ref>
          <ref type="dokument_url_html">http://data.riksdagen.se/dokument/GZ02C374</ref>
          <ref type="dokumentstatus_url_xml">http://data.riksdagen.se/dokumentstatus/GZ02C374</ref>
          <ref type="doc">http://data.riksdagen.se/fil/A5CC0F0F-C30F-419F-BC5E-2E98922FE73A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WfyggfmVNFKC49fmkuLaKU" type="signed"/>
        <correspContext corresp="i-WfyggfmVNFKC49fmkuLaKU">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction type="numbering" xml:id="i-2jm6K1Y51jWSkopvUU24Xk">
          <date when="2011-10-10"/>
        </correspAction>
        <correspAction type="submission" xml:id="i-LCjQ4AVhy1SCxsTffJRsYc">
          <date when="2011-10-05"/>
        </correspAction>
        <correspAction type="transfer" xml:id="i-QhVZpRnNJSnXMm7fnU7nRf">
          <date when="2011-10-04"/>
        </correspAction>
        <correspAction type="assigned" xml:id="i-599nHbqxJR2Sp5df7WZQar"/>
        <correspContext corresp="i-599nHbqxJR2Sp5df7WZQar">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VzEtQknTJdjgVhRBUimVaf">
            Förslag till riksdagsbeslut
          </head>
          <p xml:id="i-9AiTHdprmCEwNFMW7hwuNq">
            Riksdagen tillkännager för regeringen som sin mening vad som
            anförs i motionen om åtgärder för att förebygga separationer.
          </p>
        </div>
        <div type="motContent">
          <head type="h1" xml:id="i-Vys5xoXyJBYD8PPhowS19w">
            Motivering
          </head>
          <p xml:id="i-Xue28tr5E3qRfzhZ1jqxyK">
            2010 ingicks ungefär 50 000 äktenskap i Sverige. Knappt hälften
            av dem förväntas spricka och i ännu högre grad spricker samboförhållanden.
            Det är flest i Europa och man kan jämföra med Italien där tio
            procent går skilda vägar. För de flesta av oss är en separation
            en av livets svåraste kriser, eftersom den viktigaste källan till
            glädje och välbefinnande varken är karriär, ny bil, hobbyer eller
            prylar, utan vår familj.
          </p>
          <p xml:id="i-Bi5M1xkKX5ckv1wLWqV5K9">
            En studie från 2011 gjord vid Cardiff University visar att en
            genomsnittlig gift person lever längre än en ogift. Kvinnor som
            lever i en varaktig relation har bättre psykisk hälsa medan män
            i varaktiga relationer har bättre fysisk hälsa. De som lever som
            gifta har fler vänner, äter bättre mat och tar hand om varandra.
            Ju större engagemang desto fler fördelar, säger forskarna som
            gjort studien. Eftersom giftermålet ofta är ett tecken på ett
            större engagemang och ofta håller längre än samboförhållandet
            är det, rent statistiskt sett, bättre för parternas välbefinnande.
          </p>
          <head type="h2" xml:id="i-W36T99bhc7vwKPLHnikKKb">
            Barnen separationens förlorare
          </head>
          <p xml:id="i-M97t5pKZFeG6sY1LcNiThY">
            De verkligt stora förlorarna är ändå barnen. 2008 fick 52 000
            hemmaboende barn upp till 21 år vara med om en separation. Erfarenheten
            visar att en fjärdedel av dessa barn efter några år helt kommer
            att förlora kontakten med sin pappa. Barn till frånskilda tar
            ofta med sig föräldrarnas oförmåga att lösa konflikter, och skiljer
            sig oftare själva som vuxna.
          </p>
          <p xml:id="i-MFNTGzPY9YvHFaXQ2jcdQt">
            Utöver det personliga lidandet och förlusten, förlorar också
            samhället stort på separationerna. Då är kostnaden för utslagna
            män och utslitna ensamstående mammor oräknad.
          </p>
          <p xml:id="i-4TWM2eR4xiVxGuKgN96QgH">
            Men en skilsmässa är väl var och ens ensak, här kan väl inte
            samhället gå in och styra och förbjuda?! Det är sant men riktigt
            så enkelt är det inte. Vi måste inte ha så många skilsmässor i
            Sverige. Barn måste inte förlora kontakten med sina fäder. Medellivslängden
            måste inte sjunka till följd av familjesplittring. De stora personliga
            och ekonomiska kostnaderna är inte oundvikliga. Det går att med
            politiska medel underlätta för barnfamiljer, stödja familjer i
            kris, överge samhällets neutrala hållning till samlevnad.
          </p>
          <head type="h2" xml:id="i-RLnvjfqPn8FzanvU4FZtBP">
            Stöd och utbildning
          </head>
          <p xml:id="i-AMqb7tSDqVDvV3rtdSPFyu">
            Samhället bör genom lagstiftning prioritera äktenskapet som samlevnadsform,
            och därigenom markera en medveten inriktning, så att rättssäkerhet
            och jämställdhet makar emellan garanteras, samtidigt som barnens
            trygghet förstärks. I barnhälsovårdens föräldrautbildning skulle
            man i mycket högre utsträckning kunna ta upp samlevnadsundervisning.
            Få gånger i livet är man så motiverad att arbeta på sin relation
            till sin partner som när man väntar eller nyss har fått barn.
            Och kanske är det då man bäst behöver stöd, t.ex. i en studiegrupp.
            Många separationer sker just under småbarnsåren, då påfrestningarna
            är stora. Då behövs dessutom vårdnadsbidraget särskilt väl, och
            den frihet och avlastning som det skulle innebära.
          </p>
          <p xml:id="i-BFuRR2sGQBfVstKQFASCtg">
            Om krisen i familjen väl är ett faktum måste det finnas lättillgänglig
            familjerådgivning. Som en följd av en motion som jag väckte i
            riksdagen 1992 är det sedan 1 januari 1995 lag på att det i varje
            kommun i landet ska finnas en familjerådgivningsbyrå. Det är dock
            inte tillräckligt. Resurserna är för små, så att köerna till rådgivningen
            ofta blir för långa.
          </p>
          <p xml:id="i-388JJShGkyuxUygjcHiZNF">
            Samlevnadsundervisningen i skolan måste utvecklas och fördjupas
            så att den främst handlar om värderingar, känslor, ansvarstagande
            och relationer för att förbereda våra ungdomar för ett vuxenliv
            med hög livskvalitet. Undervisningen måste ta sikte på hållbara
            relationer och föräldrarollen måste uppvärderas. Inriktningen
            ska vara att äktenskapet förordas och prioriteras som samlevnadsform
            främst för barnens skull, och vikten av trohet, respekt och ansvar
            liksom föräldraskapets stora betydelse ska betonas.
          </p>
          <p xml:id="i-F2QqKotnPK1rWcn38Jvg2y">
            Att samhället satsar på familjen och förebygger separationer
            är inte en kostnad utan en besparing. Hemmens oersättliga betydelse
            inser man när man begrundar Våldkommissionens tänkvärda slutsats:
            Föräldrarna är den största brottsförebyggande resurs som samhället
            har. Istället för att bara ropa på fler poliser och längre straff,
            behöver vi fler hela familjer och färre separationer.
          </p>
        </div>
        <div type="motSignatures">
          <list>
            <item xml:id="i-WDPmZckkXj2NsDJokV4iR6" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
