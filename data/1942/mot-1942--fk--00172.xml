<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--fk--00172">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__fk__172/mot_1942__fk__172-001.pdf"/>
      <fw xml:id="i-UBTatGEZbAgAdtAen5qJyi">
        Motioner i Första kammaren, Nr 172. 5
      </fw>
      <div xml:id="i-Lj81xY5dHWvUaUEZgfC5BK" type="motHeader">
        <div xml:id="i-HtFcx4Z52LqbaHMp79Yjn2" type="motTitle"/>
        <div xml:id="i-Kzr6s1ABY5CHfDGjzECNr3" type="motSubmissionInfo"/>
      </div>
      <div xml:id="i-35hxt5v2bnq5AuX2GPLf91" type="motBody">
        <div xml:id="i-C5pzP2PhRtHmHCXEFX2NXe">
          <p xml:id="i-AnudT6FzRWTiQ2CraEv2QW">
            Nr 192.
          </p>
          <p xml:id="i-Aur6GVB226xdJX1Hfcje7U" type="titleString">
            Av herr Engberg, om inrättande av en hovrätt för nedre Norrland.
          </p>
          <p xml:id="i-YCb5gyqwmJ4KB4vBTrEz6u">
            Tidigare förslag om uppdelning av Svea hovrätt utgingo från att
            allenast en hovrätt skulle inrättas för de fyra nordligaste länen.
            Vid 1922 års riksdag bragtes frågan å bane, då proposition i ämnet
            framlagts med förslag, att den nya hovrätten skulle förläggas
            till Härnösand. Sammansatta stats- och lagutskottet tillstyrkte
            hovrättens inrättande, men ansåg, att övervägande skäl talade
            för hovrättens förläggande till Umeå. Kamrarna stannade i skiljaktiga
            beslut, vadan frågan förföll. I processkommissionens förslag 1926
            angående rättegångsväsendets om- bildning föreslogs, att hovrätternas
            antal skulle bestämmas till högst 9, lägst 7. Enligt båda alternativen
            skulle för de fyra nordligaste länen inrättas två hovrätter, nämligen
            en i Sundsvall eller Härnösand för Västernorrlands och Jämtlands
            län samt en i Umeå eller Luleå för Västerbottens och Norr- bottens
            län. I den för 1931 års riksdag framlagda propositionen angående
            huvud- grunderna för en rättegångsreform anförde justitieministern:
            »Redan under nuvarande rättegångsordning ha vid upprepade tillfällen
            väckts förslag om uppdelning av de båda större hovrätterna. Huvudsyftet
            med dessa förslag torde i allmänhet ha varit att sätta hovrätternas
            ledamöter i stånd att inhämta närmare kännedom om de förhållanden,
            varunder rätts- skipningen i landets olika delar verkar, och på
            detta sätt skapa ökad för- ståelse för de särskilda synpunkter,
            som härvid äro av betydelse, samtidigt som genom hovrätternas
            större tillgänglighet allmänhetens intresse för deras rättsskipning
            skulle stärkas. Om dessa skäl jämväl under nuvarande, rent skriftliga
            rättegångssätt måste tillmätas betydelse, framstår det vid ett
            system med muntlig förhandling, där parterna i regel ha att själva
            eller genom ombud komma tillstädes, som så mycket angelägnare
            att anstalter vidtagas för att denna skyldighet ej må bliva alltför
            betungande. Såsom jag tidigare utvecklat kommer också upptagande
            av bevisning särskilt i grövre brottmål att äga rum inför hovrätten.
            Med hänsyn till såväl den enskildes som det allmännas kostnader
            är det därför av stor vikt, att hovrätterna i högre grad än nu
            är fallet erhålla en lokal förläggning. Hur långt denna tanke
            lämpligen bör fullföljas, är uppenbarligen beroende jämväl av
            vissa andra förhållanden. Det ligger 1 sakens natur, att varje
            hovrätts domkrets måste omfatta ett mera betydande antal underrättsdomkretsar.
            Hovrättens arbetsuppgifter skulle eljest icke bliva av tillräckligt
            allsidig och intresseväckande beskaffen- het. Ej heller bör hovrättens
            domarbestånd bliva alltför fåtaligt utan lämna tillfälle till
            utbyte av åsikter och synpunkter i föreliggande frågor mellan
            ett större antal ledamöter. Med en alltför snäv krets av domare,
            som sättas att
          </p>
          <pb facs="riksdagen-motions-pdf/data/1942/mot_1942__fk__172/mot_1942__fk__172-002.pdf"/>
          <fw xml:id="i-VZo7KqpozYrQeBrnL91UdD">
            6 Motioner i Första kammaren, Nr 172.
          </fw>
          <p xml:id="i-UcPEWcXcCN98MqDXYjJLYv">
            en längre tid samarbeta under tämligen ensartade förhållanden,
            föreligger alltid faran av en viss ensidighet och begränsning.
            Från nu angivna ut- gångspunkter torde antalet hovrätter icke
            böra överstiga sju eller sättas lägre än till fem. Jag utgår härvid
            ifrån att ur Svea hovrätt bör utbrytas åtminstone en norrländsk
            hovrätt samt att en västsvensk hovrätt inrättas i Göteborg. Den
            ytterligare uppdelning, som kan ifrågakomma, bör uppenbarligen
            i främsta rummet avse de norrländska länen.» Det särskilda utskott,
            som behandlade propositionen, biträdde de- partementschefens mening,
            att antalet hovrätter borde bestämmas till lägst fem, högst 7.
            Uppenbarligen måste åtminstone en hovrätt inrättas i Norr- land.
            Utskottets yttrande godkändes av riksdagen. Vid debatten i kamrarna
            framhölls av olika talare nödvändigheten av två hovrätter i Norrland.
            Så- lunda yttrade herr Schlyter: »Bifalles nu propositionen om
            en hovrätt för övre Norrland, bör det, enligt min mening, inom
            den allra närmaste tiden genom ytterligare uppdel- ning av Svea
            hovrätt åstadkommas även en hovrätt för nedre Norrland, d. v.
            s. Västernorrlands och Jämtlands län, möjligen också Hälsingland.
            Genomföres en dylik uppdelning av Svea hovrätt, blir det äntligen
            möjligt att även i de nordligare delarna av Sverige tillämpa de
            bestämmelser i rätte- gångsbalken om muntliga förhör, som beträffande
            denna landsända i huvud- sak ha stannat på papperet.» Herr Eliel
            Löfgren yttrade bland annat: » Vidare kan det konstateras, att
            utgångspunkten redan 1931 varit, att man skulle inrätta en hovrätt
            genast, men att detta närmast måste betraktas som ett led i ett
            större program, i vilket åtminstone två hovrätter ingå. Jag kan
            inte finna annat än att även vid 1931 års behandling den saken
            var tämligen klar, att en hovrätt inte kunde räcka. Jag betonar
            detta därför att därav framgår, att det icke är meningen att i
            längden på något vis tillbakasätta det befolkningsrikare södra
            Norrlands intressen, ehuru det ansetts lämpligt att taga frågan
            i två etapper.» Enligt 1931 års proposition, som i denna del godkändes
            av riksdagen, borde under arbetet på den allmänna rättegångsreformen
            vidtagas sådana partiella reformer, som vore ägnade att underlätta
            det nya rättegångsskickets införande och tillika utan olägenhet
            kunde inpassas i den bestående ordningen. Till dylika reformer
            hörde bland annat uppdelning av Svea hovrätt, vilken fråga snarast
            borde tagas under omprövning. På uppdrag av Kungl. Maj:t avgav
            processlagberedningen den 22 december 1934 förslag rörande uppdelning
            av Svea hovrätt och förordade därvid in- rättande av två hovrätter
            i Norrland, en för Västernorrlands och Jämtlands län med säte
            i Sundsvall samt en för Västerbottens och Norrbottens län med
            säte i Luleå. Genom proposition (nr 158) till 1935 års riksdag
            framlade Kungl. Maj:t förslag om inrättande av en hovrätt för
            Västerbottens och Norrbottens län. Enligt departementschefens
            mening vore det ställt utom tvivel, att en organisa-
          </p>
          <pb facs="riksdagen-motions-pdf/data/1942/mot_1942__fk__172/mot_1942__fk__172-003.pdf"/>
          <fw xml:id="i-JJpuFSr4hC1Jc4nzd2D95s">
            Motioner i Första kammaren, Nr 172. 7
          </fw>
          <p xml:id="i-4MU9oii71aD5UFb9fvBYdY">
            tion med två hovrätter i Norrland måste komma till stånd, därest
            muntlighet och omedelbarhet skulle kunna i erforderlig grad tillgodoses
            i hovrättspro- cessen. Departementschefen ansåg, att en nyorganisation
            skulle underlättas, om den bleve genomförd efterhand i skilda
            etapper, därvid början borde göras med den nordligaste hovrätten.
            Sammansatta stats- och första lagutskottet tillstyrkte förslaget.
            Utskottets utlåtande bifölls av bägge kamrarna. Hovrätten för
            övre Norrland trädde i verksamhet den 1 oktober 1936. I sitt betänkande
            med förslag till rättegångsbalk (Statens off. utredn. 1938: 43,
            44) föreslog processlagberedningen (2 kap. 6 $), att en hovrätt
            skulle inrättas för Västernorrlands och Jämtlands län. Det heter
            sid. 14 i processlagberedningens förslag till rättegångsbalk,
            IT, motiv m. m.: »Då riksdagen avgav sitt yttrande över propositionen,
            voro rikets hov- rätter tre till antalet. I överensstämmelse med
            särskilda utskottets hemställan uttalade riksdagen, att det vore
            uppenbart, att åtminstone en hovrätt borde inrättas i Norrland
            och att starka skäl talade för att en hovrätt förlades till Göteborg.
            Enligt utdrag av protokollet för justitiedepartementsärenden den
            29 december 1933 anbefalldes beredningen att verkställa utredning
            rörande uppdelning av Svea och Göta hovrätter samt till Kungl.
            Maj:t inkomma med förslag i ämnet. Beredningen avgav i anledning
            härav utlåtande den 22 december 1934 och förordade i detta inrättande
            av två hovrätter för de fyra nordligaste länen, varjämte beredningen
            förklarade, att den senare ämnade inkomma med förslag rörande
            uppdelning av Göta hovrätt. Enligt beslut vid 1935 års riksdag
            har en hovrätt inrättas i Umeå för de två nordligaste länen. Såsom
            framgår av behandlingen av frågan om den övre norrländska hovrätten
            förutsattes, att även för de två andra norrländska länen borde
            in- rättas en hovrätt. Sedermera har beredningen enligt departementschefens
            skrivelse den 29 maj 1936 anbefallts att till förnyat övervägande
            upptaga frågan, i vilken ordning uppdelningen av de större hovrätterna
            borde full- följas. I utlåtande den 15 oktober 1938 framlade beredningen
            förslag om uppdelning av Göta hovrätt och förordade därvid att
            i Göteborg borde in- rättas en hovrätt för västra Sverige, omfattande
            Hallands, Göteborgs och Bohus, Älvsborgs och Värmlands län. Samtidigt
            uttalade sig beredningen om den ordning, i vilken uppdelningen
            av hovrätterna nu borde fullföljas.» Såsom framgår av det anförda
            har beredningen redan tidigare uttalat, att ytterligare en hovrätt
            bör inrättas i Norrland. Beredningen förordade där- vid, att den
            nedre norrländska hovrätten förlades till Sundsvall. Under 6 $
            i motiven erinrar beredningen därom, att den beträffande in- rättande
            av en hovrätt för nedre Norrland tidigare angivit sin ståndpunkt
            i sitt yttrande till Kungl. Maj:t den 22 december 1934. Lagrådet
            lämnade förslaget på denna punkt utan erinran. I sin proposition
            nr 5 till årets riksdag har Kungl. Maj:t lämnat frågan om antalet
            hovrätter öppen. Det heter i förslaget till rättegångsbalk, 2
            kap. 6 S: »Om antalet hovrätter och deras domkretsar är särskilt
            stadgat.» I departementschefens uttalande heter det sid. 489 härom:
          </p>
          <pb facs="riksdagen-motions-pdf/data/1942/mot_1942__fk__172/mot_1942__fk__172-004.pdf"/>
          <fw xml:id="i-BrvPgRFQsDxFv9YxsAp7C8">
            8 Motioner 1 Första kammaren, Nr 172.
          </fw>
          <p xml:id="i-HPtBGYpXcwZmCQ33Dsqz5X">
            »Enligt min mening tala starka skäl för att ej i detta sammanhang
            upp- taga till diskussion frågan om de olika hovrätternas domkretsar.
            Denna fråga sammanhänger nära med frågan om de nya hovrätternas
            organisation, vilken ännu ej upptagits till slutligt övervägande.
            Med hänsyn härtill och då frågan om hovrätternas antal bör, ehuru
            någon meningsskiljaktighet därom icke torde föreligga, avgöras
            1 samband med frågan om domkretsarna, har jag ansett lämpligt,
            att samtliga dessa spörsmål regleras i särskild lag. Bestäm- melserna
            i 6 8 ha med hänsyn härtill ersatts med en hänvisning till särskild
            lagstiftning.» Det har synts mig lämpligt att i anslutning till
            detta herr justitieminis- terns yttrande betona vikten och behovet
            av en särskild hovrätt för nedre Norrland. Såsom redan erinrats,
            har tillskapandet av en dylik hovrätt i princip beaktats och förordats.
            Det lider heller intet tvivel, att det framlagda förslaget till
            rättegångsbalk för Norrlands vidkommande skulle föga motsvara
            de grundsatser, varav det uppbäres, därest denna väldiga landsända,
            som dock representerar vida mer än hälften av riksområdet, skulle
            jämväl i fortsätt- ningen ha endast en hovrätt. Norrlands kommunikationsförhållanden,
            de ofantliga avstånden, vanskligheterna att ta sig fram till en
            hovrätt och där- med göra verklighet av den muntliga processen
            — allt sådant understryker nödvändigheten av två hovrätter. Det
            vore rimligt och riktigt att Väster- norrlands och Jämtlands län
            tillsammans med Hälsingland finge en egen hovrätt. Detta skulle
            på ett utomordentligt sätt underlätta förverkligandet av de lovvärda
            syften, som förslaget till rättegångsreform velat främja. Det
            säger sig självt, att frågan om den lämpligaste förläggningen
            av en ny norrländsk hovrätt tarvar ett ingående övervägande. Härvidlag
            måste givetvis valet av förläggningsort göras beroende av jurisdiktionsområdets
            slutliga utformning. Rent allmänt anser jag mig böra framhålla,
            att förlägg- ningsorten så väljes, att den såväl med hänsyn till
            kommunikationer som med hänsyn till övriga för en hovrätts lokala
            inplacering naturliga och önsk- värda förutsättningar blir den
            lämpligaste och lättast tillgängliga. Det torde ankomma på Kungl.
            Maj:t att närmare pröva dessa spörsmål i deras in- bördes sammanhang.
            Huvudsaken är, att nedre Norrland får en egen hovrätt. Under hänvisning
            till vad sålunda framhållits får jag härmed hemställa,
          </p>
          <p xml:id="i-VGUAR2ARefUmmKnwV66No5">
            att riksdagen måtte i skrivelse till Kungl. Maj:t begära förslag
            till en hovrätt för nedre Norrland.
          </p>
          <p xml:id="i-E6rneyPMpjqwEgquSaev4N" type="date">
            Stockholm den 24 januari 1942.
          </p>
          <div xml:id="i-3t9Hj3yNZ8hwJLNC3Q8hva" type="signatureBlock">
            <list xml:id="i-UJZEUNYhDc7GwUK89Zc2cd">
              <item xml:id="i-ExH7v3yrGQLDfksnCHeW1n" who="i-9176GQUFtfs5bLdpQnVS9M" type="signature">
                Arthur Engberg
              </item>
            </list>
          </div>
        </div>
      </div>
    </body>
  </text>
</TEI>
