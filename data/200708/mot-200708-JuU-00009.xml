<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-JuU-00009">
  <teiHeader>
    <fileDesc>
      <titleStmt>
        <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:39 Handlingsplan för att bekämpa mäns våld mot kvinnor, hedersrelaterat våld och förtryck samt våld i samkönade relationer</title>
          <idno type="rdwebb">GV02Ju9</idno>
          <rs type="number">Ju9</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GV02Ju9/text</ref>
          <ref type="dokument_url_html">http://data.riksdagen.se/dokument/GV02Ju9</ref>
          <ref type="dokumentstatus_url_xml">http://data.riksdagen.se/dokumentstatus/GV02Ju9</ref>
          <ref type="doc">http://data.riksdagen.se/fil/82A24E35-9D81-4466-AAE0-5F094B4AA31A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-jjoYwDRXqhGmm4aHR2wBW"/>
        <correspContext corresp="i-jjoYwDRXqhGmm4aHR2wBW">
          <ref>Regeringsskrivelse 2007/08:39</ref>
        </correspContext>
        <correspAction xml:id="i-HUCmUCE3rzhabhNfNd1pbs" type="signed"/>
        <correspContext corresp="i-HUCmUCE3rzhabhNfNd1pbs">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction type="referral" xml:id="i-739YAsFJtHYofE5Kf5rVb9">
          <date when="2007-12-10"/>
        </correspAction>
        <correspAction type="dismissal" xml:id="i-FKDjxxLNKCmozVLjaNKWS9">
          <date when="2007-12-07"/>
        </correspAction>
        <correspAction type="dismissal" xml:id="i-NS3TNbeKsVk4JUwGGvfQ6K">
          <date when="2007-12-07"/>
        </correspAction>
        <correspAction type="transfer" xml:id="i-HLP23EyzK4fRj9yNBWW1sY">
          <date when="2007-12-06"/>
        </correspAction>
        <correspAction type="submission" xml:id="i-GiVe41okKyu2SntyotYs82">
          <date when="2007-12-06"/>
        </correspAction>
        <correspAction type="assigned" xml:id="i-C8RLgWFfhxkDvpNHdcafTz"/>
        <correspContext corresp="i-C8RLgWFfhxkDvpNHdcafTz">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-V9jrdwGp2umzgxvm6jCgX6">
            1 Förslag till riksdagsbeslut
          </head>
          <list style="ol">
            <item xml:id="i-S8qzm42wa98QJcA72yDt4x">
              Riksdagen tillkännager för regeringen som sin mening vad som
              anförs i motionen om att politiska insatser och arbetet med våldsutsatta
              och våldsutövare bör bedrivas utifrån en könsmaktsanalys och en
              feministisk förståelse av våldet.
            </item>
            <item xml:id="i-AVLeG4krkX182VTcWf9DFH">
              Riksdagen tillkännager för regeringen som sin mening vad som
              anförs i motionen om att regeringen tillför skrivelse 2007/08:39
              att centrala myndigheter får i uppgift att inrätta en permanent
              specialenhet för mäns våld mot kvinnor och barn på den egna myndigheten.
            </item>
            <item xml:id="i-4qAGByHykQiXAGEoAW7LUf">
              Riksdagen begär att regeringen återkommer med förslag på åtgärder
              kring sexualbrott och förebyggande arbete i utbildningsväsendet.
            </item>
            <item xml:id="i-Mr7Eec5yBjL4k9NV6R3v4u">
              Riksdagen tillkännager för regeringen som sin mening vad som
              anförs i motionen om samarbete och inrättande av s.k. barnahus
              i alla större kommuner i landet.
            </item>
            <item xml:id="i-PGaYwVq97W2RwYKoSgPHnV">
              Riksdagen tillkännager för regeringen som sin mening vad som
              anförs i motionen om att tillföra skrivelse 2007/08:39 att regeringen
              ska presentera en plan för hur staten ska ta sitt långsiktiga
              ekonomiska ansvar för kvinnojourernas arbete.
            </item>
            <item xml:id="i-H5STx3zU344712A6AfeprK">
              Riksdagen tillkännager för regeringen som sin mening vad som
              anförs i motionen om att regeringen omedelbart bör återkomma med
              förslag på inrättande av resursjourer med kompetens att ta emot
              kvinnor med missbruk och psykisk funktionsnedsättning.
            </item>
            <item xml:id="i-49KZTLuPj9p3V1nKUDzhwS">
              Riksdagen tillkännager för regeringen som sin mening vad som
              anförs i motionen om äldre våldsutsatta kvinnor.
            </item>
            <item xml:id="i-B3f5k3De97FXG3DbHYgar9">
              Riksdagen tillkännager för regeringen som sin mening vad som
              anförs i motionen om gömda och papperslösa kvinnor utsatta för
              våld.
            </item>
            <item xml:id="i-HyRJ5gXiig8cPGwrSRZCtT">
              Riksdagen tillkännager för regeringen som sin mening vad som
              anförs i motionen om kunskapsinhämtning samt obligatorisk kunskap
              om könsrelaterat våld i nära relationer i yrkesutbildningar och
              fortbildning för yrkesverksamma.
            </item>
            <item xml:id="i-Dcbrqp4cUKHcishmpBDqot">
              Riksdagen tillkännager för regeringen som sin mening vad som
              anförs i motionen om en omedelbar tillsättning av en nationell
              haverikommission.
            </item>
            <item xml:id="i-CgjQ9ZBe2CA4ekh518cFT2">
              Riksdagen tillkännager för regeringen som sin mening vad som
              anförs i motionen om att tillsätta en utredning för att genomföra
              en nationell kostnadsberäkning av mäns våld mot kvinnor och barn.
            </item>
          </list>
        </div>
        <div type="motContent">
          <head type="h1" xml:id="i-B7VxgGrSBnFkAbhG64xBB4">
            2 Inledning
          </head>
          <p xml:id="i-9FiERkKvZUhFpkzfVaK61f">
            Att bekämpa mäns våld mot kvinnor och barn, och samkönat partnervåld,
            måste vara ett angeläget mål för varje politisk kraft som vill
            verka för jämställdhet mellan kvinnor och män och ett samhälle
            fritt från sexualiserat våld. Därför är det välkommet att regeringen
            presenterar förslag till ett antal åtgärder för att komma till
            rätta med våldet i skrivelse 2007/08:39 Handlingsplan för att
            bekämpa mäns våld mot kvinnor, hedersrelaterat våld och förtryck
            samt våld i samkönade relationer. Vi ser positivt på regeringens
            ambition att anta en bred ansats och en samlad strategi för att
            arbeta mot könsrelaterat våld i nära relationer. Vänsterpartiet
            är överens med regeringen om att utgångspunkten för samtliga insatser
            måste vara de våldsutsattas behov. Vänsterpartiet menar att det
            är högsta prioritet att alla som har utsatts för våld eller som
            känner hot om våld från någon de står i nära relation till måste
            få möjlighet till skydd, stöd och upprättelse från samhället.
            Vänsterpartiets förhoppning är att förebyggande arbete tillsammans
            med ökad kunskap och samverkan ska ge en tydligare koppling mellan
            insatser och resultat i kampen mot våldet.
          </p>
          <p xml:id="i-LvP9cFBhXx5Zwf1YmDLQW6">
            Vi ser dock en rad svagheter i den föreslagna handlingsplanen.
            Av de nya förslagen till insatser flera av åtgärderna som framläggs
            i skrivelsen är redan beslutade och påbörjade är många vagt beskrivna
            och saknar konkretion. Regeringen visar heller inga ambitioner
            att institutionalisera åtgärderna mot mäns våld mot kvinnor, vilket
            går i motsatt riktning mot tillgänglig kunskap på området som
            visar att organisationsformer och institutionella strukturer är
            avgörande för arbetet med att bekämpa det allvarliga samhällsproblem
            som mäns våld mot kvinnor och barn utgör. En väldigt stor brist
            är att insatserna för att bekämpa sexuellt våld helt har uteslutits
            ur handlingsplanen.
          </p>
          <p xml:id="i-6NfU8mk26DFxPkRK3irxnv">
            Ett mer övergripande problem är att regeringen backar från den
            feministiska förståelsen och erfarenheten som sätter in våldet
            i ett bredare maktperspektiv och istället öppnar upp för ett individperspektiv
            där våldet ses som uttryck för avvikande beteenden hos enstaka
            individer och grupper.
          </p>
          <p xml:id="i-DrPt8F7L3ZCqEFcp7D7P9J">
            I denna motion på regeringens skrivelse förtydligar vi vår analys
            av våldet och ger ytterligare förslag till åtgärder och insatser
            för ett effektivt arbete i kampen mot mäns våld mot kvinnor, s.k.
            hedersrelaterat våld och samkönat partnervåld.
          </p>
          <p xml:id="i-9wgD5BRi8hgND441cEHjhD">
            Vänsterpartiets politik för att bekämpa sexualbrott samt mäns
            våld mot kvinnor och våld i samkönade relationer presenteras mer
            detaljerat i motion 2007/08:Ju392 Mäns våld mot kvinnor och samkönat
            partnervåld samt i motion 2007/08:Ju410 Sexualbrott.
          </p>
          <head type="h1" xml:id="i-Kfhqm18rBmL67jmT6eTxGD">
            3 Könsmaktsanalys
          </head>
          <p xml:id="i-RfgaEv5xMYQqsL5xRmP5Uh">
            Det finns olika sätt att analysera och förklara relationen mellan
            kön och våld. Vänsterpartiet anser att den inriktning som lades
            fram i betänkandet Kvinnofrid (SOU 1995:60) samt i Kvinnofridspropositionen
            (1997/98:55) och senare befästes och utvecklades av Utredningen
            om kvinnofridsuppdragen (SOU 2004:121) även fortsättningsvis ska
            utgöra grunden för arbetet och de politiska insatserna mot mäns
            våld. Inriktningen tar avstamp i den feministiska våldsforskningen,
            som i sin tur i stor utsträckning har utvecklats ur kvinnojourernas
            erfarenheter och praktiska verksamhet. Vänsterpartiet delar den
            feministiska förståelse av våldet som sätter rädslan att utsättas
            för våld och det konkreta våldet i ett socialt sammanhang och
            tolkar det utifrån det vardagliga skapandet av kön i vårt samhälle.
            Det visar på ett samband mellan faktisk våldsutövning, kontroll
            och olika former av könsrelaterade kränkningar och ställer större
            ansvar på alla att uppmärksamma, utmana och bryta föreställningar
            och strukturer som möjliggör våldet. Framför allt bryter den feministiska
            våldsförståelsen med de s.k. avvikelseperspektiv som förklarar
            våldet som manlig frustration och vanmakt, socialt arv och dåliga
            uppväxtförhållanden, urartade gräl och alkoholkonsumtion eller
            tillhörighet till en icke-svensk kultur och därmed icke-jämställd.
            Detta synsätt på våldet befriar våldsutövande män från sitt ansvar
            och gör både förövare och offer till avvikande individer och bortser
            från sociala strukturer, föreställningar kring maskulinitet och
            femininitet och relationen mellan kön och makt.
          </p>
          <p xml:id="i-JeQy4MEmdZ6RaPw58xETzJ">
            Vänsterpartiet ser mäns våld som ett problem kopplat till den
            ojämlika samhällsorganisationen, dvs. har sin grund i maktojämlikheten
            mellan könen, och som direkt och indirekt underlättar för individuella
            män att dominera, kontrollera och bruka våld mot kvinnor. Maktojämlikheten
            mellan kvinnor och män är institutionaliserad i den komplexa väv
            av ekonomiska villkor, lagar, normer och värderingar som formar
            såväl nära relationer mellan människor som villkoren i politik
            och samhällsliv, i arbetsliv, fritidsaktiviteter och vad som sägs
            i den offentliga debatten. Kampen mot mäns våld mot kvinnor måste
            därför ingå i en samlad strategi för att bryta denna maktojämlikhet
            på alla plan. Det gäller oavsett om det handlar om våld som utövas
            av enskilda män mot enskilda kvinnor eller om det våld och den
            kontroll av kollektiv karaktär som utövas mot framför allt unga
            flickor som vanligen kallas hedersrelaterat. Även det våld som
            förekommer i samkönade relationer måste förstås och bekämpas mot
            bakgrund av ojämlika maktrelationer och patriarkala relationsmönster.
            Att olika uttryck för våld kräver särskilda kunskaper och varierande
            insatser från samhällets sida är lika självklart som att allt
            våld som är knutet till relationer och sexualitet måste ses i
            relation till samma grundläggande samhällsstrukturer.
          </p>
          <p xml:id="i-F8uTqPULLn28q1ux8yjfhn">
            Flera stycken är otydliga i regeringens skrivelse 2007/08:39
            Handlingsplan för att bekämpa mäns våld mot kvinnor, hedersrelaterat
            våld och förtryck samt våld i samkönade relationer. Texterna är
            väldigt svepande och redogör inte för förståelsen av rötterna
            till våldet, relaterar inte hur våldet ses i förhållande till
            den könsojämlika samhällsorganisationen och saknar feministisk
            underbyggnad.
          </p>
          <p xml:id="i-FQydJtBojcvz86HGKmP91Q">
            Att se våldet som en maktutövning som har sin grund i ojämlikheten
            mellan könen är ett perspektiv som är väl förankrat på den internationella
            arenan. FN:s deklaration om avskaffande av våld mot kvinnor tar
            sin utgångspunkt i ett könsmaktsperspektiv och menar att historiskt
            ojämlika maktförhållanden mellan kvinnor och män har lett till
            dominans och diskriminering av kvinnor. Våldet är både ett resultat
            av och ett sätt att vidmakthålla mäns maktposition. Vidare ser
            deklarationen inte olika uttryck av våld mot kvinnor som artskilda,
            och det individuella våldet knyts ihop med det samhälleliga sammanhang
            där våldet utövas. FN-deklarationen bidrar både till att synliggöra
            våldets omfattning och visar på möjligheter till en kraftfull
            institutionalisering av åtgärder mot våldet. Den stora mängd våldshandlingar
            som både offentlig statistik och kvinnojourernas arbete vittnar
            om bekräftar FN-deklarationens strukturella könsmaktsperspektiv.
            Dokumentet bekräftar också att det inte är ett fåtal avvikande
            individer som utövar våldet. Våldet är strukturellt och i den
            patriarkala strukturen är föreställningar kring kön och sexualitet
            starkt förknippat med makt eller avsaknad av makt. Det är utifrån
            en könsmaktsanalys och en feministisk förståelse av våldet som
            politiska insatser och arbetet med våldsutsatta och våldsutövare
            bör bedrivas. Detta bör riksdagen som sin mening ge regeringen
            till känna.
          </p>
          <head type="h1" xml:id="i-PY7U4ow45XDB2s5rRXGqRZ">
            4 Organisering
          </head>
          <p xml:id="i-UVSYyPUUBCo8NknaXWF9VQ">
            Det finns en bred politisk enighet om att mäns våld mot kvinnor
            och barn samt samkönat partnervåld utgör ett problem som kräver
            kraftfulla åtgärder. Men det finns olika uppfattningar kring strategierna
            för att motverka våldet. Utomparlamentariska organisationer som
            kvinnojoursrörelsen samt forskare och yrkesverksamma som möter
            våldsutsatta i sitt arbete har kontinuerligt påpekat olika brister
            i organiseringen av arbetet.
          </p>
          <p xml:id="i-EMkN8LAagmqYGntvH6DqUw">
            Enligt Vänsterpartiets mening är det grundläggande för framgångsrika
            insatser mot våldet att alla instanser arbetar utifrån samma förståelse
            av våldet. På så sätt kan man lättare samarbeta och samordna insatser
            och utvärdera arbetet på ett mer effektivt sätt.
          </p>
          <p xml:id="i-FXdEygkPTcPqiUmvX5g1GA">
            Utredningen Slag i luften (SOU 2004:121) påvisade en rad problem
            av strukturell karaktär som både försvårar och förhindrar arbetet
            mot det könsrelaterade våldet. Dels handlar det om brist på resurser,
            både ekonomiska och personella, dels handlar det om brist på utbildning
            i ordinarie verksamhet parallellt med brist på specialiserade
            enheter med särskild kompetens samt institutionaliserade, permanenta
            organisationsformer.
          </p>
          <p xml:id="i-EphYZFoLyRAQWYKs5npwyP">
            Reringens föreslagna handlingsplan i skrivelse 2007/08:39 visar
            inga ambitioner att institutionalisera insatserna mot mäns våld
            mot kvinnor och barn eller samkönat partnervåld. Ett antal uppdrag
            att utvärdera metoder och arbetssätt samt att samla och sprida
            information och kunskap om våldet föreslås. Det är bra men inte
            tillräckligt. Tillfälliga satsningar och projekt kan vara utmärkta
            under förutsättning att det finns permanenta arbetsformer som
            utgör grunden och garanten för ett kontinuerligt och samordnat
            arbete. Annars riskerar arbetet att knytas till enstaka eldsjälar
            vilket gör arbetet sårbart om dessa personer försvinner. Ytterligare
            en svaghet i regeringens föreslagna handlingsplan är att flera
            av åtgärderna som framläggs i skrivelsen är vagt beskrivna och
            saknar konkretion. Om regeringen menar allvar med att satsa stort
            för att bli kvitt det samhällsproblem som våld i nära relationer
            utgör måste mer långsiktiga strategier utarbetas, vilket ställer
            krav både på ökad specialisering inom exempelvis rättsväsende,
            socialtjänst och sjukvård och på utökad fortbildning inom all
            ordinarie verksamhet i kommuner och landsting och på myndigheter
            som kommer i kontakt med våldets offer och förövare.
          </p>
          <p xml:id="i-8HDzsaDpX7mtDmaLC3gkQv">
            Visst är det positivt att regeringens föreslagna åtgärder vad
            gäller rättsväsendet redovisar viktiga insatser såsom krav på
            polisen om intensifierat arbete mot mäns våld mot kvinnor och
            bättre kunskaper för att utreda och förebygga våldet. Det är även
            positivt att bemötandefrågorna har aktualiserats genom återrapporteringskrav
            till flera av rättsväsendets myndigheter, även om vi vet att det
            arbetet pågått sedan länge. Vänsterpartiet menar dock att det
            krävs övergripande åtgärder såsom särskilda tjänster som är specialiserade
            på våldet. Det krävs specialiserade enheter, särskilt avsatta
            medel, särskilda policydokument, handlingsplaner och arbetsrutiner.
            I enlighet med utredningen Slag i luften (SOU 2004:121) vill Vänsterpartiet
            att regeringen tillför den föreslagna handlingsplanen i skrivelse
            2007/08:39 att samtliga myndigheter som omfattades av Kvinnofridspropositionen
            samt Statens skolverk, Myndigheten för skolutveckling, Migrationsverket
            och Försäkringskassan får i uppgift att inrätta en permanent specialenhet
            för mäns våld mot kvinnor och barn på den egna myndigheten. Inrättandet
            av sådana enheter skall skrivas in i respektive myndighets instruktion.
            Detta bör riksdagen som sin mening ge regeringen till känna.
          </p>
          <p xml:id="i-GW3U8daxL5dbpwH2oToSkb">
            Att ha en feministisk våldförståelse av våldet och se våldet
            kopplat till den ojämlika samhällsordningen ger konsekvenser för
            det förebyggande arbetet. Vänsterpartiet menar att det är mycket
            viktigt att satsa stort på utbildningsväsendet med genuspedagoger,
            genuskunskap i skolan, en sex- och samlevnadsundervisning värd
            namnet, feministiskt självförsvar till tjejer och samtalsgrupper
            riktat till killar. Det är genom att diskutera till exempel maktskillnader
            historiskt och i nutid samt maskulinitet och femininitet som vi
            kan förändra ojämlika strukturer på ett tidigt stadium. Vår förhoppning
            är att regeringen inte lämnar detta fält blankt i en handlingsplan
            mot våld.
          </p>
          <p xml:id="i-Xva9gZZD4wC9wLoCLwjVoy">
            Detsamma gäller sexualbrott, som också är en del av mäns våld
            mot kvinnor och barn och samkönat partnervåld i den patriarkala
            samhällsstrukturen. Arbetet för att stoppa sexuella trakasserier,
            våldtäkter, sexuellt utnyttjande, sexuellt ofredande och andra
            sexualbrott måste ske utifrån insikten att det handlar om kontroll
            och den rådande maktordningen mellan könen. Att problematisera
            över- och underordning i diskussionen om sexualitet är ett ämne
            med sprängkraft. Men det är avgörande för att krossa myter kring
            sexualitet och sexualbrott.
          </p>
          <p xml:id="i-XjoHjPp4E2oQ8T6GBDNUcx">
            Vänsterpartiet vill att regeringen återkommer med förslag på
            åtgärder och redovisar i den föreslagna handlingsplanen mot våld
            hur insatserna mot sexualbrott och det förebyggande arbetet i
            utbildningsväsendet skall utformas. Detta bör riksdagen som sin
            mening ge regeringen till känna.
          </p>
          <p xml:id="i-2JR9HEuEVkxDBP3B7TscCv">
            Vänsterpartiet vill också uppmärksamma att barn som bevittnar
            våld eller som själva är utsatta för våld är en särskilt utsatt
            grupp. Risken för ohälsa hos barn som bevittnat våld är nästan
            lika stor som för de barn som är direkt våldsutsatta. Återigen
            visar regeringen brist på konkretion och förslår vaga insatser
            på området i form av utvärdering och översyn. Vänsterpartiet menar
            att stödet till dessa barn måste professionaliseras och att samverkan
            mellan aktörerna måste öka omedelbart. Kommunerna har skyldighet
            att ta ansvar för såväl barn som bevittnat våld som barn som blivit
            utsatta för direkt våld. När det uppstår en misstanke om att ett
            barn har utsatts för brott inleds i dag flera olika utredningsprocesser
            av såväl rättsväsendet som socialtjänsten och hälso- och sjukvården.
            Utredningarna drivs ofta parallellt och innebär att barnet slussas
            runt i olika miljöer. De barnahus som nu startat på flera håll
            i landet för barn som utsatts för våld och övergrepp är ett bra
            exempel på hur ansvariga myndigheter kan samarbeta kring barnet.
            Här förs samarbetet in under samma tak och barnet behöver därmed
            bara komma till en plats samtidigt som kvaliteten i utredningarna
            förbättras. Vänsterpartiet vill att samarbete kring s.k. barnahus
            ska inrättas i alla större kommuner i landet. Detta bör riksdagen
            som sin mening ge regeringen till känna.
          </p>
          <head type="h1" xml:id="i-HepvAXGJsVvBHoraY5YEgh">
            5 Kvinnojourerna
          </head>
          <p xml:id="i-TsPtyTGMAheNQ1QcukGzTk">
            Verksamheten på tjej- och kvinnojourerna runt om i landet är
            ovärderlig. Jourerna står i stor utsträckning för de praktiska
            stödinsatserna till våldsutsatta och är en fristad för tusentals
            flickor och kvinnor. I praktiken tar kvinnojourerna ett myndighetsansvar
            och det samhällsansvar som kommun, stat och landsting borde axla.
            Genom kvinnors ideella frivilligarbete kan våldsutsatta kvinnor
            och barn få relevant hjälp. Ändå existerar jourerna och deras
            arbete under osäkra förhållanden och har ytterst små ekonomiska
            marginaler. Detta är en paradox då företrädare för polis, socialtjänst
            och sjukvård själva anser att de lokala kvinnojourerna ger ett
            mer heltäckande stöd till utsatta kvinnor än vad de själva kan
            erbjuda.
          </p>
          <p xml:id="i-4cwrEaixqvbtRjSnkyPxW9">
            Vänsterpartiet ser därför positivt på regeringens föreslagna
            satsningar för att förstärka och utveckla kvinnojoursverksamheten.
            Men vad som är nytt, hur länge och på vilket sätt ytterligare
            medel och resurser skall fördelas är oklart. De utökade satsningar
            som hittills har gjorts på våldsutsatta kvinnor och barn har framför
            allt kommit att handla om projektbidrag och därför visat sig ge
            begränsade möjligheter att göra långsiktiga planeringar för verksamheten.
            Därför vill Vänsterpartiet att regeringen tillför skrivelse 2007/08:39
            att regeringen ska presentera en plan för hur staten ska ta sitt
            långsiktiga ekonomiska ansvar för kvinnojourernas arbete. Detta
            bör riksdagen som sin mening ge regeringen till känna.
          </p>
          <p xml:id="i-YLP9ovSNupYDyRJqqqQkYK">
            Några kvinnojourer ger möjlighet till stödkontakt för syn- och
            hörselskadade kvinnor, men få jourer har handikappanpassade lägenheter
            vilket gör kvinnor med fysisk funktionsnedsättning, liksom äldre
            kvinnor, extra utsatta. Vänsterpartiet anser att stat och kommun
            har ett gemensamt ansvar för att kvinnojourerna blir tillgängliga
            för kvinnor med funktionsnedsättning. Även våldsutsatta kvinnor
            som missbrukar kommer särskilt i kläm idag. Ytterst få kvinno-
            och brottsofferjourer har möjlighet att ta emot kvinnor som missbrukar
            eller har svåra psykiska funktionsnedsättningar. Vänsterpartiet
            föreslår att staten bör ta ett särskilt ansvar för de mest utsatta
            kvinnorna och vill inrätta resursjourer med kompetens att ta emot
            kvinnor med missbruk eller psykisk funktionsnedsättning. Regeringen
            bör omedelbart återkomma med förslag på inrättande av sådana resursjourer.
            Detta bör riksdagen som sin mening ge regeringen till känna.
          </p>
          <p xml:id="i-4Je43cb1o8TLn8hHgMMK1a">
            Frågan om mäns våld mot kvinnor med funktionsnedsättning har
            länge varit osynliggjort. Det är bra att handlingsplanen innehåller
            uppdrag till Socialstyrelsen att ta fram ett utbildningsmaterial
            som belyser problematiken med våld riktat mot kvinnor med funktionsnedsättning.
            Däremot vill Vänsterpartiet uppmärksamma att handlingsplanen är
            otydligt skriven när det gäller stöd till handikapporganisationernas
            arbete. I åtgärd 13 har återigen kvinnorna ramlat bort. Vi uppmanar
            regeringen att säkerställa att våldsutsatta kvinnor med funktionsnedsättning
            får det skydd och stöd de behöver och inte återigen osynliggörs.
          </p>
          <p xml:id="i-Hi5aVSTi9PSH1Pswgwo5N1">
            Det finns en rad försummade områden i den föreliggande skrivelsen
            från regeringen. Det ena rör mäns våld mot äldre kvinnor. Det
            behövs kunskap hos personal i sjukvård och äldreomsorg samt riktlinjer
            för hur arbetet med att ge äldre våldsutsatta kvinnor stöd och
            hjälp skall bedrivas. Vänsterpartiet uppmanar regeringen att redovisa
            en plan för det. Detta bör riksdagen som sin mening ge regeringen
            till känna.
          </p>
          <p xml:id="i-R4m6LsbjCZXzqhEWaPdfT9">
            Det andra området rör gömda och papperslösa kvinnor utsatta för
            våld. Gömda kvinnor som lever i Sverige utan uppehållstillstånd
            och som misshandlas får sällan skydd eller hjälp. Det är få kvinnojourer
            som har möjlighet att ta emot dessa kvinnor. Anledningen är ofta
            att kommunerna inte ger jourerna någon ersättning för skydd till
            gömda kvinnor, men också att behoven ser annorlunda ut och att
            många jourer varken har kompetens eller resurser att möta upp
            detta. Gömda kvinnor utsatta för våld är en extra utsatt grupp.
            Deras situation hänger också ihop med asylsökande kvinnors villkor.
            Det finns kvinnor som söker asyl på grund av s.k. hedersrelaterat
            våld men får avslag på sin ansökan, framför allt för att Migrationsverket
            saknar kunskap om mäns våld mot kvinnor och barn och vilka uttryck
            det s.k. hedersrelaterade våldet kan ta sig. Några av dessa kvinnor
            tvingas leva gömda.
          </p>
          <p xml:id="i-5mnEerd8SyEb59XmBCqJRj">
            Enligt en rad internationella konventioner som Sverige har anslutit
            sig till är det samhällets skyldighet att ge alla våldsutsatta
            kvinnor rätt till skydd. Det handlar om grundläggande mänskliga
            rättigheter. Vänsterpartiet uppmanar regeringen att redogöra för
            hur gömda och papperslösa kvinnor utsatta för våld skall ges relevant
            skydd, stöd och hjälp. Detta bör riksdagen som sin mening ge regeringen
            till känna.
          </p>
          <head type="h1" xml:id="i-We1YeoAQyShKUz4xuJwPWF">
            6 Kompetens
          </head>
          <p xml:id="i-Ck1ALQNtURCT1nBkqDfqaQ">
            Vänsterpartiet menar att regeringen i den föreliggande skrivelsen
            missar att ta vara på kompetens som finns på området och glömmer
            Nationellt centrum för kunskap om mäns våld mot kvinnor (NCK)
            i sina förslag om kunskapsinhämtning, -utveckling och -spridning.
            Vänsterpartiet anser till exempel att regeringens flera uppdrag
            till Ungdomsstyrelsen i många fall är omotiverade. Utbildningar
            riktade till socialtjänst, fritidsverksamhet och skola bör självklart
            utföras av NCK som har stor kompetens på området. Även länsstyrelsernas
            och kvinnojourernas kompetens på området bör tas till vara. Även
            inrättandet av ett forskningsprogram och kunskap riktad till socialtjänsten
            bör involvera NCK och kvinnojourerna.
          </p>
          <p xml:id="i-4BU2bEncHqxvjJnjLiQ6CR">
            Regeringen föreslår i den föreliggande skrivelsen att en undersökning
            om lärares kunskap om s.k. hedersrelaterat våld bör genomföras.
            Det är en angelägen uppgift, men vi ifrågasätter avgränsningen
            av uppdraget. Vi menar att det är mer relevant med en bredare
            undersökning om kunskaperna om alla former av relationsvåld. Av
            samma anledning menar vi att regeringens förslag att skolledare
            skall erbjudas fortbildning om problematiken kring s.k. hedersrelaterat
            våld och förtryck bör utvidgas till att omfatta alla former av
            relationsvåld. Vänsterpartiet menar dessutom att alla som kommer
            i kontakt med våldsutsatta i sitt yrke ska ha kunskap om mäns
            våld mot kvinnor och barn samt våld i samkönade relationer, såsom
            lärare, läkare, sjuksköterskor, jurister, åklagare, domare, socionomer,
            psykologer, poliser m.fl. Därför bör obligatorisk kunskap om det
            sexualiserade våldet, dvs. mäns våld mot kvinnor och barn och
            våld i samkönade relationer, skrivas in i examensordningarna för
            dessa yrkesutbildningar. För att underlätta samverkan mellan nyexaminerade
            och redan verksamma måste också kunskap om våldets grunder och
            konsekvenser, samt sexualbrott, prioriteras och vara en obligatorisk
            fortbildning i alla yrken som medför arbete med människor och
            behandlar människors liv. Här är Nationellt centrum för kunskap
            om mäns våld mot kvinnor en viktig kunskapskälla och tillgång.
          </p>
          <p xml:id="i-Nqe5mrheSSi7pJmVPTnuH9">
            Vad som ovan anförs om kunskapsinhämtning samt obligatorisk kunskap
            om könsrelaterat våld i nära relationer i yrkesutbildningar och
            fortbildning bör riksdagen som sin mening ge regeringen till känna.
          </p>
          <head type="h1" xml:id="i-NRFLQAFcwb3YvxcTsuZ43J">
            7 Utredning och kostnad
          </head>
          <p xml:id="i-XAoY2kFY6Q6XNao4dkh8ZE">
            Vänsterpartiet vill förstärka myndigheternas ansvar genom en
            nationell haverikommission som utreder de fall när en kvinna mördas
            av en närstående man. Kommissionen skulle ha i uppgift att utreda
            omständigheterna kring morden för att ge svar på om, och i så
            fall hur, myndigheter eller andra instanser har brustit i sitt
            agerande. Syftet är att hitta brister i agerandet som skall kunna
            användas för att förbättra rutinerna i det förebyggande arbetet
            och förhindra att fler kvinnor dödas.
          </p>
          <p xml:id="i-CETGdGhienFgsAuroLWHGK">
            Det är glädjande att regeringen har hörsammat Vänsterpartiets
            förslag, men anledningen till att man stannar halvvägs och endast
            föreslår en utredning är oklart. En nationell haverikommission
            med ovanstående uppgifter bör omedelbart tillsättas. Detta bör
            riksdagen som sin mening ge regeringen till känna.
          </p>
          <p xml:id="i-2D57ARf6VLRzUhyUEkntZh">
            Mäns våld mot kvinnor ger negativ effekt på samhällsekonomin
            både direkt och indirekt. Det handlar om direkta vårdkostnader
            för utsatta kvinnor och barn, polisinsatser, ambulanskostnader,
            kostnader för rättsprocesser, häktning, kriminalvård och rehabilitering,
            skyddat boende men också förlorad arbetstid, sjukskrivningskostnader
            och begränsande av kvinnors deltagande i samhällslivet.
          </p>
          <p xml:id="i-Aes6zH13Lff1y7mMdiGVMb">
            Umeå universitet och Socialstyrelsen, har genomfört vissa beräkningar,
            men det finns ännu ingen övergripande statistik på vad mäns våld
            mot kvinnor kostar det svenska samhället totalt. Det är en brist.
            Vänsterpartiet anser att det är viktigt att genomföra en allomfattande
            analys och en beräkning av vad våld i nära relationer kostar samhället.
            Det skulle ge rimliga proportioner på vilka resurser som bör satsas
            på området och ge en fingervisning om behovet av att utveckla
            samhällets insatser. Därför bör regeringen tillsätta en utredning
            för att utveckla en vetenskaplig metod för och genomföra en nationell
            kostnadsberäkning av mäns våld mot kvinnor och barn. Detta bör
            riksdagen som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-68Jn3ehPWXhxPYaZL5SMz8">
              Josefin Brink (v)
            </item>
            <item xml:id="i-8sr7jVkr3g2Rwi9BdAVH3H">
              Marianne Berg (v)
            </item>
            <item xml:id="i-NV9tv7wQw9gnwrewmmrTkG">
              Wiwi-Anne Johansson (v)
            </item>
            <item xml:id="i-W1wHBhHnDpNQomyNSV97cs">
              Elina Linna (v)
            </item>
            <item xml:id="i-JBd8CWGg18kkmLS8SHXRNb">
              Eva Olofsson (v)
            </item>
            <item xml:id="i-VYTbruPfzkiKecm8Hqkkvx">
              Lena Olsson (v)
            </item>
            <item xml:id="i-WaRAh2tANkeDkpU7b3iF6i">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
