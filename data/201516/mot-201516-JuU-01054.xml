<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-01054">
  <teiHeader>
    <fileDesc>
      <titleStmt>
        <title>Tydliggörande av lagstiftningen om barnpornografi</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1054 av Maria Abrahamsson (M)</title>
          <idno type="rdwebb">H3021054</idno>
          <rs type="number">1054</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3021054/text</ref>
          <ref type="dokument_url_html">http://data.riksdagen.se/dokument/H3021054</ref>
          <ref type="dokumentstatus_url_xml">http://data.riksdagen.se/dokumentstatus/H3021054</ref>
          <ref type="docx">http://data.riksdagen.se/fil/BE308682-CD96-4313-B72D-63A8AC7B90D2</ref>
          <ref type="pdf">http://data.riksdagen.se/fil/361CE843-B138-43ED-80B2-FFB80F1AAA96</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8zQ5q1YtVqi8rq4oFxt4G8" type="signed"/>
        <correspContext corresp="i-8zQ5q1YtVqi8rq4oFxt4G8">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-FFbmLbidsdorkWAf7sdFyJ" type="submitted">
          <date when="2015-10-05"/>
          <time when="11:16:35"/>
        </correspAction>
        <correspAction xml:id="i-PmPKPqBHZMcW3vzsqYRSrA" type="referred">
          <date when="2015-10-13"/>
        </correspAction>
        <correspAction xml:id="i-Mz3PHLzwkQgBuYupH7NUPF" type="assigned">
          <date when="2016-04-14"/>
          <time when="17:01:34"/>
        </correspAction>
        <correspContext corresp="i-Mz3PHLzwkQgBuYupH7NUPF">
          <ref type="assignedTo">Justitieutskottet</ref>
        </correspContext>
        <correspAction xml:id="i-4MQwUQJwYmfLCUB143iK6J" type="behandlas_i"/>
        <correspContext corresp="i-4MQwUQJwYmfLCUB143iK6J">
          <ref type="uppgift">2015/16:JuU18</ref>
          <ref type="ref_dok_id">H301JuU18</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU18</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1054 av Maria Abrahamsson (M) Tydliggörande
          av lagstiftningen om barnpornografi
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8sjXURbe2cMy6t5AUzTzUu">
            Förslag till riksdagsbeslut
          </head>
          <list style="ol">
            <item xml:id="i-Jrp8CxrkxgQRzHyGb8BwGz">
              Riksdagen ställer sig bakom det som anförs i motionen om ett
              tydliggörande av att med ”barn” i brottsbalkens mening avses verkliga
              barn av kött och blod och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-WX3NQndKzxTzk5KvxAvkZQ" type="h1">
            Motivering
          </head>
          <p xml:id="i-Eeo8yokkqBHfK9AVci88WP">
            En grundläggande brist i vår barnpornografilagstiftning (brottsbalken
            16 kap. 10 §) är att den saknar en definition av begreppet pornografi.
            Det ger utrymme för olika uppfattningar om vad som är och inte
            är pornografi i allmänhet och barnpornografi i synnerhet. Det
            bäddar för olikartad praxis och skapar rättsosäkerhet samt tvingar
            polis, åklagare och domstolar att lägga tid och kraft på att utreda
            innehav av tecknade fantasifigurer, porslinsdockor, skivomslag
            och liknande i stället för att koncentrera sina resurser på att
            klara upp de övergrepp som begås på barn av kött och blod. Några
            exempel får illustrera det juridiska sammelsurium som utgör eller
            uppfattas som gällande rätt.
          </p>
          <head xml:id="i-MmFB4SVPfjhWvk1JxcQA7e" type="h1">
            Södertäljefallet
          </head>
          <p xml:id="i-MXWcD8VcMduv6CLV4W2GZX">
            I somras avkunnade Södertälje tingsrätt dom (B 478-14) i ett
            av de mest omfattande fall av barnpornografi som förekommit i
            vårt land. Målet gällde innehav av över en miljon bilder och filmer
            som i ett stort antal fall visar hur barn utsätts för grova sexuella
            övergrepp. Gärningsmannen dömdes till sex års fängelse. Den åtalade
            fälldes på flera punkter men friades på andra på ett till synes
            slumpartat sätt.
          </p>
          <p xml:id="i-Lj7UrftdAtMTKvXBp73eb2">
            Ett antal av mannens tavlor och fotografier på exponerade barn
            visade sig ha funnits i original på Moderna museet respektive
            hängt på Fotografiska museet. Dessa tavlor och foton bedömde tingsrätten
            ha konstnärliga värden och de rubricerades därför inte som barnpornografi.
            Tavlor och foton av andra namngivna konstnärer hade enligt tingsrätten
            inte framställts i ”övervägande konstnärligt syfte” och var därför
            barnpornografi.
          </p>
          <p xml:id="i-4uDfNr7u79giaMU6k5PBxx">
            Porslinsdockor som den åtalade innehaft utgjorde enligt tingsrätten
            barnpornografi, men han fälldes ändå inte på den punkten eftersom
            dockorna inte omfattades av åklagarens gärningsbeskrivning. Andra
            dockor bedömdes inte vara barnpornografiska medan däremot fotografier
            som tagits på dockorna ansågs utgöra barnpornografi på grund av
            ”kamerans fokus”.
          </p>
          <p xml:id="i-7N8JrwebCgiSrY5Ymb1Zgf">
            Omslaget till en grammofonskiva bedömdes vara barnpornografi,
            men i det här fallet friade tingsrätten gärningsmannen eftersom
            innehavet av skivomslaget ansågs vara försvarligt i lagens mening.
            Domstolen utgick här från att den åtalade hade haft skivan för
            musikens skull. I sammanhanget kan nämnas att tidigare i år kom
            Sundsvalls tingsrätt fram till att samma skivomslag över huvud
            taget inte var pornografiskt.
          </p>
          <head xml:id="i-TE2axfYaN3cL7jg6ZPAik9" type="h1">
            Mangafallet
          </head>
          <p xml:id="i-HqGsmkGcUSNh8hUnFdDhxc">
            2012 fällde Svea hovrätt serieforskaren Simon Lundström i det
            så kallade Mangamålet. Riksåklagaren uppmanade då Högsta domstolen
            att pröva hur bestämmelserna om barnpornografibrott ska tolkas
            när det gäller tecknade barn.
          </p>
          <p xml:id="i-HiT3UkzkR1b9znN8H5f9pr">
            Till skillnad från Svea hovrätt friade Högsta domstolen Lundström.
            Visserligen bedömde domstolen att hans innehav av tecknade fantasifigurer
            var oförsvarligt men efter ett proportionalitetsresonemang där
            man vägde in mangatraditionen i Japan, bildernas konstnärliga
            halt med mera, konstaterade Högsta domstolen att just i det här
            fallet skulle den grundlagsgaranterade yttrandefriheten väga tyngre.
          </p>
          <p xml:id="i-M5dLE9U5GHmsmJbyvBVR2x">
            Eftersom Högsta domstolens dom tar sikte på de speciella omständigheterna
            i målet saknas det fortfarande ett auktoritativt besked om hur
            rättsväsendet ska bedöma tecknad barnpornografi i allmänhet.
          </p>
          <head xml:id="i-7A54rNY5mA6BS3banyasY3" type="h1">
            Akvarellen ”The Santas”
          </head>
          <p xml:id="i-DKcaP7TBdsxz9CiYhYqPt2">
            2013 publicerade Dagens Nyheter en recension av akvarellen ”The
            Santas” av Tala Madani. Målningen är en fiktion och föreställer
            delvis nakna tomtegubbar som står kring en spjälsäng och riktar
            sina könsorgan mot ett skyddslöst blöjbarn. Som DN-prenumerant
            polisanmälde jag mig själv för att få utrett om jag gjort mig
            skyldig till kriminaliserat innehav av barnpornografi. Enligt
            lagens huvudregel ska den som innehar en pornografisk bild av
            barn dömas för barnpornografibrott. Även innehav av teckningar
            och målningar med barnpornografiskt innehåll omfattas av kriminaliseringen,
            utom när det gäller innehav av egenhändigt framställda teckningar
            eller målningar.
          </p>
          <p xml:id="i-FTGHASXoKqDKsQP3hgMJDJ">
            Åklagaren beslutade att inte inleda förundersökning med motiveringen
            att bilden kunde antas ha framställts i konstnärligt syfte. På
            vilket sätt konstnärens syfte med målningen var relevant för innehavarens
            straffrättsliga ansvar framgick inte av beslutet, och ter sig
            långt ifrån självklart så som lagen är utformad.
          </p>
          <head xml:id="i-3cG7SU4UXjmJuVcR8Bw9Q3" type="h1">
            Lagen behöver förtydligas
          </head>
          <p xml:id="i-8CaC3BSgF39kaa85qLCg8n">
            Knappast någon ifrågasätter i dag kriminaliseringen av barnpornografi.
            Men det är illa att lagen är suddig och rättspraxis oenhetlig,
            liksom att kriminaliseringen i vissa avseenden är alltför omfattande.
            Ingen, allra minst de drabbade barnen, tjänar på att innehav av
            tecknade fantasifigurer, porslinsdockor, skivomslag och liknande
            jämställs med innehav av foton och filmer som skildrar sexuella
            övergrepp på verkliga barn.
          </p>
          <p xml:id="i-HQ4fEw6UtPpbkadJEWJxPK">
            Hittills har riksdagen menat att lagstiftningen är väl avvägd
            och avslagit mina motionsyrkanden om ett tydliggörande av det
            aktuella lagrummet (bet. 2012/13:JuU10, bet. 2013/14:JuU15). Men
            inte minst den senaste rättsutvecklingen på området visar att
            rättsläget behöver klargöras så att det dras en mer tydlig gräns
            mellan straffbar och inte straffbar hantering av barnpornografi.
          </p>
        </div>
        <div type="motSignatures">
          <list>
            <item xml:id="i-FcyjmawqpxG183KS1jqhWC" who="i-Cd1KL55s1P4VpgkZMge4ns">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
