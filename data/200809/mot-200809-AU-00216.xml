<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-AU-00216">
  <teiHeader>
    <fileDesc>
      <titleStmt>
        <title>Fackliga rättigheter i världen</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fackliga rättigheter i världen</title>
          <idno type="rdwebb">GW02A216</idno>
          <rs type="number">A216</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GW02A216/text</ref>
          <ref type="dokument_url_html">http://data.riksdagen.se/dokument/GW02A216</ref>
          <ref type="dokumentstatus_url_xml">http://data.riksdagen.se/dokumentstatus/GW02A216</ref>
          <ref type="doc">http://data.riksdagen.se/fil/35CE6D73-307B-4A87-9D4F-17ECFDCB247D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Q2eFeC5mcgiRE2Wx7tRxAu" type="signed"/>
        <correspContext corresp="i-Q2eFeC5mcgiRE2Wx7tRxAu">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction type="numbering" xml:id="i-DkqF1iJLEcEF4gLCxDkA4P">
          <date when="2008-10-02"/>
        </correspAction>
        <correspAction type="submission" xml:id="i-5NYkHZbQDn4eJhZMHDEowZ">
          <date when="2008-09-29"/>
        </correspAction>
        <correspAction type="transfer" xml:id="i-J22fbTeTcJBtU6ui1BNbpQ">
          <date when="2008-09-29"/>
        </correspAction>
        <correspAction type="assigned" xml:id="i-AmAaaL8SNbWoN9UJXtkZhP"/>
        <correspContext corresp="i-AmAaaL8SNbWoN9UJXtkZhP">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-MNmy3vLZrmL9aSwEp9142Z">
          <head xml:id="i-DsHGxwzFM6MizCkZZFigyP">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Inledning 2
            </item>
            <item>
              3.1 Kränkningar av fackliga rättigheter 3
            </item>
            <item>
              3.2 Facklig organisering i världen 5
            </item>
            <item>
              4 Internationella regler och normer för arbetslivet 5
            </item>
            <item>
              4.1 Sympatiåtgärder inom EU 6
            </item>
            <item>
              4.2 Internationella sympatiåtgärder rättvis handel och globalisering
              6
            </item>
            <item>
              4.2.1 Globala ramavtal 6
            </item>
            <item>
              4.2.2 Socialklausul i WTO:s regelverk 7
            </item>
            <item>
              4.2.3 Fackliga rättigheter inom EU:s handelspolitik 8
            </item>
            <item>
              4.2.4 Exportfrizoner 8
            </item>
            <item>
              5 Mänskliga rättigheter vid offentlig upphandling 10
            </item>
            <item>
              6 Biståndet och fackliga rättigheter 10
            </item>
          </list>
        </div>
        <div type="motProposal" subtype="förslag">
          <head xml:id="i-6xvdAe9JgQjjykx5TH2iVw">
            2 Förslag till riksdagsbeslut
          </head>
          <list style="ol">
            <item xml:id="i-LDiZBMZwDCn3zaKoT2CHzF">
              Riksdagen tillkännager för regeringen som sin mening vad som
              anförs i motionen om att regeringen inom EU bör driva att en femte
              frihet rätten för fackföreningarna att verka över gränserna tillkommer
              inom EU:s inre marknad. 1
            </item>
            <item xml:id="i-EAXGJwGWBZbLo4mEdvWC2E">
              Riksdagen tillkännager för regeringen som sin mening vad som
              anförs i motionen om att regeringen på alla sätt ska understödja
              att svenska multinationella företag undertecknar globala ramavtal.
              1
            </item>
            <item xml:id="i-PGjHSuAajgYoJSVCZZUUCG">
              Riksdagen tillkännager för regeringen som sin mening vad som
              anförs i motionen om att regeringen bör verka för att en utredning
              kommer till stånd om hur en socialklausul kan införas i WTO:s
              regelverk. 2
            </item>
            <item xml:id="i-CxVaK8vBsUSUa7pd852cEo">
              Riksdagen tillkännager för regeringen som sin mening vad som
              anförs i motionen om att regeringen inom EU ska verka för att
              associationsavtal och andra former av handelsavtal kopplas till
              krav på att ILO:s åtta kärnkonventioner ratificerats. 2
            </item>
            <item xml:id="i-9XXaZd9vL3ZfEsZ8Z8xrUe">
              Riksdagen tillkännager för regeringen som sin mening vad som
              anförs i motionen om att regeringen inom såväl WTO som EU ska
              arbeta för en avveckling av ekonomiska frihandelszoner där de
              fackliga rättigheterna kränks eller inskränks. 2
            </item>
            <item xml:id="i-2KVrFfsrUyxrNavUpLu9rw">
              Riksdagen tillkännager för regeringen som sin mening vad som
              anförs i motionen om att Sverige omgående ska ratificera ILO:s
              konvention 94.
            </item>
            <item xml:id="i-LtJTWobPzC2KC9sWnW5HFk">
              Riksdagen tillkännager för regeringen som sin mening vad som
              anförs i motionen om att mänskliga rättigheter i arbetslivet tydligare
              bör prioriteras såväl i Sveriges som i EU:s utvecklingssamarbete.
              1
            </item>
          </list>
          <p xml:id="i-2TjgQarZTKCv4w1DPzgfpw">
            1 Yrkandena 1, 2 och 7 hänvisade till UU.
          </p>
          <p xml:id="i-CaPmg1vwYbnudHuGbhKWqM">
            2 Yrkandena 35 hänvisade till NU.
          </p>
        </div>
        <div type="motContent">
          <head type="h1" xml:id="i-9eivuQNmGhZPM2xNYztjd7">
            3 Inledning
          </head>
          <p xml:id="i-NZZjDawLnyYunm3fsj9Yt1">
            Rätten att organisera sig i fria och oberoende fackföreningar
            är en grundläggande mänsklig rättighet, men en rättighet som kränks
            och inskränks i alltför stora delar av världen. I vissa länder
            bestraffas facklig verksamhet med döden. Förra året dödades 144
            fackligt aktiva personer runt om i världen. Drygt 800 utsattes
            för misshandel eller tortyr och ytterligare många tusen drabbades
            av kränkningar enbart på grund av sin fackliga verksamhet. I andra
            fall slår företagen till genom massavskedanden och gripanden som
            svar på kollektiva åtgärder. I den globala ekonomin har brott
            mot fackliga och mänskliga rättigheter blivit ett konkurrensmedel
            för företag. Enskilda stater bidrar till detta genom att försämra
            villkoren för anställda i hopp om att dra till sig utländska investeringar.
          </p>
          <p xml:id="i-QjEW4XP4LG1VfKXUoLtQp6">
            Starka självständiga fackföreningar är ett betydelsefullt instrument
            för att genomdriva förändringar i ett land. När människor kräver
            sina rättigheter i organiserade former kan samhällen förändras
            i grunden. I många länder har vi sett hur fackföreningsrörelsen
            varit drivande i kampen för demokrati och mänskliga rättigheter.
          </p>
          <p xml:id="i-RgwuwdCbzq4XGHyHeMUwjy">
            Facklig verksamhet kan bidra till en ekonomisk, social och ekologisk
            utveckling. Det kan garantera universala rättigheter för arbetare,
            öka tillväxten med jämn inkomstfördelning och minska fattigdomen.
            FN-organet ILO (International Labour Organization) har sedan länge
            försökt påvisa att det finns ett samband mellan fackliga rättigheter
            och fattigdomsbekämpning. Numera har även Världsbanken, som ofta
            hävdar motsatsen, publicerat en rapport (Unions and Collective
            Bargaining) som menar att fungerande fackföreningar och kollektivavtal
            i ett land kan bidra till lägre arbetslöshet och inflation, högre
            produktivitet och snabbare anpassning vid ekonomiska kriser.
          </p>
          <p xml:id="i-V2twb4ejCR47KRuhj72Ppk">
            Om världens fattigdom ska minska, jämställdhet och välfärd skapas
            och demokrati utvecklas måste en jämnare fördelning av makt och
            resurser komma till stånd. För detta krävs att oberoende fackliga
            organisationer får möjlighet att utvecklas och verka fritt runt
            om i världen. Kollektivavtalet är en av de mest fattigdomsbekämpande
            mekanismer som finns i världen.
          </p>
          <p xml:id="i-NtrzhLD4VGhXrdG3nn6Ksq">
            Kapitalet agerar globalt då måste även arbetet för de fackliga
            rättigheterna bli globalt. I den här motionen lyfter Vänsterpartiet
            fram flera olika åtgärder som vi anser att Sverige måste vidta
            för att skapa bättre möjligheter för internationell facklig organisering.
            Vi vill göra det lättare för fackföreningar i Europa att vidta
            internationella sympatiåtgärder. Vi vill även att svenska företag
            tecknar globala ramavtal, att det skrivs in socialklausuler för
            offentliga upphandlingar samt påbörja ett arbete mot ekonomiska
            frizoner.
          </p>
          <head type="h2" xml:id="i-6MmcmkbDGNZkZYYDdLjmPV">
            3.1 Kränkningar av fackliga rättigheter
          </head>
          <p xml:id="i-TGRktBwPTyBdxh94U8rsrY">
            Dagens globaliserade värld har bl.a. inneburit att exportsektorns
            betydelse har ökat. Den omstrukturering och liberalisering av
            handelsregler som skett har lett till en betydligt större utsatthet
            för arbetarna, i synnerhet i de alltfler exportfrizoner som uppstått
            i många fattiga länder i Asien, Latinamerika och Afrika. Främst
            är det kvinnor som tvingas arbeta till låga löner, på osäkra kontrakt
            och under hälsofarliga förhållanden i frizonerna. Oftast finns
            i dessa fall små eller inga möjligheter till facklig organisering.
          </p>
          <p xml:id="i-AR9e2dbPoG2Ro5oichCro2">
            I andra fall handlar det om länder där facklig aktivitet leder
            till döden. Colombia är fortfarande det land där det utom tävlan
            är farligast att vara fackligt engagerad. År 2006 mördades 78
            människor där på grund av sitt fackliga arbete åtta fler än året
            innan. Även då det gäller straffrihet utmärker sig Colombia. Under
            2007 fann ILO att av 1 165 registrerade brott mot fackligt aktiva
            gick bara 56 i domstol. Av dem hade bara tio lett till fällande
            domar. Dessutom framkom oroande bevis för myndighetsinblandning
            i morden.
          </p>
          <p xml:id="i-Y3hn4p8tPg6S2doUcEZrLB">
            Paramilitära grupper och säkerhetstjänstemän har varit inblandade
            i de flesta av morden på fackligt aktiva i Colombia de senaste
            åren. Enligt en studie från Världsbanken är fattigdom och sociala
            skillnader generellt fortsatt stora i Latinamerika. I fallet Colombia
            ligger man kvar på 1938 års nivåer, och mer än hälften av landets
            befolkning befinner sig under fattigdomsnivån. Som läget ser ut
            i dag är Colombia ett av många länder som inte kommer att nå FN:s
            millenniemål om halverad fattigdom till år 2015.
          </p>
          <p xml:id="i-U4DptBswRr6ThidD8XYr6c">
            I Asien är massavskedanden och gripanden som svar på kollektiva
            åtgärder större än i någon annan del av världen. Enligt en försiktig
            uppskattning blev minst 4 800 arbetare avskedade under året för
            sina fackliga aktiviteters skull och över 2 800 greps. Filippinerna,
            Indonesien och Kina är tre länder i Asien som sticker ut då det
            gäller såväl avskedanden som polisvåld och dödsfall. Samtidigt
            ökar användningen av oproportionerligt kraftigt våld mot fackliga
            aktivister på den afrikanska kontinenten, och i Mellanöstern fortsätter
            alla fackliga rättigheter att lysa med sin frånvaro.
          </p>
          <p xml:id="i-ENf5ZbGyHMquUxs5ZxrS2u">
            På det hela taget har löntagare i denna region fortfarande färre
            rättigheter än kollegerna i världen i övrigt, och värst drabbade
            är fattiga migrantarbetare. I vissa länder saknar dessa personer
            helt lagligt skydd medan de i andra förbjuds gå med i en fackförening.
            Deras rädsla för att organisera sig i kollektiva aktiviteter är
            tyvärr befogad misshandel, avskedanden eller landsförvisning är
            vanliga följder. Under 2007 deporterades bl.a. ett femtiotal migrantarbetare
            från Förenade Arabemiraten efter att de protesterat mot låga löner.
            Bland migrantarbetare är annars unga kvinnor i hushållsarbete
            de mest utsatta. Som regel lägger arbetsgivarna beslag på deras
            pass och därtill utsätts de ofta för fysiska och sexuella kränkningar.
            Från bl.a. Saudiarabien rapporteras hur kvinnor utsätts för övergrepp
            i form av utebliven lön, inlåsning och våldtäkt.
          </p>
          <p xml:id="i-NHHYE4HCYPrSnsTHrrk4WA">
            Facklig verksamhet motarbetas i både fattiga och rika länder
            i syd såväl som i nord. Under 2007 inskränkte flera industriländer
            på olika sätt de fackliga rättigheterna. I USA berövade arbetsmarknadsmyndigheten,
            National Labor Relations Board, miljoner löntagare deras rätt
            att organisera sig genom att kraftigt vidga sin tolkning av begreppet
            förman den som klassas som förman får enligt National Labor Relations
            Act inte bilda en fackförening. Samtidigt införde regeringen i
            Kanada ett kollektivavtal för sina offentliganställda och tog
            ifrån dem deras strejkrätt.
          </p>
          <p xml:id="i-9SKVZPVUpiuekXyDr4fbPj">
            I Europa gav företaget Vigeo nyligen ut en rapport, byggd på
            en undersökning av 511 företag i 17 europeiska länder, som visar
            att mindre än 10 procent av de europeiska företagen respekterar
            föreningsfriheten och främjar kollektiva förhandlingar. De övergrepp
            som man rapporterade om gällde främst Östeuropa, inte minst Ryssland.
            I Turkiet fortsätter fackliga organisationer att vara måltavlor
            för regeringens ingripanden. Inte heller under föregående år gjordes
            några framsteg vad gäller att anpassa landets lagar till internationella
            arbetslivsnormer. I stället fortsätter man konsekvent att trakassera
            och avskeda fackföreningsmedlemmar.
          </p>
          <head type="h2" xml:id="i-TCcVPqBkTvkqnKZd1pbUCL">
            3.2 Facklig organisering i världen
          </head>
          <p xml:id="i-LKdhihexjas67hQdDyACf7">
            Att det sker stora övergrepp mot fackligt aktiva personer är
            ett tecken på att många människor faktiskt engagerar sig fackligt
            runtom i världen. Under senaste året har flera stora lyckade protester
            genomförts i olika delar av världen. Vid årsskiftet hade t.ex.
            Barcelonas bussförare omfattande strejker för att få igenom krav
            om två dagars garanterad vila i veckan. Efter flera månaders protester
            fick de igenom sitt krav. I Finland strejkade i stället sjuksköterskorna,
            och de hotade även med att säga upp sig om de inte fick igenom
            sina krav. Parlamentet var på väg att bryta in mot sjuksköterskorna
            eftersom de påstods vara samhällsfarliga, men fick i stället gå
            med på en 22,8 procents lönehöjning över en fyraårsperiod.
          </p>
          <p xml:id="i-LRAEj6WdcFKhimo7uiuxpn">
            I många utvecklingsländer har det fackliga arbetet även blivit
            ett arbete för demokrati och mänskliga rättigheter. I Vietnam
            har det skett en radikal ökning av antalet strejker. I de flesta
            fallen har strejkerna organiserats utanför den enda av regimen
            tillåtna fackföreningen, och flera försök till att bilda fria
            fackförbund har genomförts. I Zimbabwe har fackföreningsrörelsen
            utgjort en central del av kampen för demokrati och möts av en
            omfattande repression. I länder som Iran, Indonesien, Swaziland
            och Colombia har fackföreningsrörelsen spelat en avgörande roll
            i arbetet för mänskliga rättigheter och ökad politisk frihet.
          </p>
          <head type="h1" xml:id="i-DRZzpy92qH3ZFp9wjRBUGr">
            4 Internationella regler och normer för arbetslivet
          </head>
          <p xml:id="i-RKcCEejZpTY138T6jKaXuW">
            Rättigheterna i arbetslivet regleras internationellt av de konventioner
            som ILO har tagit fram. Till dagens datum har 184 konventioner
            och 191 rekommendationer som rör internationella arbetsrättsliga
            frågor antagits av Internationella Arbetskonferensen (ILC, ILO:s
            högsta beslutande organ). Varje konvention är ett rättsligt dokument
            som reglerar frågor rörande social välfärd, arbetsmarknadsfrågor
            eller mänskliga rättigheter i arbetslivet.
          </p>
          <p xml:id="i-SmmKkYqivJaQj4wivLbreB">
            För ett medlemsland innebär en ratificering av en konvention
            ett åtagande att tillämpa dess bestämmelser och förklara sig berett
            att godta åtgärder för internationell övervakning från ILO. De
            åtta grundläggande konventionerna om mänskliga rättigheter omfattar
            förbud mot slav- och tvångsarbete, den fria förenings- och förhandlingsrätten,
            förbud mot diskriminering i arbetslivet och avskaffande av barnarbete.
            För dessa ska rapporter från alla länder lämnas in vartannat år.
            ILO förfogar dock inte över några sanktionsmedel.
          </p>
          <head type="h2" xml:id="i-BCW3654caa1KNLSV2dsLL3">
            4.1 Sympatiåtgärder inom EU
          </head>
          <p xml:id="i-ApKSU6zxAawcaUkCFasvXT">
            Trots att det alltså sedan länge finns internationella regelverk
            som hela tiden förbättras vet vi att många länder och företag
            bryter mot ILO:s konventioner, även då de valt att ratificera
            desamma. För oss som tror på internationell solidaritet rymmer
            dock globaliseringen stora möjligheter. Med en globalt erkänd
            rätt till internationella sympatiåtgärder skulle löntagare över
            jorden kunna sätta press på arbetsgivare att uppfylla kravet om
            mänskliga rättigheter i arbetslivet. Detta skulle exempelvis ge
            facken i Sverige möjlighet att vidta sympatiåtgärder till stöd
            för de arbetstagare som utsätts för kränkningar av deras mänskliga
            rättigheter i arbetslivet, var helst i världen detta sker.
          </p>
          <p xml:id="i-AdHaWZYnukzPFjzhRKFRvB">
            Vänsterpartiet anser att Sverige inom EU bör driva att kravet
            om rätt till sympatiåtgärder över gränserna i Europa. Precis som
            svenska LO anser vi att de fyra friheterna inom EU:s inre marknad,
            fri rörlighet för personer, varor, tjänster och kapital, inte
            räcker för att åstadkomma rättvisa villkor för löntagarna i Europa.
            Sverige bör därför inom EU driva att en femte frihet tillkommer
            rätten för fackföreningarna att verka över gränserna. Detta bör
            riksdagen som sin mening ge regeringen till känna.
          </p>
          <head type="h2" xml:id="i-6qsfkxvJFvawN2gPb8Z5Fq">
            4.2 Internationella sympatiåtgärder rättvis handel och globalisering
          </head>
          <p xml:id="i-3XH27AKbrHJa73jN1aYvck">
            Globalisering och handel har, rätt använt, en stor potential.
            En grundläggande förutsättning är dock att globaliseringen bygger
            på demokrati och mänskliga rättigheter, i stället för på ökade
            klyftor mellan människor och länder. Likaså måste handel ske utifrån
            rättvisa och gemensamma regler. Då kan den vara ett verktyg för
            tillväxt som med en sund fördelning kan leda till minskad fattigdom
            och välstånd för fler än bara ett litet antal. Men god ekonomi
            och välstånd måste bygga på folkligt inflytande och demokratisk
            påverkan, och så är knappast alltid fallet i dag.
          </p>
          <head type="h3" xml:id="i-2iVdYAgfmRGMXpW7s9MmCX">
            4.2.1 Globala ramavtal
          </head>
          <p xml:id="i-HALSJS5f2BYWM5nXm9fY1y">
            En global arbetsdelning av produktionen har skapat en helt ny
            situation på den internationella arbetsmarknaden. Om ett företag
            tycker att den fackliga verksamheten börjar bli besvärande, eller
            lönerna för höga, kan det välja att flytta produktionen till ett
            annat land. Ofta fungerar ett enkelt hot om företagsflytt för
            att tysta facklig verksamhet. Detta skapar en internationell konkurrens
            där olika länder annonserar låga löner och dåliga arbetsförhållanden
            för att locka till sig företag. Om fackliga organisationer börjar
            bjuda under varandra uppstår en nedåtgående spiral som leder till
            dumpning av arbetsvillkor och löner. I stället krävs en facklig
            samverkan över gränserna.
          </p>
          <p xml:id="i-QJQV79aH3hTMPsvZ95M4ST">
            Vänsterpartiet vill än en gång framföra kritik mot regeringen
            då det gäller dess oförmåga att sätta frågor rörande grundläggande
            rättigheter i arbetslivet i relation till handelsfrågor. Vi menar
            att den roll som fria fackföreningar spelar för fattigdomsbekämpning
            och ökad social rättvisa tydligare måste betonas. Likaså måste
            svenska företags del av ansvaret för att så sker förtydligas.
            Vänsterpartiet har tidigare yrkat på att regeringen ska verka
            för att svenska multinationella företag undertecknar s.k. globala
            ramavtal.
          </p>
          <p xml:id="i-P2twNhTyADfTLkmw5UqoqS">
            I samband med att riksdagen under våren 2008 behandlade regeringens
            skrivelse Mänskliga rättigheter i svensk utrikespolitik (skr.
            2007/08:109) beskriver utskottet globala ramavtal som en bindande
            överenskommelse mellan ett globalt branschfack och ett multinationellt
            företag som i avtalet förbinder sig att respektera mänskliga rättigheter
            i arbetslivet. Utskottet menar att globala ramavtal syftar till
            att genom avtal mellan arbetsgivare och fackliga organisationer,
            främja mänskliga rättigheter i arbetslivet och konstaterar i nästa
            andetag att Sveriges stöd till arbetet för universell ratifikation
            och uppfyllande av ILO:s kärnkonventioner har samma syfte och
            avstyrker därpå Vänsterpartiets yrkande om globala ramavtal (bet.
            2007/08:UU9).
          </p>
          <p xml:id="i-U89HeuVT4gWPR4rpuFpQqw">
            I dagsläget finns 45 tecknade globala avtal mellan multinationella
            företag och sju av de globala facken. De fungerar som ett slags
            globalt kollektivt fackligt avtal, och syftet är att lägga ett
            gemensamt golv för alla arbetsplatser och underleverantörer som
            är knutna till en koncern. Tanken är att villkoren som ställs
            upp aldrig får brytas inom koncernen oavsett var verksamheten
            bedrivs. Avtalen konkretiseras och kompletteras på nationell nivå,
            och företagen förbinder sig att följa att de olika ländernas lagstiftning
            om minimilöner och arbetsvillkor m.m.
          </p>
          <p xml:id="i-xKenc8nXpmLCchqmB8t2m">
            Avtalen blir allt viktigare verktyg i kampen för att mänskliga
            rättigheter i arbetslivet ska respekteras, och en stor fördel
            är att fackföreningarna själva har insyn i hur avtalen efterlevs.
            Detta gör dem starkare och mer bindande än om företagen bevakar
            sig själva. Uppförandekoder och dylikt är egentligen inget annat
            än en policy som är ensidigt antagen av företaget. Sådana kan
            naturligtvis fylla en viss funktion på vägen mot en ökad rättvisa,
            men de är inte tillräckliga. Arbetarna har inte haft något inflytande
            över dessa policydokument, och de kan behandlas relativt godtyckligt
            i eventuella konfliktsituationer. Det alternativ som finns är
            alltså globala ramavtal som tecknas mellan det multinationella
            företaget och den organisation som faktiskt företräder arbetarna
            på plats.
          </p>
          <p xml:id="i-T5vmGK69QDZZiJhW8HfZjj">
            Vi anser inte att utskottets motiv för ett avslag på vårt tidigare
            yrkande är tillräckligt tydligt och menar därför att regeringen
            på alla sätt ska understödja att svenska multinationella företag
            undertecknar globala ramavtal. Detta bör riksdagen som sin mening
            ge regeringen till känna.
          </p>
          <head type="h3" xml:id="i-PycBcUmLD73cgUv4amVHWx">
            4.2.2 Socialklausul i WTO:s regelverk
          </head>
          <p xml:id="i-7xNPGCX72fowTuyto6wcVs">
            Det är tid för WTO att börja ta ansvar för sociala och arbetarrättsliga
            frågor. Som medlem i WTO har Sverige en möjlighet att påverka
            och förhoppningsvis förändra svagheter som finns i regelverken.
            I dag innehåller WTO-reglerna inte några hinder för handel med
            länder och företag som kränker de mänskliga rättigheterna i arbetslivet.
            Om detta förändrades skulle det naturligtvis kunna innebära åtskilligt
            för arbetare över hela världen. I ett längre perspektiv bör det
            vara möjligt att utvidga det fackliga engagemanget till att innefatta
            alla länder inom WTO.
          </p>
          <p xml:id="i-YF2efkdVh4sXzj6Gk3gbCe">
            Fackliga organisationer har i detta sammanhang bl.a. diskuterat
            införandet av någon form av socialklausul i WTO:s regelverk, som
            ska utformas i nära samarbete med ILO. Detta skulle göra så att
            alla produkter och service som sker mellan länderna ska vara producerad
            i enlighet med grundläggande fackliga rättigheter. Självklart
            är det inte rimligt att det inte ska vara möjligt att tillgripa
            sanktioner mot ett medlemsland i WTO som inte uppfyller ILO:s
            grundläggande arbetsvillkor. Det är dock viktigt att en regelförändring
            som denna utmynnar i förtäckt protektionism. Frågan är värd att
            undersökas vidare, och vi anser därför att Sverige bör verka för
            att en utredning kommer till stånd om huruvida en sådan socialklausul
            skulle kunna införas i WTO:s regelverk och hur en sådan lösning
            i sådant fall skulle kunna se ut. Detta bör riksdagen som sin
            mening ge regeringen till känna.
          </p>
          <head type="h3" xml:id="i-CmRHVAgQBJBcuAWaqfiK5r">
            4.2.3 Fackliga rättigheter inom EU:s handelspolitik
          </head>
          <p xml:id="i-LNZ38V8cGVR5cmd5ztqtZo">
            Efter att Doharundan under flera år kört fast har EU övergått
            till en strategi där man tecknar omfattande associationsavtal
            med olika länder. Dessa avtal inkluderar handelspolitiska delar
            med tullättnader, men även frågor om mänskliga rättigheter. EU
            förhandlar bl.a. nu med de s.k. AVS-länderna (länder i Afrika,
            Västindien och Stilla havet) om ekonomiska partnerskapsavtal (EPA).
            Liknande förhandlingar sker med länderna i Centralamerika och
            i Andinska gemenskapen i Latinamerika. I flera av de länder som
            EU nu förhandlar med är kränkningarna av de fackliga rättigheterna
            omfattande och grova, t.ex. Colombia som är medlem av Andinska
            gemenskapen.
          </p>
          <p xml:id="i-GTJiLRBFwtKM5M3t1gpeef">
            Det är inte rimligt att EU:s inre marknad öppnas för företag
            som skapat sig konkurrensfördelar genom att inskränka de fackliga
            rättigheterna. I stället bör EU använda dessa förhandlingar till
            att stärka de fackliga rättigheterna och understödja krav från
            ländernas fackföreningsrörelser. Vänsterpartiet anser därför att
            Sverige inom EU ska verka för att förhandlingar om associationsavtal
            andra former av handelsavtal kopplas till tydliga krav på att
            länderna ratificerat ILO:s åtta kärnkonventioner. Detta bör riksdagen
            som sin mening ge regeringen till känna.
          </p>
          <head type="h3" xml:id="i-K4EyZZfKpRTmhLAW7DhPPu">
            4.2.4 Exportfrizoner
          </head>
          <p xml:id="i-CdUGSKcdYzv6tpzbwhuFoR">
            Ekonomiska frizoner är avgränsade områden där särskilda arbetsmarknads-
            och skattelagar råder. Det grundläggande syftet är att locka till
            sig utländska investeringar. Antalet frizoner i världen ökar snabbt,
            främst i Asien. Enligt ILO har antalet ökat från 79 år 1975 till
            runt 5 200 30 år senare. I dag finns de i sammanlagt 116 länder
            och har omkring 42 miljoner anställda. Ungefär 70 procent av de
            anställda finns i Kina. Sett ur ett fackligt perspektiv är det
            ökade antalet frizoner katastrofal eftersom facklig verksamhet
            vanligtvis är antingen förbjuden eller grovt inskränkt i zonerna.
            Genom att pressa anställdas fackliga rättigheter och arbetsvillkor
            till noll och intet lockar länderna till sig utländskt kapital.
          </p>
          <p xml:id="i-V8xFE15S6XHjSY2m6KTyjb">
            Arbetet i exportfrizonerna består oftast av en monoton och slitsam
            produktion inom framför allt textilindustrin en sektor där kvinnor
            är starkt överrepresenterade. Enligt vissa studier är över 80
            procent av de anställda i exportfrizoner kvinnor. De arbetar till
            låga löner, på osäkra kontrakt och ofta under hälsofarliga förhållanden.
            Bortsett från att möjligheten att organisera sig ofta är obefintlig
            utsätts många därtill för systematiska övergrepp och sexuella
            trakasserier. Flera rapporter visar exempelvis att kvinnliga anställda
            i några exportfrizoner regelbundet graviditetstestas eftersom
            de varken får ha barn eller vara gravida.
          </p>
          <p xml:id="i-GUqLGKr6RhNZgtxyq6ZWj4">
            Globaliseringen av ekonomin får inte bara innebära ökad frihet
            för kapitalet utan måste också omfatta en global respekt för mänskliga
            rättigheter. Sverige måste självklart, på alla nivåer, vara drivande
            då det gäller företags skyldighet att följa arbetsrättsliga regler
            och de lagar som är godkända av ILO. Om situationen ska kunna
            förbättras för de många kvinnor som arbetar i exportfrizoner runtom
            i världen är deras egen möjlighet till organisering och facklig
            verksamhet central. Vänsterpartiet anser därför att det är av
            stor vikt att Sverige inom ramen för utvecklingssamarbetet arbetar
            för att stärka kvinnors organisering och fackliga rättigheter
            i exportfrizoner. Vi ser därför naturligtvis positivt på att LO/TCO:s
            biståndsnämnd genom Sida har beviljats medel för ett projekt med
            det långsiktiga målet att uppnå anständiga arbetsvillkor för kvinnliga
            arbetstagare i de ekonomiska frizonerna. Vi har tidigare efterfrågat
            liknande insatser.
          </p>
          <p xml:id="i-DstibtVRMxv9ZPC617owoQ">
            Detta är dock inte tillräckligt. Mot bakgrund av hur utvecklingen
            av exportfrizonerna sett ut de senaste decennierna anser Vänsterpartiet
            att det är dags för Sverige att tydligt arbeta för en avveckling
            av exportfrizonerna. Inte bara är det ett gigantiskt problem att
            inga regler för arbetsvillkor tycks gälla i flertalet exportfrizoner
            de snedvrider dessutom konkurrensen. I dag finns de bara till
            för att världens stora företag ska kunna producera betydligt billigare
            än dess mindre konkurrenter genom att de förlägger verksamheten
            till en av alla frizonerna. I takt med att antalet zoner ökar
            spelar länder sedan ut varandra, och arbetstagarnas rättigheter
            kan sjunka allt lägre. Hela tiden subventioneras kränkningarna
            av ländernas regeringar. Även i Centralamerikas frizoner, s.k.
            Maquiladora (sammansättningsfabrik), är allt företagande i regionerna
            subventionerat av de respektive ländernas regeringar.
          </p>
          <p xml:id="i-91RihPBNrr1aSrNHxgkLyp">
            Vanligtvis är både företag, EU, WTO, den svenska regeringen med
            flera motståndare till statligt subventionerade verksamheter som
            anses hota den fria marknaden och andra företags verksamheter.
            Så varför gäller detta inte exportfrizonerna? Det enda rätta är
            att påbörja en avveckling av ekonomiska frizoner. Inom såväl WTO
            som EU bör Sverige därför tydligt arbeta för en avveckling ekonomiska
            frihandelszoner där de fackliga rättigheterna kränks eller inskränks,
            så som de ser ut i dag. Detta bör riksdagen som sin mening ge
            regeringen till känna.
          </p>
          <head type="h1" xml:id="i-WxQA4gYVaXUty46LGKReh6">
            5 Mänskliga rättigheter vid offentlig upphandling
          </head>
          <p xml:id="i-VKs5Xcht1VPpLrysWJHpYa">
            ILO:s konvention 94 om sociala villkor vid offentlig upphandling
            fastställer att aktuella löne- och arbetsvillkor inte får negligeras
            vid en offentlig upphandling. Syftet är att skydda arbetstagare
            och motverka social dumpning. Majoriteten av EU:s medlemsländer
            har undertecknat och ratificerat konventionen, men detta gäller
            dock inte Sverige. I dag ställs krav på offentliga myndigheter
            att köpa in material och utrustning till lägsta möjliga eller
            ekonomiskt mest fördelaktiga pris. Det kan innebära att varorna
            är tillverkade under oacceptabla förhållanden, att barnarbete
            eller andra brott mot de mänskliga rättigheterna i arbetslivet
            förekommer.
          </p>
          <p xml:id="i-AzaUGdeHdVmiPJduYpPZ8E">
            Vänsterpartiet anser att det är hög tid att Sverige ratificerar
            ILO:s konvention 94. För att motverka att varor har tillverkats
            under oacceptabla villkor ska bindande regler om respekt för mänskliga
            rättigheter och konvention 94 gälla vid all upphandling såväl
            i Sverige som inom EU. Detta bör riksdagen som sin mening ge regeringen
            till känna.
          </p>
          <head type="h1" xml:id="i-WcEMBuGfEwPZLHsbxwkmos">
            6 Biståndet och fackliga rättigheter
          </head>
          <p xml:id="i-NwQ99YodCnySCcvw99BGvv">
            I denna motion har vi betonat vilken central och viktig roll
            fria fackföreningar spelar i länder som lider av demokratiska
            brister och där kränkningarna av mänskliga rättigheter är stora,
            inklusive kränkningar av ILO:s grundläggande rättigheter i arbetslivet.
            Välstånd kan inte byggas utan demokrati. Demokrati kan inte byggas
            utan rätten att organisera sig. Ekonomi, välstånd och fattigdomsbekämpning
            måste med andra ord alltid inkludera fackliga rättigheter. Eftersom
            fattigdomsbekämpning och demokratisering är viktiga mål för svenskt
            bistånd bör Sverige verka för att frågor om mänskliga rättigheter
            i arbetslivet tydligare prioriteras i Sveriges såväl som i EU:s
            utvecklingssamarbete. Detta bör riksdagen som sin mening ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-FPZfvkcHYcUk69WADVKHro" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-3X74ntrUbTVYGLjqTDrjzd" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-CYvprgh1xCy53oyntP4gYQ" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-XBT42PMGBhbPtXw3rYTTfp" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-Ct6Sbwgy54SCddc2EkAkKK" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-SqyJ1CcUX3EoseLNbMWQ66" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
