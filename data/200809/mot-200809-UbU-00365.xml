<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00365">
  <teiHeader>
    <fileDesc>
      <titleStmt>
        <title>Universitetsstatus för Högskolan i Gävle</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Universitetsstatus för Högskolan i Gävle</title>
          <idno type="rdwebb">GW02Ub365</idno>
          <rs type="number">Ub365</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub365/text</ref>
          <ref type="dokument_url_html">http://data.riksdagen.se/dokument/GW02Ub365</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub365</ref>
          <ref type="doc">http://data.riksdagen.se/fil/DC89C04B-D980-4759-B8A9-EC87474EEEB1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EAQ7UMziDsoajRhfoTLtPV" type="signed"/>
        <correspContext corresp="i-EAQ7UMziDsoajRhfoTLtPV">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction type="numbering" xml:id="i-PgKqSZLydWpKm7KHbMDS5R">
          <date when="2008-10-07"/>
        </correspAction>
        <correspAction type="submission" xml:id="i-TVrucSVG5EJEvRBDZ84hHx">
          <date when="2008-10-03"/>
        </correspAction>
        <correspAction type="transfer" xml:id="i-YREYar8FQ3sjacAHs4AjVX">
          <date when="2008-10-03"/>
        </correspAction>
        <correspAction type="assigned" xml:id="i-9nQNbDdvAyYa7cP7bbXWK3"/>
        <correspContext corresp="i-9nQNbDdvAyYa7cP7bbXWK3">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UNiZjYy2EfxGzxiVUFBSKJ">
            Förslag till riksdagsbeslut
          </head>
          <list style="ol">
            <item xml:id="i-LdNNG5T4rxjdkfn8N5pGr1">
              Riksdagen tillkännager för regeringen som sin mening vad som
              anförs i motionen om att Högskolan i Gävle ska erhålla universitetsstatus.
            </item>
            <item xml:id="i-NLsXry3i2XZsquDGPaircz">
              Riksdagen tillkännager för regeringen som sin mening vad som
              anförs i motionen om att Högskolan i Gävle ska tilldelas vetenskapsområdet
              teknik och humanistisk-samhällsvetenskapligt vetenskapsområde
              eller motsvarande självständig rätt till forskarutbildning.
            </item>
          </list>
        </div>
        <div type="motContent">
          <head type="h1" xml:id="i-NRZiLTXQKMrJVkRgwYiLfv">
            Motivering
          </head>
          <p xml:id="i-BHU8fu1fYQHmCTvRrkUp4j">
            Andelen högskolestuderande i Gävleborg har ökat, tack vare Högskolan
            i Gävle. Då denna ökning startade från en låg nivå så måste antalet
            högskolestuderande dock fortsätta öka. Andelen ungdomar från regionen
            som går till högre utbildning har ökat från 20 procent till 40
            procent under en tioårsperi od. Trots detta ligger Gävleborg fortfarande
            under riksgenomsnittet på 43 procent. Noterbart i sammanhanget
            är att andelen invånare som är 20 år och har grundläggande behörighet
            till universitet och högskola är 63 procent i Gävleborg, vilket
            är samma nivå som i riket som helhet.
          </p>
          <p xml:id="i-3ZDeTKAqccnRy2ghK1kfet">
            När det gäller forskarutbildningen ligger regionen inte bra till.
            Bara en procent går vidare till forskarutbildning, vilket kan
            jämföras med riksgenomsnittet på sju procent. Det behövs fler
            forskarutbildade personer i arbetslivet i Gävleborg. Historiskt
            sett har Gävleborgs största handikapp varit att länsborna, jämfört
            med riket i övrigt, haft låg utbildningsnivå. Detta är sannolikt
            en viktig förklaring bakom att länet tvingats redovisa hög arbetslöshet,
            befolkningsminskning och förhållandevis låg nyetablering av företag.
          </p>
          <p xml:id="i-c7mGXUQhAygoFLkMv5wEv">
            Extra allvarligt har det varit att länet haft den lägsta andelen
            högskole­studerande i landet. Utbudet av högskoleutbildning har
            varit lägre än på andra håll. Ungdomar har därför lämnat, och
            lämnar fortfarande, länet för att utbilda sig. Ogynnsam åldersstruktur,
            med stor andel äldre i flera kommuner, är illavarslande för framtiden.
            Företagen i länet har påfallande låg andel högre utbildade bland
            sina anställda.
          </p>
          <p xml:id="i-Xv7cdHemipNsbs5iWecbm7">
            I tillväxtprogrammet mellan staten och länet ingår målen Fler
            nya yrkesinriktade högskoleutbildningar som etableras i samverkan
            med näringslivet och fler studenter som deltar i dessa. Fler studenter
            som arbetar i regionen efter genomgångna studier.
          </p>
          <p xml:id="i-9gxPeZEtojwoCcLYAuoaH4">
            Högskolan i Gävle har byggts ut, men inte tillräckligt. Högskolans
            utbud är, i relation till folkmängden, mindre än i andra län.
            Ökade resurser skulle ge högskolan bättre förutsättningar att
            profilera sin forskning i nära samverkan med företag, organisationer
            och myndigheter i regionen. Faktum är att just forskningen och
            forskarutbildningen anges som avgörande om den högre utbildningen
            ska kunna fungera som tillväxtmotor i en region. Det är därför
            av största vikt att den regionala fördelningen av forskning och
            forskarutbildning beaktas. Skillnaden mellan universitet och högskola
            är just forskningen.
          </p>
          <p xml:id="i-BgKnB7cMJ8N1LHxu75f35F">
            Några högskolor har omvandlats till universitet på senare år.
            Visionen för Högskolan i Gävle är att vårt läns högskola ska bli
            universitet. Den målsättningen bör stödjas. Det finns många goda
            argument för ställningstagandet att Gävles högskola ska få universitetsstatus.
            Kvaliteten på grundutbildningarna skulle höjas och det skulle
            bli lättare att rekrytera akademiskt utbildade lärare. Ett eget
            universitet i Gävle skulle öka regionens självkänsla och genom
            sina lärare, studenter och idéer bidra till regionens utveckling
            och näringslivets förnyelse. Genom ett eget universitet i Gävle
            skulle regionens ungdomar få samma möjligheter till högre utbildning,
            även forskarutbildning, som landet i övrigt. Ett universitet i
            Gävle skulle bidra till att öka rekryteringen till forskarutbildning
            och därmed till försörjningen, inte minst för regionen och högskolan
            själv, med forskarutbildad arbetskraft. Högskolan i Gävle har
            många rötter och de går i många olika riktningar. Det gamla lärarseminariet,
            vårdhögskolan, Statens institut för byggforskning och Centrum
            för belastningsskadeforskning är några.
          </p>
          <p xml:id="i-4TjXBrJTQh75eY8pNA6Wjs">
            Utvecklingen har gått mot en allt större bredd och mot ett allt
            större djup och den har, särskilt under 1990-talet, varit mycket
            snabb. Idag tillhör Gävles högskola de medelstora högskolorna
            i landet med drygt 6 200 helårsstudenter, drygt 700 anställda,
            80 doktorander och drygt 30 professorer. Högskolan har en mycket
            livskraftig forskning inom många olika fält som sammanfattas i
            profilerna Hälsofrämjande arbetsliv och Byggd miljö.
          </p>
          <p xml:id="i-PaFq8z4pkhkbjEw2KdnKKa">
            I januari 2003 övergick belastningsskadecentrum från Arbetslivsinstitutet
            till Högskolan i Gävle, vilket innebar en ökning av forskarvolymen.
            Högskolan arbetar aktivt med att utveckla samarbetet med näringslivet.
            Så faktum är att Gävle högskolas möjligheter att utvecklas till
            universitet är mycket goda. Högskolan i Gävle har ett antal nischområden
            av stor styrka och ligger i en region med stort behov av utveckling.
            Det finns studenter och lärare av hög klass. Högskolan i Gävle
            har dessutom ansökt om två vetenskapsområden. Därmed har Högskolan
            i Gävle tagit det första steget mot universitetsstatus. I ansökan
            betonas att Högskolan i Gävle har goda möjligheter att expandera.
          </p>
          <p xml:id="i-95rTkBTfiASVnTau5R5Rp1">
            Högskolans forskningskapacitet och handledarresurser är en nationell
            tillgång som kommer att kunna nyttjas bättre med universitetsstatus
            eller, till en början, med vetenskapsområdet teknik. Med ett vetenskapsområde
            i teknik har högskolan rätt att examinera forskarstudenter. Idag
            finns 80 forskar­studenter vid högskolan, men dessa är formellt
            inskrivna vid andra lärosäten. Med egen forskarutbildning så skulle
            Högskolan i Gävle kunna utnyttja sina resurser bättre. Idag utnyttjas
            inte högskolans professorer till fullo i sin handledarkapacitet.
            En egen forskarutbildning skulle därför stärka den tekniska forskarutbildningen
            även på nationell nivå.
          </p>
          <p xml:id="i-JuNHb2R3vGEgHZ7noyfmgx">
            Hösten 2004 ansökte högskolan om även humanistisk-samhällsveten­skapligt
            vetenskapsområde och tog därmed ytterligare ett steg mot universitetsstatus.
            Högskolan i Gävles ansökningar om vetenskapsområdet teknik och
            humanistisk-samhällsvetenskapligt vetenskapsområde bör stödjas.
          </p>
          <p xml:id="i-Kt8qQ7UGueXbn1PtNFXrTd">
            Vetenskapsområdena som grund för bedömning av forskarutbildningsrätt
            har varit föremål för utredning. Det förtjänar därför att påpekas
            att kärnan i högskolans ambition, oberoende av hur regelverket
            kan komma att utformas, är att erhålla rätt att examinera på forskarnivå
            inom sina styrkeområden.
          </p>
          <p xml:id="i-X1RwzQgeZDStfeb4NTgStA">
            Utan en bra högre utbildning i länet får företag och offentliga
            verksamheter i Gävleborg svårt att rekrytera kvalificerade medarbetare.
            Det betyder inte bara färre möjligheter till nyföretagande utan
            också större risker för att företag flyttar från länet. Om vi
            inte höjer utbildningsnivån ännu mer i länet, riskerar vi att
            få leva med den olyckliga kombinationen av arbetslöshet och samtidigt
            brist på kvalificerad personal. Satsningar på vårt läns högskola,
            som jag anser ska få universitetsstatus, är därför nödvändiga
            och själva nyckeln till framgång i detta sammanhang.
          </p>
        </div>
        <div type="motSignatures">
          <list>
            <item xml:id="i-AGreKCQRLsxeHrvGepdsZu">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
