<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-MJU-00378">
  <teiHeader>
    <fileDesc>
      <titleStmt>
        <title>Hållbara kretslopp</title>
        <author corresp="i-DJgH7q21vrKJDYHFpgpTiX">av Penilla Gunther (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hållbara kretslopp</title>
          <idno type="rdwebb">GY02MJ378</idno>
          <rs type="number">MJ378</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GY02MJ378/text</ref>
          <ref type="dokument_url_html">http://data.riksdagen.se/dokument/GY02MJ378</ref>
          <ref type="dokumentstatus_url_xml">http://data.riksdagen.se/dokumentstatus/GY02MJ378</ref>
          <ref type="doc">http://data.riksdagen.se/fil/59A82D61-0A3D-4F7C-83C6-B243BD77FD1A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DJgH7q21vrKJDYHFpgpTiX</idno>
            <name>Penilla Gunther</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5CX7ZUgdiVEqvmMydYm6T9" type="signed"/>
        <correspContext corresp="i-5CX7ZUgdiVEqvmMydYm6T9">
          <note type="signatory" corresp="i-DJgH7q21vrKJDYHFpgpTiX"/>
        </correspContext>
        <correspAction xml:id="i-FRgfn1FqXifWcqTabUrcfg" type="numbering">
          <date when="2010-10-29"/>
        </correspAction>
        <correspAction xml:id="i-TcBtrYCbUuqCGt9F5LEssh" type="submission">
          <date when="2010-10-27"/>
        </correspAction>
        <correspAction xml:id="i-5fTsis38kh36AaAhpwTZLM" type="transfer">
          <date when="2010-10-27"/>
        </correspAction>
        <correspAction xml:id="i-RSe6tb1GXSHzpVTSpHyywD" type="assigned"/>
        <correspContext corresp="i-RSe6tb1GXSHzpVTSpHyywD">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XbBiRfXTwePmwYKcLxXC5c" type="motBody">
        <div xml:id="i-RfxgKyaYtYiRPTnmneDpUv" type="motProposal" subtype="förslag">
          <head xml:id="i-STE8YCpCU4HXcyT6RWZF64">
            Förslag till riksdagsbeslut
          </head>
          <list xml:id="i-GugzAnoG49KhLamiStJd6H" style="ol">
            <item xml:id="i-GKQfw7jhH8SmxbAacDXh7o">
              Riksdagen tillkännager för regeringen som sin mening vad som
              anförs i motionen om att källsortering ska erbjudas i hela landet,
              i alla kommuner.
            </item>
            <item xml:id="i-HmxNwMyNLutBSnA5rC5Adx">
              Riksdagen tillkännager för regeringen som sin mening vad som
              anförs i motionen om att återvinningsstationer bör finnas inom
              gångavstånd i tätorter.
            </item>
            <item xml:id="i-SSY2JmsiWYKX39PFQGGuVp">
              Riksdagen tillkännager för regeringen som sin mening vad som
              anförs i motionen om att regeringen bör utreda hur ett nytt avtal
              bör utformas för att skapa en långsiktig finansiering för omhändertagandet
              av privatimporterat glas.
            </item>
            <item xml:id="i-XUXpsARnLHUu14AVWi5WhM">
              Riksdagen tillkännager för regeringen som sin mening vad som
              anförs i motionen om att kraven på slammet från reningsverken
              bör skärpas i enlighet med Naturvårdsverkets förslag.
            </item>
            <item xml:id="i-YZyDPJqKAMC4Bh3XUhyTve">
              Riksdagen tillkännager för regeringen som sin mening vad som
              anförs i motionen om att ett gemensamt europeiskt system för pantning
              av dryckesförpackningar ska införas.
            </item>
            <item xml:id="i-MRfaHGMh4zMMYJjUANsmb2">
              Riksdagen tillkännager för regeringen som sin mening vad som
              anförs i motionen om att Sverige bör ta täten i arbetet med att
              skapa ett gemensamt nordiskt pantningssystem.
            </item>
            <item xml:id="i-5BnoxL2UvPM65xYGDR6KUN">
              Riksdagen tillkännager för regeringen som sin mening vad som
              anförs i motionen om att en pantavgift på engångsgrillar bör införas.
            </item>
          </list>
        </div>
        <div xml:id="i-FxWaeRDwdScBzE7teDTHC7" type="motContent">
          <head xml:id="i-M9mCKsj2UsmJjKVuyjp8zy" type="h1">
            Lätt att göra rätt!
          </head>
          <p xml:id="i-J85uN12xjxN6d9YVLPmKkX">
            Grundläggande för att hållbara kretslopp skall upprätthållas
            är att systemen för avfallshantering har allmänhetens stöd. Goda
            förutsättningar för hushållen att bidra till resurssnåla kretslopp
            är av särskild vikt. Boende i glesbygd och andra som har praktiska
            svårigheter att sopsortera, däribland äldre, ska ha goda möjligheter
            att delta i kretsloppssamhället. Det ska vara lätt att göra rätt!
            Därför borde källsortering erbjudas i hela landet, i alla kommuner.
            I tätorter bör återvinningsstationer finnas inom gångavstånd.
          </p>
          <p xml:id="i-AP8L5vKss9T1Kjb4cYQJQQ">
            Arbetet med avfalls- och kretsloppsfrågor är viktigt för att
            skapa ett långsiktigt hållbart samhälle. EU-medlemskapet innebär
            att många frågor löses internationellt där ett flertal lagar,
            förordningar och direktiv styr arbetet. Ansvar vilar också på
            konsumenten, handeln, industrin, och övriga samhällssektorer.
            Statliga och privata företags arbete med miljöledningssystem och
            den enskilde konsumentens sopsortering är också nödvändiga. Det
            är slöseri att inte utnyttja och återanvända avfallet i så stor
            utsträckning som möjligt.
          </p>
          <head xml:id="i-2zmsw2fRFeRhfAUxsGw6tK" type="h1">
            Producentansvaret för materialåtervinning
          </head>
          <p xml:id="i-4yqo8YTNSRc7XdjiEzGg7W">
            Principen om producentansvar för materialåtervinning av förpackningar
            är viktig. Detta grundar sig i den princip som ibland kallas PPP
            (polluter pays principle) förorenaren betalar. Det är den som
            framställt en vara som har huvudansvaret för varans livscykel.
            För att uppfylla producentansvaret har producenterna i Sverige
            bildat Förpackningsinsamlingen, som skall ansvara för insamlingen
            av de återvinningsbara förpackningarna. Resultatet av förpackningsinsamlingen
            visar att en glädjande hög andel insamlas av många förpackningsslag.
            För glasförpackningar uppgick återvinningsgraden år 2009 till
            90 %, för pappersförpackningar 74 %, metallförpackningar 73 %,
            och plastförpackningar 27 % (Källa: Avfall Sverige).
          </p>
          <p xml:id="i-R4shiJYWCnjj7FRkVUgcWA">
            Producentansvaret förutsätter konsumentens deltagande och det
            är därför viktigt att det finns ett förtroende för insamlingssystemet.
            Att städning sköts på ett riktigt sätt vid återvinningsstationerna
            är viktigt för den allmänna acceptansen av källsortering. Förpackningsinsamlingen
            har därför bildat ett särskilt städbolag som skall städa och hålla
            rent vid återvinningsstationerna.
          </p>
          <p xml:id="i-2hWzqmWAxdsAkjpRwf86QN">
            Ett problem i samband med materialåtervinning är att den insamlade
            materialmängden på grund av privatinförsel kan bli större än den
            mängd som producenterna satt ut på den svenska marknaden. Detta
            har exempelvis varit fallet med insamling av glas. I augusti 2008
            tillsatte regeringen en förhandlingsman med uppdraget att skapa
            bättre samarbetslösningar för avfallshantering mellan kommuner
            och producenter av glasförpackningar och papper, bland annat att
            eftersträva en överenskommelse mellan kommunerna och Svensk Glasåtervinning
            gällande privatimporterade glasförpackningar. Förhandlingarna
            ledde till ett avtal mellan SKL och Svensk Glasåtervinning, som
            innebär att en långsiktig finansiering av återvinningen av det
            privatimporterade glaset fortfarande saknas. Detta avtal löper
            ut i år. Regeringen bör utreda hur ett nytt avtal bör utformas
            för att skapa en långsiktig finansiering för omhändertagandet
            av privatimporterat glas. För att systemet med materialåtervinning
            skall uppfattas som legitimt är det angeläget att problematiken
            med privatinförseln uppmärksammas och att ett rimligt arrangemang
            kan skapas för det ekonomiska ansvaret.
          </p>
          <head xml:id="i-B5t15kJH6PUNjzSSZdAuHS" type="h1">
            Slam från reningsverk
          </head>
          <p xml:id="i-6puZeMcmYxshQ95VopeZbV">
            Avfallsverkens slam är rikt på fosfor och borde därför återföras
            till jorden för att ingå i kretsloppet. Problemet är att tungmetaller,
            t.ex. kadmium, anrikas i slammet. Läkemedelsrester finns också
            i slammet, vilka kan ha biologiska effekter i naturen, liksom
            flamskyddsmedel och andra miljögifter. Med modern reningsteknik
            kan slammet i många fall användas som jordförbättringsmedel. Det
            slam som inte uppfyller kraven på att hålla sig under givna gränsvärden
            för farliga substanser, kan användas som fyllnadsmaterial.
          </p>
          <p xml:id="i-A5qZAYG2GykF7SBXmogTc8">
            Det finns ett antal främmande ämnen i slammet som hamnar i marken
            vid slamgödsling. En del av dem är potentiellt giftiga men vilka
            effekterna blir beror både på koncentrationerna av de olika ämnena,
            deras egenskaper, markens och växternas egenskaper samt hur alla
            dessa olika faktorer samspelar. Kunskapen om läkemedel är generellt
            sett liten och man vet inte heller mycket om de kombinerade effekterna
            när organismer exponeras för olika ämnen samtidigt. Det omdebatterade
            kadmiumet finns till exempel i fem gånger högre halter i slam
            än i stallgödsel. För andra ämnen som silver och kvicksilver kan
            det röra sig om 50 gånger högre halter eller mer. De genomsnittliga
            halterna av tungmetaller i slam underskrider de gränsvärden och
            riktvärden som finns i lagstiftningen och de frivilliga överenskommelserna
            om slamanvändning i jordbruket. Tillåtna metallhalter i avloppsslam
            i Sverige är dessutom mellan 2 och 20 gånger lägre än motsvarande
            halter i gällande EG-direktiv. Slammets bidrag till kadmiumintaget
            i Sverige är generellt sett litet. Det atmosfäriska nedfallet
            står för cirka 800 kg kadmium årligen, handelsgödsel för cirka
            175 kg, djurfoder för cirka 150 kg och avloppsslam för mindre
            än 20 kg av det kadmium som tillförs åkermarken varje år.
          </p>
          <p xml:id="i-Gu9cmyNxFMmNUSmxRkzaYG">
            Läkemedel och bromerade flamskyddsmedel har diskuterats mycket
            i slamdebatten. År 2008 förbjöds användningen av det bromerade
            flamskyddsmedlet decaBDE i Europadomstolen av miljö- och hälsoskäl.
            Ett flamsskyddsmedel som betraktas som säkrare för både miljö
            och hälsa, DeBDethane, marknadsfördes då som ett alternativ. Bromerade
            flamskyddsmedel är farliga för människor men det krävs relativt
            höga nivåer. Riskdoser räknas i milligram per kilo kroppsvikt,
            vilket kan jämföras med halterna i slam, jord och daggmaskar där
            det rör sig om nanogram per kilo. Säkerhetsnivåerna till högsta
            dagliga intag för människa har beräknats till minst 15 000 gånger
            för de mest toxiska varianterna, även om man maximerar slamgivorna
            i oändlig tid.
          </p>
          <p xml:id="i-NsGRhPYEkS4zbq34aQVFHn">
            En undersökning från 2009 har dock visat att benvävnaden hos
            får som betade på slamgödslad mark inte utvecklades som den skulle,
            med benskörhet som följd. Den vidare betydelsen av detta är än
            så länge osäker. Fler studier behövs innan några konkreta slutsatser
            om slammets effekter på djur och människor kan dras. I Sverige
            är det inte tillåtet att använda slam på betesmark.
          </p>
          <p xml:id="i-CLrakxtPRnLjdVUKdx4kZG">
            Slam från reningsverk innehåller en mängd olika patogena bakterier,
            virus och parasiter eftersom den vanliga behandlingen med rötning
            och lagring inte leder till någon omfattande reduktion av dem.
            Det finns trots det bara enstaka bevisade fall där sjukdom har
            överförts via slam, och det har varit i samband med felhantering.
          </p>
          <p xml:id="i-3bpLVUsQfivrsAtpTp1zii">
            Olika metoder för att utnyttja och rena slammet har prövats.
            Man har t.ex. använt tekniken flerårig slambehandling i vassbädd,
            som tyvärr är utrymmeskrävande. Man har också provat att slamgödsla
            odlingar av en speciell Salixart, som selektivt tar upp kadmium.
            Sälgen kan sedan brännas, varvid kadmium kan tas bort, och askan
            återföras till jorden. Används rötkammare, uppstår biprodukten
            metan, som kan nyttjas t.ex. vid energiproduktion. För rötat slam
            finns certifieringssystem som kontrollerar innehållet av tungmetaller
            och andra skadliga ämnen. Slammet kan också primärt torkas och
            brännas, då tungmetaller kan tas om hand, och askan kan återföras
            till jorden.
          </p>
          <p xml:id="i-SVhZMgzAhzkyTL7vzK8fGq">
            Efter krav från Kristdemokraterna presenterade Naturvårdsverket
            i december 2002 en aktionsplan för återvinning av fosfor ur avlopp
            (Naturvårdsverkets rapport 5214). En av de slutsatser som utredningen
            har dragit är att sorterande system som fångar upp näringsämnen
            och samtidigt ger mindre mängd föroreningar måste byggas ut. Naturvårdsverket
            föreslog där att regeringen initierar en första utvärdering av
            aktionsplanen år 2006. I november 2009 överlämnade Naturvårdsverket
            en rapport till regeringen med förslag om hur mer fosfor kan återföras
            till kretsloppet. Där föreslås att kraven skärps på slammets kvalitet
            för att minimera metaller i slammet. Det föreslås också att slammet
            ska upphettas för att minska risken för smittspridning av exempelvis
            salmonella. Kommunerna kommer att behöva investera i ny teknik
            i sina reningsverk så att ett renare avloppsslam kan utvinnas.
            Fortsatt arbete med att fasa ut industriutsläpp måste också ske.
            Om de föreslagna åtgärderna i exempelvis förbättrade reningsverk
            genomförs kan det innebära en ökad VA-taxa på några tiotals kronor
            per person.
          </p>
          <p xml:id="i-QMf8SLWWCHYggMBiDtyL8Y">
            Kraven på slammet bör skärpas i enlighet med Naturvårdsverkets
            förslag.
          </p>
          <head xml:id="i-7B4i2f4oM3F6C6KJZVHoSM" type="h1">
            Pantningssystemet för returförpackningar
          </head>
          <p xml:id="i-MnxnKnZg5TkHRgDYMqxmdy">
            Systemet för pantning av returförpackningar är dels en del av
            det producentansvar som infördes 1994, dels reglerat i äldre lagstiftning.
            Bryggerierna och handeln finansierar returhanteringen och förhandlar
            om spelregler och ersättningar. AB Svenska Returpack, som administrerar
            systemet, ägs gemensamt av förpackningsindustrin. I april 2005
            beslutade regeringen om en ny förordning (2005:220) om förbud
            mot försäljning av plastflaskor och metallburkar som inte kan
            lämnas tillbaka mot en pant eller premie. Detta välkomnades av
            Kristdemokraterna; det var högst otillfredsställande att en stor
            del av dryckesförpackningarna på den svenska marknaden inte ingick
            i retursystemet.
          </p>
          <p xml:id="i-G5ivxS34fTEpi2nYBTapJU">
            Ju förr ett gemensamt europeiskt system för pantning av dryckesförpackningar
            införs desto bättre. Ett gemensamt retursystem har diskuterats
            inom EU utan att få stöd. Sverige behöver driva på hårdare inom
            EU-samarbetet för att få igenom ett gemensamt europeiskt pantningssystem
            för dryckesförpackningar.
          </p>
          <p xml:id="i-6fjoYrjNe8Um1yC3Htd2e9">
            Ett gemensamt nordiskt pantsystem skulle kunna vara ett första
            steg mot ett europeiskt system. Vid Nordiska rådets septembermöte
            2010 rekommenderade man de nordiska ländernas regeringar att förstärka
            arbetet för ett gemensamt nordiskt pantsystem, inte minst för
            att främja ett europeiskt samarbete på området. Sverige bör ta
            täten i ett sådant samarbete.
          </p>
          <p xml:id="i-WKzSCkoi7VUXVDxdom2SQF">
            Engångsgrillar och utbrända värmeljus skapar stora problem i
            kommunernas värmeverk, där de ofta hamnar. I bästa fall blir engångsgrillarna
            liggande och skräpar i parker eller i naturen tills någon plockar
            upp dem och forslar dem till återvinningscentralen. Detta är inte
            heller acceptabelt. Precis som med burkar och flaskor måste det
            vara lätt att lämna in de använda grillarna för återvinning. För
            att komma tillrätta med problemet bör en pantavgift på engångsgrillar
            införs, förslagsvis på 10 kronor.
          </p>
        </div>
        <div xml:id="i-zazk2Gdm32MAUKUyzHRuS" type="motSignatures">
          <list xml:id="i-5ptnZ9EHnatvCiMRdeFrJo">
            <item xml:id="i-4Z1CBqe29xMCEetNmwHs7s" who="i-DJgH7q21vrKJDYHFpgpTiX">
              Penilla Gunther (KD)
            </item>
          </list>
        </div>
      </div>
    </body>
  </text>
</TEI>
