<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00003">
  <teiHeader>
    <fileDesc>
      <titleStmt>
        <title>med anledning av prop. 2009/10:3 Tid för kultur</title>
        <author corresp="i-SNtv8jZRB19Jr8oegj1mGK">av Esabelle Dingizian m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:3 Tid för kultur</title>
          <idno type="rdwebb">GX02Kr3</idno>
          <rs type="number">Kr3</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr3/text</ref>
          <ref type="dokument_url_html">http://data.riksdagen.se/dokument/GX02Kr3</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr3</ref>
          <ref type="doc">http://data.riksdagen.se/fil/717C19F8-7B9F-49A5-94E4-BB922ADE4F91</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SNtv8jZRB19Jr8oegj1mGK</idno>
            <name>Esabelle Dingizian</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7my31VXyb6Kz61EeaLtvUj" type="basedOn"/>
        <correspContext corresp="i-7my31VXyb6Kz61EeaLtvUj">
          <ref>Proposition 2009/10:3</ref>
        </correspContext>
        <correspAction xml:id="i-3boQbmFxL3Z1mqBqcKhgye" type="signed"/>
        <correspContext corresp="i-3boQbmFxL3Z1mqBqcKhgye">
          <note type="signatory" corresp="i-SNtv8jZRB19Jr8oegj1mGK"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-FnYuSnrPcb2UZaoXY7vjXa"/>
        </correspContext>
        <correspAction xml:id="i-A2PsjD4qXoNWSudDHh6EkP" type="referral">
          <date when="2009-10-12"/>
        </correspAction>
        <correspAction xml:id="i-GQHbLeTgUdRpC3kbzxhn6V" type="dismissal">
          <date when="2009-10-08"/>
        </correspAction>
        <correspAction xml:id="i-Mv365DhHjPHNqhdWY9L4df" type="dismissal">
          <date when="2009-10-08"/>
        </correspAction>
        <correspAction xml:id="i-TMHU4qHyK5NJ9PKTQzSitL" type="transfer">
          <date when="2009-10-06"/>
        </correspAction>
        <correspAction xml:id="i-E2CYaHGfT1wbpXPijP7dv8" type="submission">
          <date when="2009-10-06"/>
        </correspAction>
        <correspAction xml:id="i-CcXBQcBDGiK8esXkaTNGLy" type="assigned"/>
        <correspContext corresp="i-CcXBQcBDGiK8esXkaTNGLy">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7UAK8HgG2JWHvgnyePURi7" type="motBody">
        <div xml:id="i-8fy5DMvGeDHFYgFUa1qnkn" type="TOC">
          <head xml:id="i-B64ByEYdQNCR3BrU3yn9PD">
            Innehållsförteckning
          </head>
          <list xml:id="i-JL94MKMWrj1W8zhfX7NduN">
            <item xml:id="i-QKLNpJk19MwxLj3gdcKYKp">
              Inledning 2
            </item>
            <item xml:id="i-ErrCsyb1MvdZ8VUyGVRSja">
              De kulturpolitiska målen 3
            </item>
            <item xml:id="i-AskuGCVzgkjvieZGk5pYLE">
              Portföljmodellen 4
            </item>
            <item xml:id="i-2wpkEf5KMav9pM87Bbe6Em">
              Kulturtidskrifter 4
            </item>
            <item xml:id="i-TsjQesCX9tNYtEcYVLkQr4">
              Svenska rikskonserter 5
            </item>
            <item xml:id="i-TNVw1a4cUkZr7KNYZoEYnP">
              Upphävande av tidigare myndighetsspecifika mål 5
            </item>
            <item xml:id="i-PtyYdVaoNcDfdwLUi2xAQ1">
              Avskaffandet av ansvarsmuseifunktionen 5
            </item>
            <item xml:id="i-SNFbWZnVLd5VeruS2rEh5R">
              Riksutställningar och Riksteatern 5
            </item>
            <item xml:id="i-PjUSEvqZ2b64MogW6vhcCw">
              Samlat ansvar inom biblioteksväsendet 6
            </item>
            <item xml:id="i-6gTzxym6YtSvDmABE5YJQG">
              Fonogramstöd 6
            </item>
            <item xml:id="i-SmL1iWsC7R7Qcn8UfiKAH9">
              Statlig inkomstgaranti 7
            </item>
          </list>
        </div>
        <div xml:id="i-Gva8PjNUGyV8S4xySbiaHp" type="motProposal" subtype="förslag">
          <head xml:id="i-LN5WC2YKgQGNMxrmJGLQiM">
            Förslag till riksdagsbeslut
          </head>
          <list xml:id="i-QaJi3aVNLfcev5xjtuBeMa" style="ol">
            <item xml:id="i-KG2JuAtG8soyRn7mYZVFye">
              Riksdagen avslår regeringens förslag om upphävandet av nuvarande
              nationella mål för kulturpolitiken och införandet av nya mål.
            </item>
            <item xml:id="i-FrKbrrFesTnxZucaoSUYPW">
              Riksdagen tillkännager för regeringen som sin mening vad som
              anförs i motionen om en ny modell för fördelning av statliga medel
              till regional och lokal kulturverksamhet.
            </item>
            <item xml:id="i-77gUn9nrnkyBDxMVcnY8RA">
              Riksdagen avslår regeringens förslag avseende förändring av det
              statliga stödet till litteratur och kulturtidskrifter.
            </item>
            <item xml:id="i-JqE9hr7q4DFjnAmLZMUgSi">
              Riksdagen avslår regeringens förslag avseende Stiftelsen Svenska
              rikskonserter.
            </item>
            <item xml:id="i-YV4YmpTLavJvA7Ry5D47yL">
              Riksdagen avslår regeringens förslag om upphävande av tidigare
              myndighetsspecifika mål.
            </item>
            <item xml:id="i-9ZQd1Y9PZsezpaqXUMWZzU">
              Riksdagen tillkännager för regeringen som sin mening vad som
              anförs i motionen om avskaffandet av ansvarsmuseifunktionen.
            </item>
            <item xml:id="i-HfP7a7x2qzRCbMu3zatGpf">
              Riksdagen tillkännager för regeringen som sin mening vad som
              anförs i motionen om Riksutställningar och Riksteatern.
            </item>
            <item xml:id="i-Q5m9CLQZN91Ciexfrbh2h4">
              Riksdagen tillkännager för regeringen som sin mening vad som
              anförs i motionen om ett samlat ansvar inom biblioteksväsendet.
            </item>
            <item xml:id="i-AGHv2WBF6PL7qZx6DndVJo">
              Riksdagen tillkännager för regeringen som sin mening vad som
              anförs i motionen om fonogramstödet.
            </item>
            <item xml:id="i-V6WRCSyjF2MpvqUjnynpq3">
              Riksdagen tillkännager för regeringen som sin mening vad som
              anförs i motionen om den statliga inkomstgarantin.
            </item>
          </list>
          <p xml:id="i-LthUgfnUj282stH8mkAEgD">
            Sedan den moderatledda regeringen tog över Rosenbad 2006 har
            få andra saker än tystnad nått ut från Kulturdepartementet. Sedan
            experimentet med kulturminister Chiló fallerade har borgerligheten
            abdikerat från kulturpolitiken. Kulturen skulle avpolitiseras,
            ett högst politiskt ställningstagande om något.
          </p>
          <p xml:id="i-MPNBfZunsUukazSw6WQCdu">
            Det ledde till den forcerade kulturutredningen som till stor
            del handlar om en omorganisering. Det var ett avsteg från tidigare
            kulturutredningar, där samtliga partier deltagit i arbetet med
            kulturpolitisk förnyelse och där politiken därför beslutats i
            konsensus. Utredningarna både 1974 och 1996 var parlamentariskt
            sammansatta, och 1996 beslutade riksdagen enhälligt om de nya
            kulturmålen. Miljöpartiet förordade en parlamentarisk utredning,
            för att även fortsatt behålla en bred kulturpolitik.
          </p>
          <p xml:id="i-7n7Aff4PrPEZT8p8Qa7APm">
            Vi är i grunden positiva till förändring; all verksamhet måste
            ständigt vitaliseras och omprövas. Vi menar att förslagen är knapphändigt
            beskrivna; i flera fall är det uppenbart att regeringen inte följt
            tanken ända ut. Vi väljer istället att presentera våra egna förslag.
            Slutlig ställning till de av regeringens förslag där de uppenbarligen
            inte tänkt färdigt bör riksdagen ta då regeringen väl presenterar
            sina förslag.
          </p>
          <p xml:id="i-GWUoKMzWfF57mccQPhztZL">
            Miljöpartiet har utvecklat sin kulturpolitik i sin motion Kultur
            för lokal, regional och nationell utveckling. Där föreslår vi
            kraftiga satsningar för gröna jobb, kulturell regionalisering
            och bibliotek, för att ta några exempel. Vi ser vår egen motion
            som ett dokument som mycket bättre står för en utvecklad och kulturpositiv
            politik än vad regeringens kulturproposition gör.
          </p>
          <p xml:id="i-Qk1QPfuSxh8r868GryE6wL">
            På sidan nio i kulturpropositionen skriver regeringen att samhället
            kan [] skapa förutsättningar för ett stärkt kulturliv som utvecklas
            och blomstrar på egna villkor. Det är en punkt där vi är av samma
            uppfattning som regeringen, dock ger det skäl att fråga varför
            regeringen inte lägger fram en politik för att skapa dessa förutsättningar.
            Även om kulturpropositionen klubbas igenom och implementeras kommer
            de stora problemen för kulturpolitiken att återstå: en otillräcklig
            finansiering, bristfällig infrastruktur och brist på politiska
            visioner. Där vill den moderatledda regeringen istället skära
            ned finansieringen, låta den kulturella infrastrukturen förfalla
            och genom att definiera ner kulturen också stänga in den och stjäla
            kulturens frihet.
          </p>
        </div>
        <div xml:id="i-HWsyhDzYXNYeGS1exojnkL" type="motContent">
          <head xml:id="i-SETRfMdQKKVwP8f6G2ZBcj" type="h1">
            De kulturpolitiska målen
          </head>
          <p xml:id="i-HxGFKHzAFGG3GBK2ksPDEv">
            Propositionen föreslår att nya nationella kulturpolitiska mål
            bör antas som ska börja gälla från 2010. De gällande kulturpolitiska
            målen antogs för 13 år sedan, 1996, av en enhällig riksdag. Den
            kulturutredning som hade föregått var parlamentariskt sammansatt
            liksom den som föregick 1974 års kulturpolitiska beslut. Vi anser
            att det är ytterst beklagligt och ett negativt brott i en konsensustradition
            att den borgerliga regeringen valde att inte göra en parlamentarisk
            utredning och därmed bryta konsensustraditionen.
          </p>
          <p xml:id="i-JqCBsuAPfmrFmwFfqXHWht">
            Vi anser att målen från 1996 fortfarande har bärighet. Vi anser
            att målet om kommersialismens negativa verkningar bör finnas kvar.
            De negativa effekterna innebär för oss att bara det som efterfrågas
            av många kan överleva. Miljöpartiet vill främja mångfalden och
            låta även den kultur som inte kan verka på marknadsmässiga villkor
            leva och frodas.
          </p>
          <p xml:id="i-C2aJ9huRo88dmhXUExyCHp">
            Vi anser att målen har haft en stor betydelse för en inomnationell
            gemensam syn på kulturen och kulturpolitiken. De har tjänat ett
            pedagogiskt syfte. På alla nivåer, i staten, i regionerna och
            i kommunerna, har man inom politiska nämnder och styrelser för
            institutioner brutit ner dessa mål och tolkat vad de betytt för
            den egna verksamheten. Det har varit en enhetsskapande och sammanhållande
            kraft.
          </p>
          <p xml:id="i-MV3dv2de1ZewkSnxMS6Jdi">
            Vi kan inte se att de föreslagna nya målen på något sätt är avsevärt
            bättre formulerade än de gällande, och det är dessutom för oss
            en viktig princip att övergripande kulturpolitiska mål arbetas
            fram över blockgränserna i en parlamentariskt sammansatt grupp,
            för att få stabilitet och uppslutning kring det centrala i en
            nationell kulturpolitik. Vi yrkar således avslag på nya kulturpolitiska
            mål.
          </p>
          <head xml:id="i-JDwo3kMsWkC1zfXECYwayx" type="h1">
            Portföljmodellen
          </head>
          <p xml:id="i-PPPWxKFU1vNqxnX98roKkk">
            Decentralisering är en grundläggande ideologisk princip för den
            gröna rörelsen. Detta gäller inte minst kulturpolitiken, som till
            sin natur gör sig bäst i direktkontakt med det samhälle den berör.
            En grundtanke i den gröna kulturpolitiken är brukartanken. Kultur
            är en levande materia som ständigt ska nyupptäckas, nyskapas,
            omskapas och vårdas, och detta måste ske nära människorna om kulturen
            ska vara tillgänglig för alla.
          </p>
          <p xml:id="i-EmBEhCyzYc6cDChkC394jp">
            Genom att kulturpolitiken överflyttar så många beslut som möjligt
            till regional nivå minimeras byråkratin samtidigt som även fria
            kulturutövare, privatpersoner och små och resurssvaga intresseorganisationer
            kan göra sin röst hörd.
          </p>
          <p xml:id="i-L3AAwxEBtL7uHTC43pheTw">
            Den nya modell för fördelning av statliga medel till regional
            och kommunal verksamhet som regeringen för fram i propositionen
            skulle kunna vara en sådan decentraliserande modell. Men tyvärr
            har vare sig Kulturutredningen eller regeringen lyckats presentera
            hur modellen ska fungera i praktiken. Då våra regioner har mycket
            olika förutsättningar bör den regionala utvecklingen stärkas nerifrån
            och utan pekpinnar. Vi instämmer i vad flera av remissinstanserna
            pekar på: att det finns en risk för ökad byråkratisering och ökade
            regionala skillnader. Regeringens förslag bygger på ett ovanifrånperspektiv
            med förhandlingar, som i grunden gynnar de starka regionerna.
          </p>
          <p xml:id="i-2GF8NZrzGdbwide6HHw2gL">
            Miljöpartiet har i motionen Kultur för lokal, regional och nationell
            utveckling föreslagit regionala kulturfonder som fördelas direkt
            på den regionala nivån. I samma motion föreslår vi flera andra
            satsningar på kulturverksamheter lokalt och regionalt som till
            exempel kulturcentrum, kulturhus, stöd till skolans kulturverksamhet
            med mera. Vi menar att en rak och enkel form av decentralisering
            är det bästa för att stötta kulturen. Vi anser att det är viktigt
            att regionerna får växa utifrån sina egna förutsättningar.
          </p>
          <head xml:id="i-3K5FHaxuwiRz3qJni2c7Sr" type="h1">
            Kulturtidskrifter
          </head>
          <p xml:id="i-JwzxfmYpGC3tMzwy9ck1sU">
            Regeringen meddelar i kulturpropositionen att de avser att förtydliga
            dagens definition av vad som är en kulturtidskrift. Av propositionen
            framgår att de har för avsikt att snäva in begreppet kulturtidskrift.
            Regeringen vill strypa bidragen till den breda samhällsdebatt
            som kulturtidskrifterna idag står för och istället bara ge bidrag
            till tidningar som rör konsten i snäv bemärkelse.
          </p>
          <p xml:id="i-4k7mjfv741PfSxRtJWR8Q2">
            En kvalitativ kulturell debatt kräver ett brett kulturbegrepp.
            En väldigt stor del av kulturdebatten de senaste hundra åren har
            ju handlat om vad konst egentligen är. Den frågan kommer aldrig
            att få ett svar eftersom nya kulturella uttryck ständig utvecklas,
            något som regeringen tydligen inte har noterat. Istället försöker
            regeringen att avgöra frågan genom dekret och stryper därför en
            viktig och utvecklande samhällsdebatt.
          </p>
          <p xml:id="i-647mhe8s2jMKEjkcBVUKEt">
            Regeringens förslag kan i bästa fall betraktas som illa genomtänkt,
            i sämsta fall som ett angrepp på det fria ordet.
          </p>
          <head xml:id="i-R5wViR8uLeQqsJDdkQ4pJo" type="h1">
            Svenska rikskonserter
          </head>
          <p xml:id="i-V5gf3pqRsrdnLWWtWbu1EU">
            Regeringen föreslår att statens stöd till stiftelsen Svenska
            rikskonserter avvecklas. Bakgrunden till detta är att en ny plattform
            för musik föreslås. Den nya plattformen behöver dock utredas vidare,
            och det är inte i propositionen tydligt hur denna plattform ska
            se ut, fungera eller verka. Förslaget känns osäkert och förhastat.
            Utan utredningen om den nya plattformen är det oklart vad som
            ska komma efter Svenska rikskonserters nedläggning.
          </p>
          <p xml:id="i-TxUTMbibXkUmo63zb4qmux">
            Miljöpartiet föreslår att riksdagen avslår regeringens förslag
            avseende Stiftelsen Svenska rikskonserter.
          </p>
          <head xml:id="i-Jq8UbV4bBAjvBLWKjyAxvg" type="h1">
            Upphävande av tidigare myndighetsspecifika mål
          </head>
          <p xml:id="i-HqF5sCt4tBDvAWpQETHoCA">
            Regeringen föreslår att de myndighetsspecifika mål som riksdagen
            tidigare angivit för en rad kulturmyndigheter ska upphävas. Ingen
            vidare argumentation för detta ges i propositionen förutom att
            det bör vara regeringen som slår fast dessa mål. Det finner vi
            vara en helt otillräcklig förklaring för att riva upp en lång
            rad tidigare fattade beslut.
          </p>
          <p xml:id="i-EwP7n16AGcNWNGTqNCourB">
            De myndighetsspecifika mål som regeringen nu vill riva upp är
            beslut som fattats i riksdagen i samband och samklang med de kulturmål
            och den övergripande kulturpolitik som fastslogs av riksdagen
            2006. Med anledning av att Miljöpartiet avslår regeringens förslag
            på nya kulturmål föreslår vi också att dagens myndighetsspecifika
            mål behålls.
          </p>
          <head xml:id="i-DggjNbpg7rvXBu9F4Ls4Qz" type="h1">
            Avskaffandet av ansvarsmuseifunktionen
          </head>
          <p xml:id="i-8z9YnJaySSyYx8s1usfqsk">
            Miljöpartiet delar regeringens uppfattning om att avskaffa ansvarsmuseifunktionen.
            Vi vill dock understryka behovet av att följa upp utvecklingen
            efter ett avskaffande så att samarbetet museer emellan stärks
            och att viktiga övergripande frågor inte faller mellan stolarna.
          </p>
          <head xml:id="i-HS4jSr6eF2X2Njj6TPZNi4" type="h1">
            Riksutställningar och Riksteatern
          </head>
          <p xml:id="i-RBtsRYhyVFUYpoQHMGmu52">
            Regeringen vill skära ned i Riksutställningars och Riksteaterns
            anslag med anledning av att denna verksamhet eventuellt får ändrade
            förutsättningar i och med den nya modell för fördelning av medel
            till regioner och kommuner som regeringen föreslår. Liksom med
            flera andra förslag i budgetpropositionen finns ingen konsekvensbeskrivning
            för vad förslaget innebär, vilket är naturligt då förslaget bygger
            på en utredning om den nya fördelningsmetoden som ännu inte är
            genomförd. Regeringen förutsätter ett visst resultat av utredningen
            som därmed blir ett rent beställningsjobb med färdiga slutsatser,
            dessutom utan att redovisa vilka resultat detta är.
          </p>
          <p xml:id="i-8knDbbA9FnM7nCSoUJGu4F">
            Vår utgångspunkt är att vi är positiva till översyner av hur
            befintliga verksamheter kan stöpas om för att stärka det regionala
            kulturarbetet. Men vi är inte beredda att dra slutsatser om stora
            nedskärningar i verksamheterna redan innan en sådan översyn är
            genomförd.
          </p>
          <p xml:id="i-Tn25ewA7bXaMoneuhMphmW">
            I det här fallet ser vi också en risk för att regeringens överilade
            agerande ställer den kommande utredningen inför ett fait accompli.
            Vi vill ha en förutsättningslös översyn och avslår därför regeringens
            förslag.
          </p>
          <head xml:id="i-XK653CPDLqwTBTNHXmZejj" type="h1">
            Samlat ansvar inom biblioteksväsendet
          </head>
          <p xml:id="i-GnQXQLcWWdaUfK5CovaYFT">
            Regeringen föreslår att Kungl. biblioteket (KB) får ett samlat
            ansvar för den del av biblioteksväsendet som har kommunal eller
            regional huvudman vad gäller nationell överblick, för att främja
            samverkan och för att driva på utvecklingen. Vi välkomnar att
            en statlig myndighet ges ett nationellt ansvar för biblioteksväsendet
            i stort, men ser brister i förslaget.
          </p>
          <p xml:id="i-P6vcFsCvUKDgfoYWQs6yV8">
            Regeringens förslag är illa förberett. Förutom att KB ska få
            ett samlat ansvar finns få tankar om vad detta förslag skulle
            innebära. Istället ges KB i uppdrag att undersöka hur detta samlade
            ansvar bör se ut. Först när detta är utrett kan KB ta sig an det
            nya ansvaret och först då utreda vad som bör göras. Under tiden
            förflyter mycken värdefull tid.
          </p>
          <p xml:id="i-Dz1NpPXqD7naLLrWCw8CWL">
            Vi accepterar inte mellansteget utan vill direkt ge KB i uppdrag
            att formulera en nationell biblioteksplan. Denna bör innehålla
            ett generellt uppdrag till KB att främja samordning och samverkan.
            Bland annat innebär det att
          </p>
          <list xml:id="i-J6YvswAjpYSZ8qfyf9in84" style="ul">
            <item xml:id="i-WBpTbRvjvU8dRYXckgoeKD">
              fördela statliga medel för biblioteksutveckling och läsfrämjande
              insatser
            </item>
            <item xml:id="i-4SAZt8xthaRKj8XqBgWcf8">
              följa upp, utvärdera och sammanställa statistik om landets biblioteks­verksamhet
            </item>
            <item xml:id="i-zPySPbGLQ4A98WV7scKEp">
              säkerställa och stärka tillgången till bibliotekstjänster
            </item>
            <item xml:id="i-EXv4g2GsEP2xkKX8PZYxpp">
              dessa uppdrag måste omfatta samtliga offentligt finansierade
              bibliotek.
            </item>
          </list>
          <head xml:id="i-W6WHBaLkBRBLfvZ4yDYCor" type="h1">
            Fonogramstöd
          </head>
          <p xml:id="i-9U632NP3nmEaeutaBJu2kT">
            Regeringen föreslår en omdaning av fonogramstödet, till en fokusering
            på inspelning och distribution främst för konstnärligt intressant
            musik, som inte kan bära sig på marknadens villkor.
          </p>
          <p xml:id="i-PtLL17kyE1JbHwtMcrDF8J">
            Vi instämmer i behovet av att fokusera stödet på den musik som
            inte bär sig på den kommersiella marknaden men vänder oss emot
            att regeringen pekar ut viss musik som konstnärligt intressant,
            med insinuationen att annan musik då inte är intressant.
          </p>
          <p xml:id="i-TFEATpWByK3AnjdpmNoyEZ">
            Miljöpartiet vill ha en modern och framtidsinriktad kulturpolitik,
            det gäller inte minst fonogramstödet. Vi ser gärna en översyn
            av den framtida utformningen av fonogram­stödet, men vi vill se
            en tydligare konsekvensbeskrivning och genomlysning av hur en
            förändring slår innan beslutet genomförs. Kulturutredningen och
            regeringens proposition har på dessa punkter inte varit tydliga
            nog.
          </p>
          <head xml:id="i-K33RzKYHLuRrozwivqnePp" type="h1">
            Statlig inkomstgaranti
          </head>
          <p xml:id="i-2ZPCAtQ5X2ZfiMwSrR1t16">
            Regeringen föreslår att den nuvarande inkomstgarantin för konstnärer
            avskaffas och att medlen överförs till andra former av konstnärsstipendier
            i takt med att kostnaderna för de nuvarande garantierna minskar.
          </p>
          <p xml:id="i-Gb6ZGXdf98ZR7xWWYWnHse">
            Miljöpartiet menar att vi behöver stärka och modernisera stödet
            till kulturskaparna. Därför instämmer vi med regeringen i fråga
            om behovet av att se över systemet. Vi vill dock påpeka behovet
            av en ordentlig översyn med en bred enighet mellan partierna innan
            några beslut fattas kring förändringar i förordningen av statlig
            inkomstgaranti; propositionen säger inget om hur de nya stipendierna
            ska se ut eller på vilka premisser stipendierna ska ges.
          </p>
        </div>
        <div xml:id="i-VG6cKZ684e98jkBheraa2j" type="signatureBlock">
          <list xml:id="i-CfPWeMf7oYmgmNPEyGitW8">
            <item xml:id="i-BpYpcBKaGDH6r95qfzQ9TE" who="i-SNtv8jZRB19Jr8oegj1mGK" type="signature">
              Esabelle Dingizian (mp)
            </item>
            <item xml:id="i-H7SPdXNCs6Qe3j3qSRvTan" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-FMLqoVwgxeMgWZ4azjcBWU" who="i-FnYuSnrPcb2UZaoXY7vjXa" type="signature">
              Mikael Johansson (mp)
            </item>
          </list>
        </div>
      </div>
    </body>
  </text>
</TEI>
