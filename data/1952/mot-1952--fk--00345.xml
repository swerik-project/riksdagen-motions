<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__345/mot_1952__fk__345-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, nr 344—345. 9
          </p>
          <p>
            Nr 344,
          </p>
          <p>
            Av herr Söderquist, angående organisationen av personalvården
            inom den civila statsförvaltningen m. m.
          </p>
          <p>
            (Lika lydande med motion i Andra kammaren, nr 456.)
          </p>
          <p>
            Stockholm den 26 januari 1952.
          </p>
          <p>
            Martin Söderquist.
          </p>
          <p>
            Nr 345.
          </p>
          <p>
            Av herr Söderquist m. fl., om rätt till uppskjuten livränta för
            be- fattningshavare, som dömts till avsättning eller på grund
            av tjänstefel skilts från tjänsten före år 1935.
          </p>
          <p>
            Vid 1951 års riksdag hemställdes i de likalydande motionerna
            I: 271 och IT: 278 om rätt till uppskjuten livränta för befattningshavare
            i statens tjänst, som dömts till avsättning eller på grund av
            tjänstefel skilts från tjänsten före år 1935. I motionerna framhölls
            följande: ”Jämlikt beslut av 1949 års riksdag gäller numera den
            bestämmelsen, att en statens befattningshavare, som dömts till
            avsättning eller på grund av tjänstefel skilts från tjänsten,
            icke vidare skall sättas i sämre ställning beträffande pensions-
            förhållandena än om han efter egen ansökan avgått från befattningen.
            Det ökade straff, som den mistade pensionsrätten innebar, ansågs
            nämligen icke rimligen böra påläggas vederbörande. Vid tillämpningen
            av de nya bestämmelserna ha emellertid undantagits de befattningshavare,
            som avsatts före den 1 juli 1935, vilket år författningen om uppskjuten
            livränta för dem, som frivilligt avgått ur tjänsten före pensions-
            ålderns inträde, trädde i kraft. Man har nämligen ansett, att
            även i sådana tall den regeln skall gälla, att den avskedade skall
            komma i samma ställning som den frivilligt avgångne, i detta fall
            alltså inte få det bättre än denne. En dylik innebörd av bestämmelserna
            synes oss emellertid utomordentligt hård. Den frivilligt avgångne
            tjänstemannen lämnar väl praktiskt taget alltid tjänsten för att
            tillträda en bättre befattning eller för att ägna sig åt studier
          </p>
          <pb facs="riksdagen-motions-pdf/data/1952/mot_1952__fk__345/mot_1952__fk__345-002.pdf"/>
          <p>
            10 Motioner i Första kammaren, nr 345.
          </p>
          <p>
            eller annat, som han själv valt att syssla med och finner fördelaktigt.
            För den avskedade te sig förhållandena naturligen helt annorlunda.
            Är han därtill i närheten av pensionsåldern, kan framtiden bli
            utomordentligt och oförtjänt hård. Därvid må vidare ihågkommas
            att 'straffet' — ty som ett straff verkar naturligtvis en förlorad
            pensionsrätt i ett sådant fall — oftast hårdast drabbar den avskedades
            familj. Det kan inträffa och har inträffat, att en befattnings-
            havare dömts till avsättning ett år före pensionsålderns inträde,
            vid en ålder alltså, då han med tillämpning av 1949 års bestämmelser
            skulle ha erhållit en väsentlig del av sin pension. Enär en person
            i sådan ålder icke så lätt kan om- skolas eller annars få ny anställning,
            blir förlusten av pensionsrätten än känn- barare och kan innebära,
            att vederbörande en följd av år i själva verket får betala tusentals
            kronor i böter”. Då fråga är om tjänstemän, som avskedats före
            1935, måste dessas antal vara mycket litet, och då de dessutom
            år efter år bli färre och snart nog försvinna, kunna kostnaderna
            för deras pensionering i likhet med dem, som nu anses om- fattade
            av 1949 års bestämmelser, icke bliva betydande. För en ringa kostnad
            kan ett påtagligt rättvisekrav bliva tillgodosett genom nyssnämnda
            bestäm- melses tillämpning på även före år 1935 avskedade tjänstemän
            och arbetare.” Statsutskottet, som behandlade motionerna, inhämtade
            utlåtande över de- samma från statskontoret, som av principiella
            skäl fann sig ”böra avstyrka bifall”. Ämbetsverket erinrade om
            att bestämmelserna angående upphörande av verkningarna i pensionshänseende
            av dom å straff för ämbetsbrott m. m. (SFS 1950: 523) innebära,
            att den som blivit avsatt eller till följd av tjänstefel skild
            från befattning i statens tjänst i pensionshänseende likställts
            med den som frivilligt avgått ur tjänst. ”Även om en dylik bestämmelse,
            såsom motionärerna framhållit, kan synas hård med hänsyn till
            att den frivilligt avgångne är i ett helt annat utgångsläge än
            den avskedade, bör dock i betraktande av det statliga pensionssystemets
            konstruktion genom tiderna en annan lösning av dessa senares pensionsfråga
            icke ifrågakomma”, säger ämbetsverket vidare. Ett bifall till
            mo- tionerna skulle nämligen medföra, att bestämmelserna om uppskjuten
            livränta givas retroaktiv tillämplighet, vilket ”av principiella
            skäl som regel icke med- givits”. | Statsutskottets avstyrkande
            utlåtande är av följande innehåll: ”Såsom av den lämnade redogörelsen
            framgår, innebära de av riksdagen år 1949 godkända grunderna beträffande
            pensionsrätt för den, som dömts till av- sättning eller till följd
            av tjänstefel skilts från befattning i statens tjänst, att befattningshavaren
            i fråga om rätt till tjänstelivränta likställts med den, som frivilligt
            avgått ur tjänst före pensionsålderns inträde. Bestämmelserna
            äro utformade så, att de ha avseende jämväl å fall, som inträffat
            före år 1949, dock tidigast den 1 juli 1935, vid vilken tidpunkt
            begreppet uppskjuten livränta första gången infördes i det då
            utfärdade civila tjänstepensionsreglementet. I konsekvens härmed
            är den, som före sistnämnda tidpunkt blivit avsatt eller skild
            från tjänsten, alltjämt undantagen från rätt till uppskjuten livränta
          </p>
          <pb facs="riksdagen-motions-pdf/data/1952/mot_1952__fk__345/mot_1952__fk__345-003.pdf"/>
          <p>
            Motioner i Första kammaren, nr 345. 11
          </p>
          <p>
            (tjänstelivränta). Det i motionerna väckta förslaget avser att
            jämväl sist omför- mäld f. d. befattningshavare skulle tillförsäkras
            dylik rätt. Av principiella skäl kan utskottet icke tillstyrka
            bifall till detta förslag, vilket — såsom statskontoret påpekat
            — skulle innebära, att bestämmelserna i civila tjänstepensionsreglemen-
            tet om uppskjuten livränta i förevarande fall gåvos retroaktiv
            tillämplighet.” Till utskottets utlåtande hade fogats en reservation,
            vari hemställdes, att riks- dagen skulle bemyndiga Kungl. Maj:t
            att efter prövning i varje enskilt fall medgiva avskedad tjänsteman
            rätt till uppskjuten livränta även om avskedandet ägt rum före
            1935. Vid ärendets behandling i kamrarna framhölls, att två principer
            kommit att stå mot varandra, nämligen principen om att avsked
            ur statstjänst, oavsett skälet för avskedet, icke skall medföra
            förlust av rätten till uppskjuten livränta, vilken princip väl
            får anses fastslagen genom riksdagsbeslutet 1949, samt den av
            stats- kontoret och statsutskottet framhållna meningen, att bestämmelserna
            om upp- skjuten livränta icke böra givas retroaktiv tillämpning.
            (Sådan tillämplighet har av principiella skäl som regel icke medgivits,
            säger statskontoret i sitt utlå- tande.) Undertecknade förmena
            emellertid, att den år 1949 antagna bestämmelsen om att rätten
            till uppskjuten livränta icke skall upphöra genom ett avsked från
            statstjänsten måste anses vara betydelsefullare än den om pensionsreglementets
            lika tillämpning vid varje tidpunkt, oavsett anledningen till
            avgången från tjänsten. Åberopande det här ovan anförda få vi
            hemställa, att riksdagen måtte besluta, att de statens befattningshavare,
            som dömts till avsättning eller på grund av tjänstefel skilts
            från tjänsten före 1935, måtte tillerkännas uppskjuten livränta
            i likhet med dem, som efter 1935 års ingång kommit i motsva- rande
            situation.
          </p>
          <p>
            Stockholm den 26 januari 1952.
          </p>
          <p>
            Martin Söderquist. R. Lundqvist. Gunnar Lodenius.
          </p>
        </div>
      </div>
    </body>
  </text>
</TEI>
