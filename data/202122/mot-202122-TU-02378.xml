<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-02378">
  <teiHeader>
    <fileDesc>
      <titleStmt>
        <title>Infrastruktur i Halland</title>
        <author corresp="i-J7uJmvTQswBegURGxa5EHb">av Lars Püss m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2378 av Lars Püss m.fl. (M)</title>
          <idno type="rdwebb">H9022378</idno>
          <rs type="number">2378</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9022378/text</ref>
          <ref type="dokument_url_html">http://data.riksdagen.se/dokument/H9022378</ref>
          <ref type="dokumentstatus_url_xml">http://data.riksdagen.se/dokumentstatus/H9022378</ref>
          <ref type="docx">http://data.riksdagen.se/fil/1DC975CA-2EEB-4321-A49B-C46597CE4CFB</ref>
          <ref type="pdf">http://data.riksdagen.se/fil/1281FFAD-9AC2-4170-B8DF-816BF4E4FB33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KoABdAPF5wcu7bTLEqhj3Z</idno>
            <name>Helena Storckenfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CQS6yMixaypzKoqB1UkkYF" type="signed"/>
        <correspContext corresp="i-CQS6yMixaypzKoqB1UkkYF">
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-KoABdAPF5wcu7bTLEqhj3Z"/>
        </correspContext>
        <correspAction xml:id="i-NCJQL1CcpWbjT6aUMdqYw2" type="submitted">
          <date when="2021-10-01"/>
          <time when="17:42:50"/>
        </correspAction>
        <correspAction xml:id="i-4nNWcW86cfJNTdmqXuwPKn" type="reviewed">
          <date when="2021-10-01"/>
          <time when="18:37:51"/>
        </correspAction>
        <correspAction xml:id="i-U7Kt9paPXsetvMWX8BTFeH" type="referred">
          <date when="2021-10-14"/>
        </correspAction>
        <correspAction xml:id="i-4tkwjZvDgrFQYxoNCjdC81" type="assigned">
          <date when="2022-10-05"/>
          <time when="11:43:30"/>
        </correspAction>
        <correspContext corresp="i-4tkwjZvDgrFQYxoNCjdC81">
          <ref type="assignedTo">Trafikutskottet</ref>
        </correspContext>
        <correspAction xml:id="i-37gj1aQbwX1Fuq3rkTfKjR" type="behandlas_i"/>
        <correspContext corresp="i-37gj1aQbwX1Fuq3rkTfKjR">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-LJwrCwzhgHwYgPzVHarQqf" type="behandlas_i"/>
        <correspContext corresp="i-LJwrCwzhgHwYgPzVHarQqf">
          <ref type="uppgift">2021/22:TU12</ref>
          <ref type="ref_dok_id">H901TU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU12</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NJTxj6eqDhjk8f2opNAxve" type="behandlas_i"/>
        <correspContext corresp="i-NJTxj6eqDhjk8f2opNAxve">
          <ref type="uppgift">2021/22:TU8</ref>
          <ref type="ref_dok_id">H901TU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU8</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-FKAq2Yz4KSJnMojVzQLWsX" type="behandlas_i"/>
        <correspContext corresp="i-FKAq2Yz4KSJnMojVzQLWsX">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:2378 av Lars Püss m.fl. (M) Infrastruktur
          i Halland
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Rs7X6e9cyjfzzKAXGtXqGS">
            Förslag till riksdagsbeslut
          </head>
          <list style="ol">
            <item xml:id="i-PRoy6bmaVw6J1kdEp97oQq">
              Riksdagen ställer sig bakom det som anförs i motionen om att
              se över möjligheten att snarast färdigställa utbyggnaden av Västkustbanan
              med dubbelspår längs hela sträckningen och tillkännager detta
              för regeringen.
            </item>
            <item xml:id="i-GN11TyGwjd89YUzennGWcX">
              Riksdagen ställer sig bakom det som anförs i motionen om behovet
              av att prioritera infrastruktursatsningar i Halland och tillkännager
              detta för regeringen.
            </item>
            <item xml:id="i-8PqaGWqAWjHvmtBF9dwepJ">
              Riksdagen ställer sig bakom det som anförs i motionen om det
              angelägna i att reinvestera i Halmstad–Nässjö järnväg och tillkännager
              detta för regeringen.
            </item>
            <item xml:id="i-2ZwAPgrtTdsE8vr134XWrz">
              Riksdagen ställer sig bakom det som anförs i motionen om att
              verka för att ytterligare en fast förbindelse byggs mellan Skåne
              och Själland, och detta tillkännager riksdagen för regeringen.
            </item>
            <item xml:id="i-LqKGPbNw4bB8nWxX3DKABV">
              Riksdagen ställer sig bakom det som anförs i motionen om att
              verka för att E6:an byggs ut, och detta tillkännager riksdagen
              för regeringen.
            </item>
            <item xml:id="i-RXSGojxPJEsXjytGoDauD6">
              Riksdagen ställer sig bakom det som anförs i motionen om att
              verka för att väg 25 och 26 byggs ut, och detta tillkännager riksdagen
              för regeringen.
            </item>
            <item xml:id="i-WZrithYz9xq99EWFyvJGny">
              Riksdagen ställer sig bakom det som anförs i motionen om att
              verka för att väg 153 och 154 byggs ut, och detta tillkännager
              riksdagen för regeringen.
            </item>
            <item xml:id="i-RwzVBZPaYbEd7cfk3rohXm">
              Riksdagen ställer sig bakom det som anförs i motionen om att
              en prioritering av hamninfrastruktur i de halländska hamnarna
              av nationellt intresse bör göras och tillkännager detta för regeringen.
            </item>
            <item xml:id="i-5dQ2ffX9JaJyMX1ePMhJKw">
              Riksdagen ställer sig bakom det som anförs i motionen om att
              se över ansvarsfördelningen gällande Halmstad City Airport och
              tillkännager detta för regeringen.
            </item>
            <item xml:id="i-Q2fgn8sqq9x5cSjxrgeJQy">
              Riksdagen ställer sig bakom det som anförs i motionen om betydelsen
              av en välfungerande flygtrafik i sydvästra Sverige och av att
              arbetet med spårbunden trafik till Landvetter lyfts, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-8yvVVRN1qGm9Q5QQ5ki2c7" type="h1">
            Motivering
          </head>
          <p xml:id="i-4HnVefCtHrEfx2a2bXxrio">
            Hallands infrastruktur är en fråga av nationellt intresse. Med
            sitt strategiska läge hanterar Halland en stor del av svenska
            företags transporter genom flera viktiga gods­stråk. Halland är
            en del av ett starkt växande Sydvästsverige och ligger i ett stråk
            som förbinder två nordiska huvudstäder, Oslo och Köpenhamn, och
            två av tre svenska stor­städer.
          </p>
          <p xml:id="i-7ktHNCD2QkyUBhMngK51SJ">
            Effektiva, pålitliga och hållbara transporter till våra viktigaste
            exportmarknader är avgörande för det svenska näringslivets konkurrenskraft.
            Vägnätet är mycket hårt belastat och bristen på järnvägskapacitet
            och fullgoda anknytningar i hamnarna omöjlig­gör växlingen av
            gods från väg till järnväg och sjöväg. Detta utgör ett hot mot
            tillväxt, framkomlighet och utveckling av hållbara transportlösningar
            inte bara i Halland utan i hela Sverige.
          </p>
          <p xml:id="i-Ee1Zcqw73zoywVQNsoZWjL">
            Pendlingsutbytet med de omkringliggande länen är stort. Halland
            kompletterar Göteborgs bostads- och arbetsmarknad och det finns
            starka funktionella samband i hela Sydvästsverige. Västkuststråket
            med Västkustbanan och E6:an är det högst prioriterade stråket
            i Halland och investeringar i Västkuststråket behövs för att fortsatt
            kunna ut­veckla Halland och hela Sydvästsverige och därigenom
            bidra till den svenska tillväxten.
          </p>
          <p xml:id="i-PdpS2YZu9urP9HLUscftcd">
            För att tillvarata Hallands tillväxtpotential krävs långsiktiga
            investeringar i infra­struktur. Vägar, järnvägar, hamnar och flygplatser
            hänger ihop i ett sammanflätat trafik­system där brister i någon
            del snabbt kan medföra problem även på annat håll. Det är därför
            angeläget att ligga långt fram i planeringen och fortsätta utbyggnaden
            av den halländska infrastrukturen för att systemen även framgent
            ska klara av att möta ökande resmängder och hårdare krav på punktlighet
            och funktion. Nedan listas några av de projekt som är mest angelägna
            för att skapa en välfungerande infrastruktur i Halland. Alla dessa
            förslag syftar till att ge maximal utdelning per investerad krona
            i form av förbättrade trafikflöden på vägar, järnvägar, sjövägar
            och flyg i hela Sverige och därmed skapa förutsättningar för ökad
            tillväxt och fler jobb.
          </p>
          <head xml:id="i-WszjHGhEnjBexF7sx8iEHB" type="h2">
            Järnväg
          </head>
          <head xml:id="i-NmQ4GnhVmdiV1FJRwHJZje" type="h3">
            Västkustbanan
          </head>
          <p xml:id="i-9yncX3KVmVQCMg5EzaCDif">
            Västkustbanan är järnvägen mellan Göteborg och Lund/Malmö, i
            förlängningen hela sträckan mellan Oslo och Köpenhamn. En sträcka
            där många människor dagligen pend­lar till både arbete, studier
            och fritidsaktiviteter. Järnvägen förbinder några av Skandina­viens
            största och viktigaste befolkningscentra. I korridoren Oslo–Göteborg–Köpenhamn
            finns 8 av Skandinaviens 20 miljoner invånare. Här finns också
            50 procent av Skandina­viens industriella kapacitet och många
            universitet, högskolor och forskningsanläggning­ar, vilka tillsammans
            bildar en viktig tillväxtkorridor. På västkusten bor nästan 1/3
            av Sveriges befolkning.
          </p>
          <p xml:id="i-K5VdxsfhooCtMxzFyy4YhU">
            Trots att Trafikverket har pekat ut Västkustbanan Lund–Göteborg
            som en av Sveriges viktigaste järnvägsförbindelser har den 283
            kilometer långa järnvägen fort­farande 34 kilometer enkelspår.
            Dubbelspår längs hela Västkustbanan skulle medföra ökad kapacitet
            med fler avgångar och fler tåg, snabbare transporter, kortare
            restider och ökad punktlighet. Den förbättrade tillgängligheten
            bidrar till att skapa en större arbets­marknad där fler kan bo
            kvar på sin hemort och pendla till arbetet. Mer godstrafik kan
            dessutom föras över från väg till järnväg, vilket minskar belastningen
            på vägarna och minskar antalet trafikolyckor och dödsfall i trafiken.
            Miljövinsterna är tydliga genom minskade utsläpp av växthusgaser.
          </p>
          <p xml:id="i-L2iVuUpnFRJJBkXd4YGhhy">
            Beslut om att bygga ut Västkustbanan till dubbelspår togs av
            riksdagen redan 1992/93. Trots att det därmed har gått 25 år sedan
            beslutet togs är utbyggnaden fort­farande inte fullt genomförd.
            Omkring 15 procent av sträckan saknar fortfarande dubbel­spår
            enligt Trafikverket.
          </p>
          <p xml:id="i-6YZZKDVDYbsG6wXzxGqvSM">
            Det är välkommet att dubbelspår på hela Västkustbanan finns med
            i nationell infra­strukturplan 2018–2029. I början av september
            2019 startade förberedelserna inför bygg­andet av tunneln under
            Varberg (Varberg–Hamra), vilket är en viktig del av utbyggna­den
            av Västkustbanan. Även sträckan Ängelholm–Maria byggs ut till
            dubbelspår och ska vara klar 2023. Trots att den sista kvarvarande
            sträckan utan dubbelspår, mellan Maria station och Helsingborgs
            C, finns med i Trafikverkets förslag till nationell infra­strukturplan
            innebär Trafikverkets förslag att åtgärden kommer i slutet av
            planperioden och därutöver är den inte fullt finansierad. Det
            innebär att nyttorna med en dubbelspårig västkustbana fortsätter
            att skjutas på framtiden och in i nästa planperiod.
          </p>
          <p xml:id="i-58Ap3xjpvv52XxiCKjNCFa">
            Det har länge funnits en bred politisk enighet om att Västkustbanan
            är underdimen­sionerad och i behov av dubbelspår längs hela sträckan.
            2017 slöts en överenskommelse mellan Region Skåne, Region Halland
            och kommuner från Lund i söder till Kungsbacka i norr. Trafikverket
            har tecknat ett medfinansieringsavtal när det gäller utbyggnad
            till dubbelspår mellan Ängelholm och Maria station. Utbyggnaden
            har dock inte startat ännu, vilket bör prioriteras så snart som
            möjligt. Dessutom borde regeringen samtidigt ta tillvara vinsten
            av att fortsätta utbyggnaden mellan Maria station och Knutpunkten
            i direkt anslutning.
          </p>
          <p xml:id="i-C7J5eCv4ALdZ1p56GgktGN">
            I gällande nationell plan för transportsystemet 2018–2029 tog
            regeringen bort 600 miljoner kronor från utbyggnaden av dubbelspår
            mellan Helsingborgs central och Maria station. När sträckan mellan
            Ängelholm och Maria station byggts ut med dubbelspår skulle antalet
            tåg per timme kunna öka till tio. Kompletteras det med att även
            bygga ut den sista biten mellan Maria station och Helsingborgs
            C, den sträcka regeringen nu valt att prioritera ner, kan antalet
            tåg öka till 30–40 per timme. En så stor ökning skulle ge helt
            andra förutsättningar för människor att pendla till studier och
            arbete, för företag att hitta och rekrytera rätt kompetens och
            för ökad tillväxt i hela Öresundsregionen.
          </p>
          <p xml:id="i-6F8X7YhZyfEbbobbPQE8Ed">
            Det är nu hög tid att se över möjligheten att fullfölja det beslut
            riksdagen tog för över 20 år sedan med dubbelspår längs hela Västkustbanan.
            För att beslutet ska vara verkställt bör det övervägas att utbyggnaden
            av Västkustbanan till dubbelspår snarast färdigställs genom att
            sträckan Maria–Helsingborg skyndsamt byggs ut med dubbelspår.
          </p>
          <head xml:id="i-BzpmV7AWsoudgSHCoay7b8" type="h3">
            Halmstad C
          </head>
          <p xml:id="i-QrAmQZyVxV9UodEqePjfgt">
            Resecentrum och personbangårdar på Västkustbanan har även mycket
            stor betydelse för ett attraktivt och hållbart transportsystem.
            Personbangården på Halmstad C är hårt belastad och bristen omöjliggör
            införandet av tågtrafik på Markarydsbanan mellan Halmstad och
            Hässleholm, och fler turer och ytterligare tågsystem på Västkustbanan.
          </p>
          <p xml:id="i-3WwREf98vSJKhxJ4UHyUUZ">
            Därför är det viktigaste nya projektet inom Hallands gränser
            att bygga om och utöka kapaciteten på Halmstads personbangård.
            Halmstad är en viktig knutpunkt i regionen, samtidigt som Halmstad
            C är en nod i järnvägssystemet. Den bristande kapaciteten på Halmstad
            C utgör en begränsning för Västkustbanan i stort. Kapaciteten
            är inte till­räcklig för att hantera den av Trafikverket prognostiserade
            tågtrafiken. Dagens utform­ning utgör även ett hinder för att
            genomföra den planerade tågtrafik som finns beskriven i Region
            Hallands trafikförsörjningsprogram. En ombyggnad behövs även för
            att skapa en säkrare stationsmiljö samt ett attraktivare och samlat
            resecentrum för ett hållbart resande. Ombyggnaden medger även
            stadsutveckling genom säkrare och genare kontakt mellan stadsdelar
            på båda sidor av järnvägen.
          </p>
          <head xml:id="i-M4FMo897chH9JGayu8ApXf" type="h3">
            Halmstad–Nässjö järnväg och Viskadalsbanan
          </head>
          <p xml:id="i-VUSHp47r4nJupxsP7Eafrn">
            Det finns en stor drifts- och underhållsskuld på järnvägarna
            i Sverige, inte minst på de regionala banorna. I Halland behövs
            stora reinvesteringar på Viskadalsbanan och Halmstad–Nässjö järnväg.
            Konsekvensen blir annars hastighetssänkningar och längre restider
            med sämre konkurrenskraft för kollektivtrafiken.
          </p>
          <p xml:id="i-9x1V2S3DP4qPS4UTNR6qqo">
            Genom att korta restiden mellan Varberg och Borås, två växande
            kommunhuvud­orter som också är några av Västsveriges största städer,
            kan utbytet mellan städerna öka. För att Viskadalsbanan ska bidra
            till att skapa en större arbetsmarknad och ökad till­gänglighet
            krävs investeringar på banan, bland annat skulle det krävas nya
            mötesspår. Även Viskadalsbanan har en tydlig nationell nytta då
            banan kan användas som omled­ning förbi Göteborg. Det kommer att
            byggas mycket i och runt såväl Malmö som Göteborg under de närmsta
            åren och behovet av omledningsmöjligheter för gods och persontåg
            i samband med detta kommer att öka. En god funktion och kapacitet
            på dessa båda banor är således av nationellt intresse. Kapacitetshöjande
            åtgärder på banan förut­sätter dock reinvesteringar och underhåll.
          </p>
          <head xml:id="i-4DyqW3jrZJjkPPUGMFcXD7" type="h3">
            Markarydsbanan
          </head>
          <p xml:id="i-XSA3w4TdLqiEwRvc9J561v">
            I trafikförsörjningsprogrammet beslutade Region Halland att starta
            upp regionaltågs­trafik på Markarydsbanan. En prioritering i planens
            överenskommelse om trafikerings­upplägget har även träffats mellan
            Region Halland, Region Kronoberg och Region Skåne. Som ett led
            i genomförandet av trafikförsörjningsprogrammet pågår en åtgärds­valsstudie
            för Markarydsbanan. Redan nu har bristen på mötesmöjligheter identifierats
            för att kunna erbjuda en robust tågtrafik som ska tillgodose resbehov
            för arbets- och studiependling. I åtgärdsvalsstudien blir det
            tydligt att Markarydsbanans nytta även är nationell, då banan
            är en omledningsbana för bland annat Västkustbanan. För att kunna
            genomföra trafikförsörjningsprogrammet och önskad trafikering
            av Markarydsbanan krävs åtgärder för att öka kapaciteten på Halmstad
            C. Regionaltågstrafik på Markaryds­banan bidrar till att bättre
            knyta ihop sydöstra Sverige med den svenska västkusten och Göteborg.
          </p>
          <head xml:id="i-YEiWWuxKUC1wjYMcY9RSV1" type="h3">
            Fast Helsingborg–Helsingör-förbindelse
          </head>
          <p xml:id="i-QHA79YS5M6wpL2GXNZb2XM">
            Öresundsregionen är Skandinaviens viktigaste tillväxtregion vilket
            gör att infrastruk­turen spelar en avgörande roll. Sedan Öresundsbron
            öppnade år 2000 har Sverige och Danmark växt sig starkare som
            en region där integrationen koncentrerats kring Köpen­hamn och
            sydvästra Skåne. En fast förbindelse i den norra delen av Öresund,
            mellan Helsingborg och Helsingör, binder ihop Greater Copenhagen
            och bidrar till en ökad konkurrenskraft. För hallänningarnas del
            skulle restiden till Köpenhamn och vidare ut i Europa kunna minskas
            med 30 minuter med tåg och 40 minuter med bil.
          </p>
          <p xml:id="i-6onWZ6RXPB2RpGkwaEiH4X">
            Den lösning som förespråkas av HH-gruppen är att en fast förbindelse
            anläggs där sundet är som smalast och byggs som borrade tunnlar
            för persontåg och vägtrafik. Båda tunnlarna består av två dubbla
            tunnelrör för trafik i båda riktningar med anslutande tvärtunnlar
            mellan de båda rören. En tunnel kommer att trafikeras av persontåg
            och den andra tunneln trafikeras av vägtrafik.
          </p>
          <p xml:id="i-LLc93ycPwiLpwx8kQpV8S5">
            Mellan Helsingborg C och Helsingör station borras en tunnel för
            järnvägstrafik. Tunneln kommer att trafikeras av persontåg. En
            ny stationsdel i Helsingborg och en ny underjordisk station i
            Helsingör ingår också i projektet. Järnvägen ansluter till Kyst­banen
            på dansk sida och till Västkustbanan på svensk sida. Totalt blir
            tunneln cirka 9 kilometer lång.
          </p>
          <p xml:id="i-VTQ3gxFSBKP234uvmmT2yS">
            Söder om städerna borras en tunnel för vägtrafik. På den svenska
            sidan ansluts tunneln till E20/E4/E6 och på den danska sidan kopplas
            tunneln samman med Helsingörmotorvägen i höjd med Mördrup där
            det idag finns ett logistikområde. Tunneln blir totalt cirka 14
            kilometer lång.
          </p>
          <head xml:id="i-NYbpiUnsaR3BpQHdQR3ao8" type="h2">
            Vägtrafik
          </head>
          <head xml:id="i-Rd4QTuSMDJrdg8xzAP1txy" type="h3">
            E6
          </head>
          <p xml:id="i-K4LGhMggQvhKvoDanaU4RL">
            I de större transportstråken är kapacitetsbehoven som störst.
            Västkuststråket är ett centralt transportstråk för näringslivets
            transporter i Sverige, i vilket en stor del av den svenska importen
            och exporten passerar. Godstrafiken på Västkustbanan och lastbils­flödena
            på E6 är betydligt större än i samtliga andra regionala transportstråk.
            De mellan­regionala flödena är tillika störst till och från Västra
            Götaland och Skåne. God fram­komlighet och tillgänglighet i Västkuststråket
            är av stor vikt för näringslivets transporter i Sverige, inte
            bara för Halland. Längs med E6 finns behov av att åtgärda ett
            antal trafik­platser, framförallt i norr, för att värna en god
            funktion och framkomlighet på vägen.
          </p>
          <head xml:id="i-9P6VvFCgs8ECr5o1N26fbr" type="h3">
            Väg 25 och 26
          </head>
          <p xml:id="i-Fdb4NbmLdi2LVyqajeBwHc">
            Vägförbindelserna inåt landet knyter samman Halland med viktiga
            målpunkter såväl inom som utanför länet. Flera av de mer transportintensiva
            företagen i länet är beroende av dessa förbindelser för sina transporter,
            och några av dem är dessutom lokaliserade utmed dessa vägar, såsom
            Gekås, Derome och Stora Enso i Hyltebruk med flera. Väg 26 är
            en nationell stamväg som behöver åtgärdas inom ramen för den nationella
            planen, där sträckan Halmstad–Oskarström är prioriterad. God tillgänglighet
            och robusthet i de regionala transportstråken är av stor vikt
            för näringslivets transporter. Trafikverket har aviserat anpassning
            av hastighetsgränser på ett antal större vägar i länet. Det är
            viktigt att detta utreds närmre och att den interregionala tillgängligheten
            beaktas i dessa sammanhang.
          </p>
          <head xml:id="i-FWxn8MJBZo9FrzW4z1kRSm" type="h3">
            Väg 153 och 154
          </head>
          <p xml:id="i-JHiYXBGULjdjtydhwfy5mA">
            Vi har ett ökat trafikflöde i Halland där länsvägarna 153 och
            154 samt riksväg 41 är viktiga leder till och från kusten. I synnerhet
            väg 153 som får representera områdets avsaknad av prioritering
            i infrastruktursatsningar då den senaste större insatsen gjordes
            1955 i form av asfaltering sträckan Varberg–Rolfstorp. I området
            finns Sveriges största turistmål och handelscentrum, Gekås Ullared,
            som varje år ökar sitt besöksantal med 10 procent. Detta gör det
            till en av de större arbetsplatserna i regionen. I princip alla
            kommer till arbetet vägledes, majoriteten på länsväg 153 eller
            154, från Varberg eller Falkenberg. Trafikflödet kan antas öka
            även framdeles, inte minst i och med järnvägs­tunneln i Varberg
            som börjar byggas 2019 och som ytterligare kommer att medverka
            till högre attraktionskraft i området. Dessutom ser vi hur flera
            av de stora företagen inom träindustrin koncentrerar sin verksamhet
            till Varberg och även expanderar kraftigt. Detta leder naturligtvis
            till ett ökat flöde av främst tunga transporter.
          </p>
          <head xml:id="i-J4McubYEVikMBHsy8NaLJE" type="h2">
            Hamnar
          </head>
          <p xml:id="i-DGvQ5H4bbvswDx6PTXrkCh">
            Halmstads, Varbergs och Falkenbergs hamnar är viktiga delar av
            det svenska transport­systemet. Hamnarna är därmed av nationellt
            intresse. Transporterna mellan Sverige och Central- och Östeuropa
            väntas öka kraftigt de närmaste åren. Det är viktigt att dessa
            transporter kan tas om hand på ett effektivt och miljövänligt
            sätt. För att främja över­flyttningen av godstransporter från
            väg till sjöfart behövs ett fullgott infrastrukturnät i anslutning
            till ovan nämnda hamnar.
          </p>
          <head xml:id="i-Au1x6wGuHPh1QCcHPin5iJ" type="h2">
            Flygtrafik
          </head>
          <p xml:id="i-XwCp4TCZEgMbeGN5HxG2p4">
            Den kommunägda Halmstad City Airport är Hallands enda kommersiella
            flygplats. På samma gång är den av stort nationellt intresse genom
            både brandövervakningen och räddningsflyget som bedrivs där. Dock
            torde det största nationella intresset komma genom den betydande
            försvarsverksamhet som bedrivs vid Halmstads garnison (Luftvärnsregementet,
            Försvarsmaktens tekniska skola och Militärhögskolan) för vilka
            tillgången till en flygplats är helt avgörande. I det sammanhanget
            är det inte rimligt att hela ansvaret för flygplatsen ska ligga
            i en enskild kommuns händer.
          </p>
          <p xml:id="i-Ca9NX4tc16gJheBCLkf9FH">
            För en god internationell tillgänglighet är Halland beroende
            av goda förbindelser till Landvetter och Copenhagen Airport. Copenhagen
            Airport nås idag via Västkustbanan medan Landvetter ännu saknar
            järnvägsförbindelse. En ny järnvägsförbindelse till Land­vetter
            med station i Mölndal skulle förbättra tillgängligheten avsevärt
            och samtidigt avlasta Göteborgs C.
          </p>
        </div>
        <div type="motSignatures">
          <list>
            <item xml:id="i-Leob9oXRkEc5F4bpsWTUmR">
              Lars Püss (M)
            </item>
            <item xml:id="i-TERRU4cvkS6EnCrJgw1326">
              Ulrika Jörgensen (M)
            </item>
            <item xml:id="i-CvCWiasfT8iYhiC8xEsofv">
              Helena Storckenfeldt (M)
            </item>
          </list>
        </div>
      </div>
    </body>
  </text>
</TEI>
