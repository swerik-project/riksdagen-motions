<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-02740">
  <teiHeader>
    <fileDesc>
      <titleStmt>
        <title>Sverige hör hemma i demokratiernas försvarsförbund</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2740 av Fredrik Malm m.fl. (L)</title>
          <idno type="rdwebb">H7022740</idno>
          <rs type="number">2740</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7022740/text</ref>
          <ref type="dokument_url_html">http://data.riksdagen.se/dokument/H7022740</ref>
          <ref type="dokumentstatus_url_xml">http://data.riksdagen.se/dokumentstatus/H7022740</ref>
          <ref type="docx">http://data.riksdagen.se/fil/26F44060-4984-4C06-8D46-C01B2DD54CE2</ref>
          <ref type="pdf">http://data.riksdagen.se/fil/29B20B98-C190-4DC8-8161-E4BBF211479D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6TutJdsfuvHKqwMQMBoH1k" type="signed"/>
        <correspContext corresp="i-6TutJdsfuvHKqwMQMBoH1k">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
        </correspContext>
        <correspAction xml:id="i-46znh1mR2HhbQ6WT3wZQGj" type="submitted">
          <date when="2019-10-03"/>
          <time when="12:23:26"/>
        </correspAction>
        <correspAction xml:id="i-3HoWU97Vr3rkzq5UeqNz5k" type="reviewed">
          <date when="2019-10-03"/>
          <time when="14:08:50"/>
        </correspAction>
        <correspAction xml:id="i-MTXc8iGu8HYY4wKwCDLJUC" type="referred">
          <date when="2019-10-11"/>
        </correspAction>
        <correspAction xml:id="i-CMWTYk4eFjwuMzPUjNb3jJ" type="assigned">
          <date when="2020-12-15"/>
          <time when="11:46:11"/>
        </correspAction>
        <correspContext corresp="i-CMWTYk4eFjwuMzPUjNb3jJ">
          <ref type="assignedTo">Utrikesutskottet</ref>
        </correspContext>
        <correspAction xml:id="i-4BkpDNrVUyup4vbGJnwp8V" type="behandlas_i"/>
        <correspContext corresp="i-4BkpDNrVUyup4vbGJnwp8V">
          <ref type="uppgift">2020/21:UFöU4</ref>
          <ref type="ref_dok_id">H801UFöU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UFöU4</ref>
          <ref type="ref_dok_titel">Säkerhetspolitisk inriktning - Totalförsvaret 2021-2025</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Pg4p8KGjs22AQTjHZ5sJs4" type="motHeader">
        <div xml:id="i-AfTyCEYrBCTfXbMQoZuvT1" type="motTitle">
          Motion till riksdagen 2019/20:2740 av Fredrik Malm m.fl. (L)
          Sverige hör hemma i demokratiernas försvarsförbund
        </div>
      </div>
      <div xml:id="i-NSCyGzVmABwv8R7CztH1iA" type="motBody">
        <div xml:id="i-9msKY5Vy9SXzAGB9JoS2j6" type="motProposal" subtype="förslag">
          <head xml:id="i-RDbv32zXYtiC8gUBBWFRDt">
            Förslag till riksdagsbeslut
          </head>
          <list xml:id="i-R3Gj8QNcoWXLJ98erwRhbP" style="ol">
            <item xml:id="i-9GuqTTPwbdtpiEQzDjdQWm">
              Riksdagen ställer sig bakom det som anförs i motionen om att
              skyndsamt ansöka om medlemskap i Nato och tillkännager detta för
              regeringen.
            </item>
            <item xml:id="i-8RAM7beZXKeg8E3emg5wbr">
              Riksdagen ställer sig bakom det som anförs i motionen om att
              Sverige som Natomedlem ska verka för att ett demokratikrav införs
              i Nato och tillkännager detta för regeringen.
            </item>
          </list>
        </div>
        <div xml:id="i-JLjJqDfwHToLo8N9FmNZoZ" type="motContent">
          <head xml:id="i-LRKx6mHf9AJhCrjzV83Frp" type="h1">
            Motivering
          </head>
          <p xml:id="i-USxyvS68afMLGfKDukhpyt">
            2019 markerar det år då Sverige till slut åtnjöt en bred parlamentarisk
            samsyn kring att vi lever i en militärt och politiskt orolig tid.
            Åtgärder i form av kraftigt ökade anslag till försvarets olika
            funktioner har nu påbörjats för att bryta trettio år av nedmontering
            inom militären och det civila försvaret. Det är nu dags för nästa
            paradigmskifte inom svensk försvarspolitik. Det är dags att vi
            uppnår en parlamentarisk majoritet gällande att Sverige behöver
            ett fördjupat samarbete med andra länder för att uppnå långvarig
            fred och frihet. Liberalerna har i drygt tjugo år drivit frågan
            om ett Natomedlemskap; i början var vi helt ensamma. Under Liberalernas
            tid i regering 2006–2014 drev vi frågan, utan framgång. I skrivande
            stund är hälften av riksdagens partier för ett sådant medlem­skap.
            När riksdagen nu är ense om hotbilden, bör den dessutom inse att
            oaktat ekono­miska medel så kan Sverige inte ensamt försvara sig
            mot en fientlig stormakt, inte ensamt, men tillsammans med andra
            demokratiskt allierade. Sverige hör hemma i demo­kratiernas försvarsförbund.
          </p>
          <head xml:id="i-YHKq7nNxxiQr8SNUNDL9GV" type="h2">
            Hotbilden mot Sverige
          </head>
          <p xml:id="i-QizDueN5RJrYGAaJMdtUwd">
            Att Ryssland utvecklats i allt mer aggressiv riktning måste styra
            våra säkerhetspolitiska vägval. Sedan sekelskiftet har Ryssland
            gått från en lovande demokratisk utveckling till att bli en auktoritär
            stat som har invaderat två andra europeiska länder. I och med
            den ryska aggressionen mot Georgien 2008 sänktes den ryska tröskeln
            för att använda mili­tärt våld i närområdet rejält. Sedan dess
            har en stor militär upprustning pågått. Senare års ökade repression
            mot det civila samhället, hot mot journalister och kränkningarna
            av hbtq-personers rättigheter visar att den politiska utvecklingen
            på ett alarmerande sätt går åt fel håll. Den ökande ryska militära
            förmågan och brutaliseringen av det ryska ledar­skapet i kombination
            med den pågående försvagningen av demokratiska strukturer är en
            riskfaktor. Sverige behöver vidta både förebyggande åtgärder,
            skärpta sanktioner och mjuka insatser för att skydda svenskars
            frihet, men också bidra till att förbättra förutsätt­ningarna
            för ett framtida demokratiskt Ryssland, något vi beskriver mer
            ingående i partiets Rysslandsmotion.
          </p>
          <p xml:id="i-6pSPpfs4uThvZawNsJyQV7">
            Rysslands stormaktsambitioner har under de senaste åren tagit
            sig uttryck i agg­ressiva påtryckningar gentemot länder i närområdet
            som Moldavien, Armenien, Georgien och inte minst Ukraina. Fortfarande
            är två georgiska regioner under rysk ockupation. Den ryska aggressiviteten
            nådde en ny gräns då Ryssland i mars 2014 gick in med militär
            och annekterade Krimhalvön. Det ryska agerandet förklarades med
            behovet av att försvara den ryska minoritetens rättigheter. I
            själva verket handlade det om att säkra strategiska land- och
            kustområden och hindra Ukrainas integration med väst. Sverige
            måste verka för att stötta den nya demokratiskt valda ukrainska
            reger­ingens strävanden att närma sig Västeuropa och ansöka om
            ett Natomedlemskap och, på sikt, ett EU-medlemskap.
          </p>
          <p xml:id="i-WHHRxjrTzqEKmxFhQ4C5EJ">
            Det ryska agerandet strider mot såväl internationell rätt som
            de avtal som Ryssland ingått. Införlivandet av Krim är ett öppet
            brott mot internationell folkrätt och hotar den säkerhetspolitiska
            ordning som rått i Europa sedan Helsingforsslutakten. Det ryska
            agerandet kommer att få följder för Europas säkerhetspolitik under
            lång tid framöver. De skäl som Putin angav för inmarschen i Georgien
            2008 och Krim 2014 skulle likaväl kunna åberopas mot de baltiska
            länderna. Efter Rysslands annektering av Krim och Georgien är
            oron för krig stor i Baltikum. De senaste åren har de baltiska
            länderna kontinuerligt rapporterat om destabiliseringsattacker
            från Ryssland, attacker som beskrivs som stresstest för att testa
            försvararnas kapacitet att möta en angripare. För de baltiska
            länderna utgör dessutom Sverige en säkerhetspolitisk osäkerhetsfaktor.
            De baltiska länderna vet inte var Sverige står, ifall Ryssland
            skulle angripa, och vår låga kapacitet att försvara luftrum och
            Gotland utgör en svag punkt i en situation då Nato måste försvara
            Baltikum. I valet mellan baltisk demokrati och en auktoritär rysk
            regim får Sverige aldrig någonsin tveka.
          </p>
          <p xml:id="i-CiQ9QcumSahuT4trkrNYNq">
            FOI beskriver hur Ryssland uppnått en regional militär överlägsenhet
            i norra Europa. Ryska stridskrafter uppvisar ett mer aggressivt
            militärt övningsmönster över Östersjön och vi har sedan 2014 sett
            hur den militära aktiviteten i och runt Östersjön ökat. Vi har
            bortom allt rimligt tvivel enligt Försvarsmakten upplevt en bedömd
            ubåts­kränkning. Vårt land, liksom våra nordiska grannländer,
            har utsatts för upprepade ryska kränkningar i luften och till
            sjöss. Ryssland genomförde i mars 2013 simulerade kärn­vapenanfall
            mot Sverige och under 2018 fick Iskandermissiler en fast placering
            i Kaliningrad. Det innebär att stora delar av Sverige kan nås
            av ryska massförstörelse­vapen – vi kan inte hantera den situationen
            själva.
          </p>
          <p xml:id="i-PAB7GCcvhRem7mMrvGKmXK">
            Ett Natomedlemskap säkerställer fred och frihet tillsammans med
            andra länder som sedan andra världskrigets slut har försvarat
            det fria Europa. Ett medlemskap i Nato skulle skapa förutsättningar
            för ett djupt och förtroendefullt samarbete med de övriga nordiska
            och baltiska länderna. Vi skulle vara med och fatta beslut i stället
            för att passivt invänta andras ställningstaganden. Vi skulle,
            precis som övriga medlemmar, också ha vetorätt när det gäller
            beslut om nya insatser.
          </p>
          <p xml:id="i-XiHQ4ypaYmLEzRcC4AmrsR">
            Självklart har Ryssland länge utgått från att Sverige kommer
            att samverka med Nato i kris såväl som krig. Vårt försvar är helt
            förberett och anpassat till nära samarbete med Natoländerna. Samtidigt
            saknar vi den säkerhet som enbart följer med ett medlemskap. Vi
            befinner oss i ett säkerhetspolitiskt ingenmansland. Å ena sidan
            har vi ingen trovär­dig alliansfrihet, å andra sidan inte heller
            några säkerhetsgarantier. Det är en mycket farlig position för
            ett litet land med ett utsatt geostrategiskt läge.
          </p>
          <p xml:id="i-JWe2LCgigCNM86Z9Q3PDoM">
            Liberalerna krävde i de förhandlingar om försvarsbeslutet som
            fördes under 2015 att regeringen skulle utreda ett Natomedlemskap.
            I stället kom regeringen och Moderaterna, Centerpartiet och Kristdemokraterna
            överens om en allmängiltig säkerhetspolitisk utredning om för-
            och nackdelar med Sveriges internationella samarbeten i stort
            – i princip detsamma som Tomas Bertelman redan gjort.
          </p>
          <p xml:id="i-2abL48XGQT2EBfrzFc836b">
            Trots att försvarsbeslutet 2015 ville undvika en utvärdering
            av den militära allians­friheten är den samlade bilden i den nya
            utredningen att Sverige omedelbart bör överge denna för att gå
            med i Nato. Utredaren, ambassadör Krister Bringéus, pekar där
            på det faktum att Sverige inte kan försvara sig självt och att
            det för att vi ska kunna få hjälp krävs ett Natomedlemskap. Slutsatsen
            är att det stärker inte bara den svenska nationella säkerheten
            utan också stabiliteten och förutsägbarheten i hela Östersjöregionen.
            Det är nu dags för Sverige att ta nästa steg. Regeringen samt
            de fyra borgerliga partierna bör gemensamt utarbeta en färdplan
            för ett svenskt Natomedlemskap.
          </p>
          <p xml:id="i-YK8GbjSaHLuzBpKTBXPWUS">
            En sådan färdplan bör innehålla dels en tidtabell för den formella
            ansöknings- och beslutsprocessen, dels vilka steg som ska tas
            under tiden fram till fullt medlemskap vad avser planerings- och
            stabsförberedelser inom både Försvarsmakten och utrikesförvaltningen.
          </p>
          <head xml:id="i-NmevHKnBLLz6HidvtQEiKm" type="h2">
            Inför ett demokratikrav i Nato
          </head>
          <p xml:id="i-6jHLFUYtd5W2AUcjqQBu4A">
            För Liberalerna är demokrati, mänskliga rättigheter och frihandel
            de främsta medlen för att lösa de globala utmaningarna. Vi vill
            därför exempelvis ställa krav på demokratiska framsteg för att
            erhålla svenskt bistånd. Vi vill skärpa kraven på demokrati och
            respekt för mänskliga rättigheter i EU. Vi har infört ett demokratikriterium
            vid export av krigs­materiel, och vi vill införa ett demokratikrav
            för medlemskap i FN:s råd för mänskliga rättigheter. Samma sak
            bör även gälla för Nato. En organisation som tillkom för att skydda
            den västerländska demokratin borde ställa krav på demokrati för
            medlemskap.
          </p>
          <p xml:id="i-9DatvmkyoNgFqxPDRWLmkH">
            Efter att Sverige blivit medlem i Nato bör vi därför agera för
            att införa ett demo­kratikrav i organisationen. Nya medlemsansökningar
            måste därför, i likhet med inom exempelvis EU, uppfylla liberala
            grundförutsättningar. Samtidigt bör befintliga medlemsländer granskas
            vilket bör resultera i att Turkiet lämnar. Under 2000-talet har
            vi sett hur Turkiet steg för steg har omvandlats till en auktoritär
            stat. Tidigare fanns förhoppningar om att Turkiet skulle kunna
            bli en sekulär demokrati som på sikt även skulle kunna ingå i
            den europeiska gemenskapen. Efter år av islamisering, strypt press
            och förföljelse av den kurdiska befolkningen verkar den förhoppningen
            vara ett minne blott. Turkiets medlemskap urholkar Natos demokratitrovärdighet
            men också organi­sationens säkerhet, som vi kan se i Syrien där
            Turkiet och USA indirekt krigar mot varandra.
          </p>
          <p xml:id="i-ER3sXYQSpaTcfvQqtsKNig">
            Framtiden är oviss och vi vet inte vilken utveckling som kommer
            att ske i flertalet europeiska länder med populistiska regeringar.
            Ifall demokratiernas försvarsförbund tummar på demokratin riskerar
            syftet med organisationen att urholkas. Därför behöver Nato ställa
            högre krav på demokrati. Samtidigt är ett demokratikrav av högsta
            betydelse för att hindra länder med diktaturstyren från att släppas
            in i organisationen. Men det kan Sverige endast påverka om vi
            är medlemmar.
          </p>
          <p xml:id="i-9PaPZGkeEQQFpHmv81tDF9">
            För Liberalerna är ekvationen entydig. Vi behöver Nato för att
            garantera tio miljoner svenskars frihet och vi vill att Nato ska
            bli en mer liberal organisation. För att påverka Natos inriktning
            och säkerställa vår frihet måste vi därför bli medlemmar.
          </p>
        </div>
        <div xml:id="i-JQC38jitmcdJdG3grdg7mh" type="motSignatures">
          <list xml:id="i-CTFPnFuQE1DH11R9oGpwT3">
            <item xml:id="i-3RsrCzhL1NhgmwVXZuz8ox" who="i-AHfQ621Fp1orxTGB2WDjUY">
              Fredrik Malm (L)
            </item>
            <item xml:id="i-KphDLuzyLVRKTPY9FKHrEh" who="i-BUYvEhrSc9gnHcd6iS4eDJ">
              Allan Widman (L)
            </item>
            <item xml:id="i-QJGKtGfwsRfXtMZYjs4vqV" who="i-PyYxwdbw2KYpXyCWKWHmmT">
              Johan Pehrson (L)
            </item>
            <item xml:id="i-Sd9v2ZZXHU3fkgnJwddRnU" who="i-Af4Qh6NyHu5cGbpwa97J5Y">
              Maria Nilsson (L)
            </item>
            <item xml:id="i-7D31jRfFqrirXubrXjhzXa" who="i-HzxR5drvvumXGW3Fi7DiXX">
              Lina Nordquist (L)
            </item>
            <item xml:id="i-UTvLcorbVTSdgJ7iga9xPw" who="i-UJJVMVCt6SsjV39Hi1tTYi">
              Gulan Avci (L)
            </item>
            <item xml:id="i-7Ycxyv1K7aUjQRC2sf8ua5" who="i-U6F8gqiuV2DEZN1aMhyDnJ">
              Christer Nylander (L)
            </item>
            <item xml:id="i-3cXdiBzd6Eprp7xnUwi3G7" who="i-VBA6eUH2CpmPZFgqzCpt9N">
              Mats Persson (L)
            </item>
          </list>
        </div>
      </div>
    </body>
  </text>
</TEI>
