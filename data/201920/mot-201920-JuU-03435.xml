<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03435">
  <teiHeader>
    <fileDesc>
      <titleStmt>
        <title>med anledning av prop. 2019/20:38 Samarbete mellan svenska och norska särskilda insatsgrupper i krissituationer</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3435 av Linda Westerlund Snecker m.fl. (V)</title>
          <idno type="rdwebb">H7023435</idno>
          <rs type="number">3435</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023435/text</ref>
          <ref type="dokument_url_html">http://data.riksdagen.se/dokument/H7023435</ref>
          <ref type="dokumentstatus_url_xml">http://data.riksdagen.se/dokumentstatus/H7023435</ref>
          <ref type="docx">http://data.riksdagen.se/fil/857AFB79-5F4E-4FF8-88F8-5F3CF34FDF3E</ref>
          <ref type="pdf">http://data.riksdagen.se/fil/4788C742-C91C-4FD7-BDAF-266FDC83E0AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QrM2K68xswQSSx6FqpJ5PK" type="basedOn"/>
        <correspContext corresp="i-QrM2K68xswQSSx6FqpJ5PK">
          <ref>Proposition 2019/20:38</ref>
        </correspContext>
        <correspAction xml:id="i-2FUJWRvWUYbwBHhscLFNej" type="signed"/>
        <correspContext corresp="i-2FUJWRvWUYbwBHhscLFNej">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-3vVbE6Vho1tZjyDb7PiCnp" type="submitted">
          <date when="2019-11-26"/>
          <time when="12:51:38"/>
        </correspAction>
        <correspAction xml:id="i-E99sb9gNu4F7kQvhZcape4" type="dismissed">
          <date when="2019-11-28"/>
        </correspAction>
        <correspAction xml:id="i-3xQcV47udiCJmacYjoWCqv" type="reviewed">
          <date when="2019-11-28"/>
          <time when="12:35:17"/>
        </correspAction>
        <correspAction xml:id="i-YHMQ1DtLUZ9gxtcruuJmdn" type="referred">
          <date when="2019-11-29"/>
        </correspAction>
        <correspAction xml:id="i-Hu7nL4CRfRMUvCUYqchEPQ" type="assigned">
          <date when="2022-03-24"/>
          <time when="18:04:55"/>
        </correspAction>
        <correspContext corresp="i-Hu7nL4CRfRMUvCUYqchEPQ">
          <ref type="assignedTo">Justitieutskottet</ref>
        </correspContext>
        <correspAction xml:id="i-NwvactrMfReUSPpRiti5zB" type="behandlas_i"/>
        <correspContext corresp="i-NwvactrMfReUSPpRiti5zB">
          <ref type="uppgift">2019/20:JuU18</ref>
          <ref type="ref_dok_id">H701JuU18</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU18</ref>
          <ref type="ref_dok_titel">Samarbete mellan svenska och norska särskilda insatsgrupper i krissituationer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:3435 av Linda Westerlund Snecker
          m.fl. (V) med anledning av prop. 2019/20:38 Samarbete mellan svenska
          och norska särskilda insatsgrupper i krissituationer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-8Kb6NnLMo1qz7hEea89CFc">
            1 Förslag till riksdagsbeslut
          </head>
          <list style="ol">
            <item xml:id="i-4NkTBCdp67sC4xN65XwsAs">
              Riksdagen ställer sig bakom det som anförs i motionen om att
              regeringen bör återkomma till riksdagen med ett förslag om stärkta
              tillsynsmöjligheter för Justitieombudsmannen och Justitiekanslern
              vid främmande stats myndighetsutövning i Sverige och tillkännager
              detta för regeringen.
            </item>
            <item xml:id="i-UiTBHeHfxfcAe6Edz5qy1x">
              Riksdagen ställer sig bakom det som anförs i motionen om att
              regeringen bör tillsätta en utredning för att se över frågan om
              hur vapen kan få användas på ett rättssäkert och tydligt avgränsat
              sätt av utländska tjänstemän i Sverige och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-BXYpxNLHSahQQGkofAHkfm" type="h1">
            2 Inledning
          </head>
          <p xml:id="i-y7i6Fraydv22iEw7xQFDe">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Vi vill samtidigt
            inte försvåra de brottsbekämpande myndigheternas arbete med att
            utreda och beivra brott. Därför är vi även angelägna om att det
            finns ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. I stället för att hasta igenom ny straffrättslig
            lagstiftning som under tidigare mandatperioder bör det förebyggande
            arbetet förbättras. Förutsättningarna för att tillämpa befintlig
            lagstiftning ska vara goda och lagstiftningen måste förstärkas
            där behov finns så att brottsbekämpningen blir effektiv. Samtidigt
            måste de som har till uppgift att motverka, förhindra och lagföra
            grov brottslighet få rätt resurser för att fullgöra sin uppgift.
          </p>
          <head xml:id="i-nzYEDiMgr41JdUv4Lc58r" type="h1">
            3 Regeringens förslag
          </head>
          <p xml:id="i-Tp7czArWNhv3HVKHyGheB4">
            Förslagen innebär att den svenska polisen ska få ta emot bistånd
            från norska särskilda insatsgrupper. Biståndet ska lämnas till
            en svensk särskild insatsgrupp och kan bestå av utrustning, expertis
            eller genomförandet av operationer där norska tjänstemän agerar
            i en stödfunktion. Vid operationer av det senare slaget ska norska
            tjänstemän få ges polisiära befogenheter i Sverige. I korthet
            omfattas de befogenheter som svenska polismän har enligt polislagen
            och vissa andra i rättegångsbalken angivna befogenheter, t.ex.
            att gripa någon eller besluta om kroppsvisitation. De norska tjänstemännen
            ska även ha samma rätt som svenska poliser att använda tjänstevapen
            och annan liknande utrustning.
          </p>
          <p xml:id="i-PpDnzM9ZGXpiBoKE9cA4bs">
            Förslagen anknyter till redan gällande bestämmelser om samarbete
            enligt Atlasrådsbeslutet, ett EU-beslut som genomfördes i svensk
            rätt 2017. Eftersom Norge inte är medlem i EU är syftet med regeringens
            förslag att möjliggöra ett liknande polisiärt samarbete med Norge
            som mellan Sverige och övriga EU-länder för att förhindra eller
            ingripa mot terroristbrott – detta genom att riksdagen godkänner
            ett särskilt avtal om samarbete med Norge som sedan genomförs
            genom bestämmelser i lagen (2017:496) om internationellt polisiärt
            samarbete.
          </p>
          <head xml:id="i-h6KQ8cGZsx4a5Saatc1om" type="h1">
            4 Vänsterpartiets ställningstagande
          </head>
          <p xml:id="i-HvuCU9ytiDtB9MzMK6kgvf">
            Vänsterpartiet delar regeringens bedömning att det är viktigt
            med samarbete och är positivt till att samarbeta med andra länder
            för att exempelvis bekämpa allvarlig brottslighet och lämna bistånd
            vid naturkatastrofer och kriser. Ett utökat gränsöverskridande
            samarbete får dock inte försvaga rättssäkerheten.
          </p>
          <p xml:id="i-Y8Pu6KBswnseqbukZUTuWT">
            I samband med att Atlasrådsbeslutet genomfördes i svensk rätt
            genom bestämmelser i lagen (2017:496) om internationellt polisiärt
            samarbete (se prop. 2016/17:139 Nya möjligheter till operativt
            polissamarbete med andra stater) motionerade Vänsterpartiet om
            att regeringen skulle ändra sitt förslag så att en främmande stat
            inte ska kunna utöva myndighet i Sverige och utländska tjänstemän
            inte ska ges rätt att använda vapen på samma sätt som svensk polis.
            Många av de synpunkter vi framförde i detta sammanhang gör sig
            fortfarande gällande.
          </p>
          <p xml:id="i-UqZK3tDrsp4EgWLSemHD3z">
            Om en svensk myndighetsuppgift utförs av en utländsk stat, måste
            medborgarna kunna förvänta sig lika hög grad av rättssäkerhet
            och kvalitet som om uppgiften utförs av en nationell myndighet.
            Den myndighetsutövning som nu föreslås ska få utföras av utländsk
            stat är dock inte vilken uppgift som helst utan tillhör statens
            kärnverksamheter och utgör dessutom en del av statens våldsmonopol.
            Utöver den principiellt viktiga frågan om att frångå nuvarande
            ordning och låta utländsk stat utöva myndighet mot svenska medborgare
            på svenskt territorium innebär således förslaget ytterst att ge
            utländska tjänstemän rätten att bruka dödligt våld mot svenska
            medborgare (se mot. 2016/17:3679).
          </p>
          <head xml:id="i-jYwKgpgMYpvEY4oC9wwGd" type="h2">
            4.1 Myndigheternas tillsyn
          </head>
          <p xml:id="i-SyumZEzxSnsK55KW1pT75d">
            Vänsterpartiet har, liksom i det tidigare ärendet, framför allt
            invändningar mot de svenska myndigheternas bristande tillsynsmöjligheter
            över de utländska poliser som kommer att omfattas av den nya regleringen.
            Enligt regeringens förslag ska norska tjänstemän som deltar i
            det avsedda samarbetet vara skyldiga att följa svensk rätt och
            de instruktioner som meddelas av Polismyndigheten eller Säkerhetspolisen.
            Vidare ska brottsbalkens regler om tjänstemäns särskilda skydd
            mot bl.a. hot och våld och ansvar för bl.a. mutbrott och brott
            mot tystnadsplikten vara tillämpliga även på de norska tjänstemännen.
            Brott som begås i Sverige av utländska tjänstemän som tjänstgör
            i landet ska lagföras enligt redan gällande regler i brottsbalken.
            Däremot väljer regeringen att inte införa några bestämmelser om
            tillsyn över norska tjänstemän som deltar i avsett samarbete.
            Enligt Vänsterpartiet är det mycket bekymmersamt att de utländska
            poliser som kan komma att verka i Sverige enligt såväl gällande
            som föreslagna bestämmelser inte är underställda svenska myndigheters
            tillsyn. Advokatsamfundet skriver i sitt remissvar att rättssäkerhet
            och kvalitet riskerar att försämras om norska tjänstemän inte
            står under direkt tillsyn av Justitiekanslern (JK) och Justitieombudsmannen
            (JO). Samarbetsinsatserna kommer visserligen att stå under ledning
            av Polismyndigheten, vilket regeringen menar ger JK och JO möjlighet
            att inom ramen för sina granskningar av svensk polis även beakta,
            utreda och bedöma utländska tjänstemäns agerande.
          </p>
          <p xml:id="i-NqzCEeDfgRcJy4pmg5e6tz">
            JO och JK fyller viktiga funktioner för upprätthållandet av rättssäkerhet
            och kvalitet i myndighetsutövningen. Det är därför viktigt att
            bedömningar som görs av dessa myndigheter får en återverkan hos
            de utländska polismän som agerar i Sverige. I likhet med remissinstansen
            Advokatsamfundet anser Vänsterpartiet att det är tveksamt om det
            är tillräckligt att Polismyndigheten omfattas av tillsynen. Mot
            bakgrund av att de utländska tjänstemännen inte direkt kommer
            att stå under JO:s och JK:s tillsyn ifrågasätter Vänsterpartiet
            om de nya samarbetsformerna verkligen kan sägas vara omgärdade
            av tillräckliga rättssäkerhetsgarantier. Vi anser inte att det
            är en tillräckligt god ordning att förlita sig på att JO och JK
            självmant utreder utländska tjänstemäns agerande i Sverige och
            att de utländska myndigheterna sedan rättar sig efter de synpunkter
            som framförs. Att inte låta utländsk polis vara underställd JO:s
            och JK:s tillsyn kan även komma att uppfattas som att dessa tjänstemän
            har en särställning, vilket i sin tur kan hota tilltron till systemet.
          </p>
          <p xml:id="i-XhxvwqJxb9SEnWNeZKcm22">
            Regeringen bör återkomma till riksdagen med ett förslag om stärkta
            tillsyns-möjligheter för Justitieombudsmannen och Justitiekanslern
            vid främmande stats myndighetsutövning i Sverige. Detta bör riksdagen
            ställa sig bakom och ge regeringen till känna.
          </p>
          <head xml:id="i-NPpV6JtXDqokpSgDyQc6KT" type="h2">
            4.2 Rätten att bära tjänstevapen
          </head>
          <p xml:id="i-FxYpZZyEXEddKT71QtXFjm">
            Statens våldsmonopol måste enligt vår mening vara särskilt omgärdat
            av rättssäkerhetsgarantier. Regeringen föreslår att en överenskommelse
            enligt de nya bestämmelserna där norska tjänstemän ska delta i
            samarbete i Sverige ska avse en insats som är klart avgränsad.
            En överenskommelse om samarbete ska bl.a. reglera insatsens syfte,
            tid och plats, vilka norska tjänstemän som ska delta och vilka
            befogenheter och vapen de ska få ha. De norska tjänstemän som
            getts polisiära befogenheter vid samarbete ska ha samma rätt att
            använda tjänstevapen eller annan utrustning som svenska poliser.
            Den föreslagna regleringen motsvarar vad som redan gäller poliser
            från andra EU-länder enligt lagen (2017:496) om internationellt
            polisiärt samarbete. Vänsterpartiet anser att det är djupt problematiskt
            att delar av statens yttersta myndighetsutövning på detta sätt
            kan delegeras till utländska tjänstemän utan att frågan om rättssäkerhet
            nämnvärt utretts. Dessutom är bristen på svenska myndigheters
            kontrollmöjligheter uppenbar. Vi anser inte att regeringens förslag
            om vad en överenskommelse om samarbete ska innehålla för att vara
            avgränsad är tillräckligt tydligt. Vi inser dock att det finns
            allvarliga situationer, t.ex. ett pågående terrorbrott, där polisiärt
            samarbete kan behöva innefatta utländska polisers användande av
            vapen. Men för att denna befogenhet ska framstå som proportionerlig
            bör enligt vår mening frågan om rättssäkerhet och tydliga avgränsningar
            utredas ytterligare.
          </p>
          <p xml:id="i-QERa2akw7WNBYbAzTr7HXn">
            Regeringen bör tillsätta en utredning för att se över frågan
            om hur vapen kan få användas på ett rättssäkert och tydligt avgränsat
            sätt av utländska tjänstemän i Sverige. Detta bör riksdagen ställa
            sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-7kBL7R2BHyyTtfVk9gjfXK" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-EVJ1Z6L5qXUp5xu6X4mB4J" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-FACF6EpCSupKVQU2XKLR1F" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-2J1m11N2UGBXouVnTuNNJB" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-CE3zo321GF5ufZeacYLqra" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
