<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00598">
  <teiHeader>
    <fileDesc>
      <titleStmt>
        <title>Världens bästa lärare i Sverige</title>
        <author corresp="i-3pb3B2MkmEoxSvMpXK9cHQ">av Marie Granlund m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Världens bästa lärare i Sverige</title>
          <idno type="rdwebb">GW02Ub598</idno>
          <rs type="number">Ub598</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub598/text</ref>
          <ref type="dokument_url_html">http://data.riksdagen.se/dokument/GW02Ub598</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub598</ref>
          <ref type="doc">http://data.riksdagen.se/fil/35EFF7F1-B411-4E6C-A5A4-DA56B563B383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3pb3B2MkmEoxSvMpXK9cHQ</idno>
            <name>Marie Granlund</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Spsbo7A5zikEeUY3JEYcNV</idno>
            <name>Mikael Damberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-7AB63eqvrGXGCT1mpkEM3J</idno>
            <name>Louise Malmström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KTYc2rBrcxPNyJRR5s4dQD</idno>
            <name>Peter Hultqvist</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YG3se2hZeuEdiGKSwKyaKF</idno>
            <name>Caroline Helmersson-Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Vw3jBQw26TxFbXrsoKmCH2</idno>
            <name>Roland Bäckman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7WBXNNM45gc7CJyRrKWZsn" type="signed"/>
        <correspContext corresp="i-7WBXNNM45gc7CJyRrKWZsn">
          <note type="signatory" corresp="i-3pb3B2MkmEoxSvMpXK9cHQ"/>
          <note type="signatory" corresp="i-Spsbo7A5zikEeUY3JEYcNV"/>
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-7AB63eqvrGXGCT1mpkEM3J"/>
          <note type="signatory" corresp="i-KTYc2rBrcxPNyJRR5s4dQD"/>
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-YG3se2hZeuEdiGKSwKyaKF"/>
          <note type="signatory" corresp="i-Vw3jBQw26TxFbXrsoKmCH2"/>
        </correspContext>
        <correspAction xml:id="i-HFLNe1oyZkrCTQQzhYGrfJ" type="numbering">
          <date when="2008-10-09"/>
        </correspAction>
        <correspAction xml:id="i-Vfw1oqYUY5PkxZ7RBiHtap" type="submission">
          <date when="2008-10-07"/>
        </correspAction>
        <correspAction xml:id="i-3r2Rk2YChqHNe5GQzbqEdc" type="transfer">
          <date when="2008-10-07"/>
        </correspAction>
        <correspAction xml:id="i-MtMXTuv9k8vUGZrVd67CEg" type="assigned"/>
        <correspContext corresp="i-MtMXTuv9k8vUGZrVd67CEg">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MwLXfftW1UwJXfZNUHYM9o">
            Förslag till riksdagsbeslut
          </head>
          <list style="ol">
            <item xml:id="i-3iyeYXrNRmhCwUijW6FXke">
              Riksdagen tillkännager för regeringen som sin mening vad som
              anförs i motionen om att Sverige ska ha världens bästa lärare.
            </item>
            <item xml:id="i-SJw4VTM8Jt57nmapedZovd">
              Riksdagen tillkännager för regeringen som sin mening vad som
              anförs i motionen om lärares möjlighet att utvecklas och specialisera
              sig i yrket genom en kontinuerlig kompetensutveckling.
            </item>
            <item xml:id="i-4iJbEgGBu2aMkyJGB8AkFb">
              Riksdagen tillkännager för regeringen som sin mening vad som
              anförs i motionen om andelen disputerade lärare på lärosäten med
              lärarutbildning.
            </item>
            <item xml:id="i-GN1wqfYXYk1f3xNbrGHHLE">
              Riksdagen tillkännager för regeringen som sin mening vad som
              anförs i motionen om nya intagningsregler till lärarutbildningen.
            </item>
            <item xml:id="i-MhuNAtvtahYGbFfECu719z">
              Riksdagen tillkännager för regeringen som sin mening vad som
              anförs i motionen om lärarens kommunikativa förmåga inom lärarutbildningen
              och i kompetensutvecklingen.
            </item>
            <item xml:id="i-8q3syZGN575dDw9b38VGqn">
              Riksdagen tillkännager för regeringen som sin mening vad som
              anförs i motionen om skolpersonal som arbetar med utveckling,
              rådgivning och särskilda problem.
            </item>
            <item xml:id="i-CYtArBP3H7cdEpckmjZ3gu">
              Riksdagen tillkännager för regeringen som sin mening vad som
              anförs i motionen om fler lärare i syfte att minska klass- och
              gruppstorlekar samt att förbättra lärarnas arbetssituation.
            </item>
            <item xml:id="i-7PBk5yDC8ji1CoDzfXMnck">
              Riksdagen tillkännager för regeringen som sin mening vad som
              anförs i motionen om möjligheten att rekrytera yrkeslärare genom
              att tillåta fler yrkeskategorier i skolan som står under ledning
              och chefskap av en välutbildad och erfaren lärare.
            </item>
            <item xml:id="i-TpawWCH93ocwhcKx9whcuA">
              Riksdagen tillkännager för regeringen som sin mening vad som
              anförs i motionen om möjligheten att öka läraryrkets status genom
              AT-tjänstgöring och auktorisation.
            </item>
            <item xml:id="i-Kr38cY3qDxWFiiB7c83eQB">
              Riksdagen tillkännager för regeringen som sin mening vad som
              anförs i motionen om att stärka utbildningsvetenskaplig forskning
              samt att kombinera undervisning med forskning.
            </item>
          </list>
        </div>
        <div type="motContent">
          <head xml:id="i-XM3KPSCX6gWAtPsgzMw1FV" type="h1">
            Motivering
          </head>
          <p xml:id="i-LEh1YKeiofXYxkSiQ4v7it">
            Sverige ska ha världens bästa lärare. Det är det överlägset främsta
            målet om skolan ska lyckas med sitt viktigaste uppdrag, att ge
            alla elever gedigna kunskaper som grund för ett livslångt lärande.
            Vi behöver lärare som kan fånga lusten till lärande och utmana
            alla barn och elever att vilja utvecklas maximalt efter sin förmåga.
            Inte minst är det avgörande för de barn och elever som inte har
            studietradition med sig hemifrån.
          </p>
          <p xml:id="i-8dZBcvhR6WxVLi6r1Ud4cF">
            Lärare påverkar och formar barn och elever under många år. Därför
            måste samhället dels ställa höga krav på lärarna, dels ge dem
            goda förutsättningar att fungera väl i sin yrkesroll. Vi socialdemokrater
            tror att lämplighet för yrket, en god grundutbildning, bra anställningsvillkor
            samt en väl fungerande kompetensutveckling är viktiga ingredienser
            för att nå målet att Sverige ska ha världens bästa lärare.
          </p>
          <p xml:id="i-EUVNVD5BzzpZoiRutMQt5G">
            Läraryrket måste bli ett förstahandsval för fler studenter. Gemensamt
            för våra förslag är att de syftar till att göra läraryrket mer
            attraktivt:
          </p>
          <list style="ul">
            <item xml:id="i-DHnt1Fbt2Vcy6ShFtQ8R4a">
              Lärarstudenter ska få en mycket god utbildning. Därför bör andelen
              disputerade lärare öka på lärosäten med lärarutbildning.
            </item>
            <item xml:id="i-RVdfY7YMTQXp7FGUFatcvq">
              Läraryrkets status ska öka. Därför vill vi pröva möjligheten
              av AT-tjänstgöring och lärarauktorisation.
            </item>
            <item xml:id="i-QQW6bR91v2A3vAR19pCUZQ">
              Läraren ska ha tid för sina elever. Därför bör klasstorlekarna
              minska.
            </item>
            <item xml:id="i-GMbApPHeeh8TWWqYCLL2HG">
              Läraryrket ska vara så meriterande och ge sådan kompetensutveckling
              att det är möjligt att utvecklas och få nya uppgifter inom skolan
              eller byta bransch.
            </item>
            <item xml:id="i-EcFKStUw9EqnBQxDSVpg6u">
              Det ska vara möjligt att kombinera undervisning med forskning.
            </item>
            <item xml:id="i-PfsY5JSWBDp6UY8n6zHHrP">
              Lärarna ska kunna fokusera på undervisning. Därför ska det finnas
              gott om annan skolpersonal som arbetar med utveckling, rådgivning
              och särskilda problem.
            </item>
            <item xml:id="i-F2kaK3PY6C9M8GmgjH3Hzd">
              Lärare ska ha kompetenta chefer. Därför vill vi utveckla skolledarrollen.
            </item>
          </list>
          <head xml:id="i-KZkkLdBuKPHVWwGfeN5p9D" type="h2">
            Ämnesdjup, ledarskap och kommunikativ förmåga
          </head>
          <p xml:id="i-T9gR1K6Z8Lr2xgi8QSYsDY">
            Alla lärare behöver goda och djupa ämneskunskaper samt god förmåga
            att kommunicera och leda. Det hjälper inte om en lärare besitter
            det allra största ämnesdjup om inte läraren samtidigt har förmågan
            att möta barnet eller eleven på rätt nivå. Det är i det närvarande
            och personliga mötet som förutsättningar för lärande blir möjligt.
            Därför måste det goda ledarskapet prägla det pedagogiska och didaktiska
            förhållningssättet. Vi måste ge lärarna förutsättningar att ta
            ett verkligt ledarskap i klassrummet eller i gruppen. Vi socialdemokrater
            vill därför att ledarskap och lärarens kommunikativa förmåga ska
            få ett större inslag både inom lärarutbildningen men också i den
            kontinuerliga kompetensutvecklingen.
          </p>
          <head xml:id="i-UunQ9oGBocjf8fw6Nn3zpZ" type="h2">
            Olika vägar in och bättre stöd
          </head>
          <p xml:id="i-9ZmiA4SH9XxG3PntMdy7Rh">
            Vi socialdemokrater vill fokusera vikten av lämplighet och fallenhet
            för lärarrollen. Det måste därför finnas olika vägar in till läraryrket.
            Vi vill pröva nya intagningsregler för att antas till lärarutbildningen.
            Intervjuer, tester och praktik i skolan med bedömare kan vara
            alternativ som komplement till en ren betygsintagning.
          </p>
          <p xml:id="i-FZWLuMUmEX1yeotq8RrfCp">
            De som inte valt läraryrket från början ska inte vara utestängda.
            För dem ska finnas möjlighet att komplettera sin utbildning och
            yrkeserfarenhet och bli lärare. Antagningen ska på sikt utformas
            på samma sätt som för den reguljära lärarutbildningen med speciella
            tester.
          </p>
          <p xml:id="i-Pw7oEjm1bZpGX58ZXENYvH">
            Nya lärare behöver också bättre stöd i början av sin yrkeskarriär
            och rimligare förutsättningar att kunna ta det stora ansvar som
            det innebär att vara lärare. Vi vill därför pröva möjligheten
            av att införa en AT-tjänstgöring för lärare motsvarande vad som
            i dag gäller för läkare. Först efter godkänd AT-tjänst ska läraren
            fullt ut ha befogenheter att utföra alla lärares uppgifter, exempelvis
            betygssättning och utvecklingssamtal.
          </p>
          <head xml:id="i-Wj7m46HGmZi111cUp6q5fh" type="h2">
            En lärarutbildning som stärker en nationellt likvärdig skola
          </head>
          <p xml:id="i-MHzaRDJihKgE7MJgeu9NPp">
            Lärarutbildningen är synnerligen viktig för att forma en nationellt
            likvärdig skola. 2001 års lärarutbildningsreform flyttade fram
            positionerna och var en viktig reform för att utveckla svensk
            skola. Den kritik som Högskoleverket riktat mot utbildningen ska
            naturligtvis tas på allvar och åtgärdas, vilket den tidigare socialdemokratiska
            regeringen också gjorde. Ytterligare en konkret åtgärd är att
            andelen disputerade lärare på lärarutbildningarna ska öka. Vi
            socialdemokrater vill se en sammanhållen lärarutbildning, en utvecklad
            professionsutbildning samt en ökad forskningsanknytning av all
            lärarutbildning med utbildningsvetenskap som ett sammanhållande
            kitt. Vi beklagar att pågående lärarutbildningsutredning inte
            genomförs som en parlamentarisk utredning. Att utveckla svensk
            skola är ett långsiktigt projekt och bör så långt det är möjligt
            göras genom blocköverskridande överenskommelser som håller över
            tid och ger svensk skola arbetsro.
          </p>
          <p xml:id="i-NHzcmPKvJ9x3eGkdD96Fnm">
            En reformerad lärarutbildning måste, som angivits tidigare, särskilt
            beakta vikten av undervisning om ledarskap och lärarens kommunikativa
            förmåga. Ett särskilt fokus ska också riktas mot arbetet för att
            stärka skolans matematikundervisning och vikten av att utveckla
            sfi-utbildningen. En reformerad lärarutbildning måste också rymma
            utbildning som fokuserar lärarrollen i vuxenutbildningen. Folkbildningens
            särskilda krav på lärar- och ledarkompetens bör särskilt uppmärksammas
            eftersom folkhögskolor fyller en viktig roll i svensk utbildning.
            Det finns en mycket utvecklad folkbildningsforskning som bidrar
            till forskningsförankringen och som bör kunna få en ännu större
            betydelse i en framtida lösning på folkbildningens utbildningsbehov.
          </p>
          <head xml:id="i-GpXoj6WcC771vzY2AuwDgc" type="h2">
            Fler lärare och trygghet i jobbet
          </head>
          <p xml:id="i-A2XxYpm4qzKby8YHC83BTw">
            Vi socialdemokrater vill anställa fler lärare i syfte att minska
            klasstorlekar och förbättra lärarnas arbetssituation. Det är en
            avgörande faktor för att utveckla svensk skola. Vi behöver också
            finna alternativa vägar för dem som tröttnat i yrket eller helt
            enkelt inte passar som lärare. Det behövs ökad trygghet i omställning
            och bra villkor för att kunna få nytt jobb. Vi vill att staten
            tar ett tydligt ansvar för att det i alla kommuner och oavsett
            huvudman finns väl fungerande trygghetssystem för lärare som vill
            och behöver byta yrkesinriktning.
          </p>
          <head xml:id="i-TnfPK3cu68Hk2QNjHSeFZ8" type="h2">
            Bara behöriga lärare
          </head>
          <p xml:id="i-Rfeb2Y85mxfXusZjydXCmX">
            Alla lärare måste vara välutbildade, kompetenta och behöriga.
            Det ska inte finnas några obehöriga lärare i skolan. Därför ska
            obehöriga lärare ha rätt till utbildning för att få behörighet.
            Vi vill genomföra en särskild statlig satsning tillsammans med
            kommuner och friskolor för att ge alla obehöriga lärare rätt till
            fullständig lärarexamen. Vi vill att staten initierar rundabordssamtal
            med kommunerna, företrädare för friskolorna och de fackliga organisationerna
            för att upprätta en gemensam handlingsplan för att nå målet att
            alla lärare ska vara behöriga. Handlingsplanen ska ha en tydlig
            tidsplan när målet ska vara uppnått.
          </p>
          <head xml:id="i-B7HQrT5aZ2YvPMQ2iz5FWd" type="h2">
            Mer och bättre kompetensutveckling
          </head>
          <p xml:id="i-JTX7DABhvdWGGNmJr4YhCN">
            Kompetensutveckling är jämte grundläggande lärarutbildning ett
            mycket viktigt instrument för att nå en nationell likvärdig skola.
            Det måste därför finnas ett stort utrymme för fortbildning och
            vidareutbildning så att alla lärare får möjlighet till nya impulser.
            Lärare och skolledare måste få tillgång till det senaste inom
            forskning och utveckling och samtidigt själv bidra med sina erfarenheter
            till andra. Lärare måste ges möjlighet att utvecklas och specialisera
            sig i yrket. Vi vill också fortsätta att erbjuda barnskötare möjlighet
            att vidareutbilda sig till förskolelärare.
          </p>
          <head xml:id="i-4ZpstoHJidUA9ceUiRgM57" type="h2">
            Utbildningsvetenskap och forskning om skolan i skolan
          </head>
          <p xml:id="i-Y4QdpQ2UCK2WfsU7Pf5XRb">
            Vi vill se en förstärkning av utbildningsvetenskaplig forskning.
            Vi behöver också mer praxisnära forskning där disputerade lärare
            bedriver forskning parallellt med undervisning i skolan och förskolan.
            På det sättet kan vi bygga upp en stark och kontinuerlig forskningsbas
            som grundar sig i lärares egna frågor. Vi behöver en bättre infrastruktur
            genom fasta forskningsresurser i anslutning till lärarutbildning
            och pedagogisk yrkesverksamhet, en förstärkning av forskningsmedel
            som söks i konkurrens samt ökade resurser för forsknings- och
            utvecklingsarbete ute i verksamheten. Vi vill därför pröva möjligheten
            av ett institut för skolforskning, med uppgift att främja kunskapsbildningen
            när det gäller lärande och undervisning. Ett sådant institut skulle
            kunna fördela forskningsmedel till skolrelevanta forskningsprojekt,
            främja regional och lokal FoU-samverkan samt föra ut internationella
            och nationella forskningsresultat. Vi anser att kommunerna bör
            medverka vid finansiering, planering och genomförande av en sådan
            verksamhetsnära forskning. Detta bör regleras i skollagen.
          </p>
          <head xml:id="i-A3uj8iBN2N7zrCBa7HDa6U" type="h2">
            Fler yrkeskategorier i skolan
          </head>
          <p xml:id="i-LY48oBotZee6WXpZGEAUyG">
            Vi vill också pröva möjligheten av att en erfaren och välutbildad
            yrkeslärare får ansvara för ett arbetslag bestående av resurspersoner
            från arbetslivet. Vi är också övertygade om att det finns fler
            yrkesprofessioner som kan stödja elever med sociala eller medicinska
            problem. Det är en förutsättning för att lärarna ska kunna ta
            sitt ansvar för lärandet.
          </p>
          <head xml:id="i-FP65QSsdD19LGr1DHKSQ59" type="h2">
            Lärarauktorisation
          </head>
          <p xml:id="i-6LLab4VgrNv2BYSH3YkFXM">
            Vi vill utveckla ett auktorisationssystem för lärare som bidrar
            till att alla lärare kan utvecklas i yrket. Vi vill att det ska
            finnas fler möjligheter till specialisttjänster för lärare där
            exempelvis en förskollärare med särskild mångkulturell kompetens
            tar ansvar för utvecklingsarbete i invandrarrika områden, en ämneslärare
            ansvarar för att alla lärare i ämnet har en likvärdig betygssättning
            eller en fritidspedagog med särskild utbildning ansvarar för skolans
            fortbildning om mobbning.
          </p>
          <head xml:id="i-Yaik9vJyNh4KBDzs26PAex" type="h2">
            En bra arbetsorganisation
          </head>
          <p xml:id="i-G8EpfMja7FvqtoXNqW8usH">
            Vi är övertygade om nödvändigheten av att utveckla skolans arbetsorganisation
            för att bättre ta till vara lärares och övrig personals yrkesprofessionalitet.
            Ett led i detta är att satsa mer resurser och fokus på chefskapet
            i skolan. Vi vill därför införa en obligatorisk skolledarutbildning
            med statlig certifiering som krav för att bli anställd som skolledare.
            Vi vill ge alla skolledare särskild ledarutbildning anpassad för
            skolan. Vi vill också att själva rektorsförordnandet bör vara
            tidsbegränsat och kunna omprövas exempelvis var femte år på samma
            sätt som ofta gäller andra kommunala och statliga chefstjänster.
          </p>
        </div>
        <div type="motSignatures">
          <list>
            <item xml:id="i-Tyg7uDpesaQKqXJkJV9562" who="i-3pb3B2MkmEoxSvMpXK9cHQ">
              Marie Granlund (s)
            </item>
            <item xml:id="i-Sn4rjJVbL72bHt1FgPPQMU" who="i-Spsbo7A5zikEeUY3JEYcNV">
              Mikael Damberg (s)
            </item>
            <item xml:id="i-R7EMuGm7cjnavkhfeMwYSb" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-WDvw7GEcamChX42ABx7pQN" who="i-7AB63eqvrGXGCT1mpkEM3J">
              Louise Malmström (s)
            </item>
            <item xml:id="i-M2gTFcCR48Gu1iUmAqZ5NL" who="i-KTYc2rBrcxPNyJRR5s4dQD">
              Peter Hultqvist (s)
            </item>
            <item xml:id="i-FdjMQL4NFaM4nvAbBp6K2x" who="i-8AtQfc4p9Hm5yajEXEHtE5">
              Thomas Strand (s)
            </item>
            <item xml:id="i-TWPA8HQ9nK2VkaoCmWvmzM" who="i-YG3se2hZeuEdiGKSwKyaKF">
              Caroline Helmersson-Olsson (s)
            </item>
            <item xml:id="i-WpAtuCNvfv3D7Bq1e8vR39" who="i-Vw3jBQw26TxFbXrsoKmCH2">
              Roland Bäckman (s)
            </item>
          </list>
        </div>
      </div>
    </body>
  </text>
</TEI>
