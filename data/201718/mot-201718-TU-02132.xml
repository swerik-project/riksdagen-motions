<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-02132">
  <teiHeader>
    <fileDesc>
      <titleStmt>
        <title>Nordiska kommunikationer för ökat samarbete</title>
        <author corresp="i-QpWVRM55tMRcHYZCMDFcHW i-Xve78QBoJcDPDiH8icRzhE">av Isak From och Marie-Louise Rönnmark (båda S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2132 av Isak From och Marie-Louise Rönnmark (båda S)</title>
          <idno type="rdwebb">H5022132</idno>
          <rs type="number">2132</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5022132/text</ref>
          <ref type="dokument_url_html">http://data.riksdagen.se/dokument/H5022132</ref>
          <ref type="dokumentstatus_url_xml">http://data.riksdagen.se/dokumentstatus/H5022132</ref>
          <ref type="docx">http://data.riksdagen.se/fil/11E6EC81-9CC3-4EDD-9817-86009FF2DD5E</ref>
          <ref type="pdf">http://data.riksdagen.se/fil/CBF5C254-94F3-45A1-987D-993FE3EE605E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-QpWVRM55tMRcHYZCMDFcHW</idno>
            <name>Isak From</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Xve78QBoJcDPDiH8icRzhE</idno>
            <name>Marie-Louise Rönnmark</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HM1GqqY5BAiHQC2MNRgBwo" type="signed"/>
        <correspContext corresp="i-HM1GqqY5BAiHQC2MNRgBwo">
          <note type="signatory" corresp="i-QpWVRM55tMRcHYZCMDFcHW"/>
          <note type="signatory" corresp="i-Xve78QBoJcDPDiH8icRzhE"/>
        </correspContext>
        <correspAction xml:id="i-HbrHcdDbmpBiTcnTxXHaiD" type="submitted">
          <date when="2017-10-04"/>
          <time when="09:14:16"/>
        </correspAction>
        <correspAction xml:id="i-VyxJzUYW9vrtvc384c6Bkf" type="reviewed">
          <date when="2017-10-04"/>
          <time when="09:28:58"/>
        </correspAction>
        <correspAction xml:id="i-5t4BPQ49vQzhYcvXiD8C3H" type="referred">
          <date when="2017-10-13"/>
        </correspAction>
        <correspAction xml:id="i-9qMezNGVFscDUozQz57541" type="assigned">
          <date when="2019-01-15"/>
          <time when="16:42:44"/>
        </correspAction>
        <correspContext corresp="i-9qMezNGVFscDUozQz57541">
          <ref type="assignedTo">Trafikutskottet</ref>
        </correspContext>
        <correspAction xml:id="i-52qzAzNBZcgux7MQc8DaTC" type="behandlas_i"/>
        <correspContext corresp="i-52qzAzNBZcgux7MQc8DaTC">
          <ref type="uppgift">2018/19:TU5</ref>
          <ref type="ref_dok_id">H601TU5</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">TU5</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KkMprEmgsaQDc2CY2P4eVQ" type="motHeader">
        <div xml:id="i-5w1JajkMYjMzaJBTQJeao9" type="motTitle">
          Motion till riksdagen 2017/18:2132 av Isak From och Marie-Louise
          Rönnmark (båda S) Nordiska kommunikationer för ökat samarbete
        </div>
      </div>
      <div xml:id="i-La6MccxoKqJxjifASXuZ3t" type="motBody">
        <div xml:id="i-LzTdrpuBo29DiatmKukZ7E" type="motProposal" subtype="förslag">
          <head xml:id="i-Q6sbJgQTzfvmdoJi8mWw2k">
            Förslag till riksdagsbeslut
          </head>
          <list xml:id="i-7jsRp7oxptErC1aythqJdv" style="ol">
            <item xml:id="i-8tJyZ1v97Pf1KuLYPniVFS">
              Riksdagen ställer sig bakom det som anförs i motionen om att
              i infrastrukturplaneringen se över Kvarkentrafikens betydelse
              för norra och mellersta Skandinavien och tillkännager detta för
              regeringen.
            </item>
            <item xml:id="i-UPPu8ygNJSXYhJAkZ1Boza">
              Riksdagen ställer sig bakom det som anförs i motionen om att
              i infrastrukturplaneringen se över det nordiska samarbetet och
              tillkännager detta för regeringen.
            </item>
            <item xml:id="i-28p1vd6vsQGF5WoxJ2qAsk">
              Riksdagen ställer sig bakom det som anförs i motionen om att
              i infrastrukturplaneringen studera förutsättningarna för elektrifiering
              av tvärbanan Hällnäs–Storuman och tillkännager detta för regeringen.
            </item>
          </list>
        </div>
        <div xml:id="i-H3Dh34cUUD6GB9AUbrH4Bw" type="motContent">
          <head xml:id="i-3v8CewFPByd3Q4LG7pQqsM" type="h1">
            Motivering
          </head>
          <p xml:id="i-MthdEC9duMjLgW6iCnYCfV">
            Idag finns ett ökat intresse för nordiskt samarbete. Samarbetet
            mellan de nordiska länderna är bland de äldsta och mest omfattande
            regionala samarbetena i världen. Det politiska samarbetet bygger
            på gemensamma värderingar och en vilja att bidra till en dynamisk
            utveckling och öka Nordens kompetens och konkurrenskraft.
          </p>
          <p xml:id="i-Buz7viAewH3UaL8DRsdJSC">
            Målet med det nordiska samarbetet är både att göra det attraktivt
            att bo, arbeta och bedriva verksamhet i Norden och att stärka
            de nordiska länderna internationellt. Det gör de nordiska länderna
            genom att samarbeta inom en lång rad områden som till exempel
            forskning, miljö, välfärd och kultur.
          </p>
          <p xml:id="i-92dDj2HLLJpDRcmSgXvTgv">
            Med basnäringen som grund har många företag utvecklats och etablerat
            sig på den nationella och internationella arenan. Universiteten
            i Norrbotten och Västerbotten har skapat en grogrund för utveckling
            och etablering av kunskapsintensiva företag med kopplingar runt
            om i världen, inte minst i öst–västlig riktning.
          </p>
          <p xml:id="i-VDSMc2LPfpc4iE3rHUeHvc">
            Näringslivsstrukturen är starkt kopplad till råvaruindustrin.
            Ett flertal industriföretag finns därutöver etablerade, vilka
            producerar mot en internationell marknad. I hela norra Sverige
            växer besöksnäringens andel av näringslivsstrukturen. Norra Sverige
            har fortsatt industriell tillväxt och norra Sveriges basindustrier
            är dessutom viktiga leverantörer av produkter till konsumenter
            inom övriga EU och av insatsvaror för vidare förädling vid industrier
            i hela värden. Gruvnäringen och de skogsbaserade näringarna investerar
            nu för fullt. Boliden bygger t.ex. ut anrikningsprocessen för
            ca 250 miljoner kronor och har under året öppnat Kankbergsgruvan
            för brytning av guld och silver. På energisidan sker stora investeringar
            inom bioenergi och vindkraft. I inlandet satsas på test verksamhet
            förnybar energi som vindkraft och bioenergi. Besöksnäringen har
            stora planerade investeringar i Hemavan/Tärnaby, Kittelfjäll och
            Borgafjäll. Export och import hänger ihop.
          </p>
          <p xml:id="i-EXny3UEVPK1Jm1a9LQ2LVZ">
            De länder och regioner som vi exporterar mycket till tenderar
            också att vara stora avseende vår import. Exportindustrin är dessutom
            i hög utsträckning beroende av importflöden för slutprodukten.
            Råvaror och produkter som exporteras, förädlas och importeras
            är beroende av snabba och effektiva transporter.
          </p>
          <p xml:id="i-NBfBXDvTDmaeWLjT5QW5XZ">
            Flera funktionella arbetsmarknadsregioner vidgas. I norra delen
            av landet kan man inte minst ur ett gruv- och besöksnäringsperspektiv
            se en framtida arbetsmarknadsregion som inkluderar Finland, men
            också Norge och i viss mån Ryssland. Resor och transporter ökar
            också över landgränserna i nordligaste Sverige. Besöksområdena
            i norska och svenska fjällvärlden blir allt mer sammanhängande.
          </p>
          <p xml:id="i-VFoD5zDsbQF7p5szZwzixY">
            För utveckling av samtliga näringar är infrastrukturen viktig.
            Inte minst finns det stora möjligheter för näringslivet om de
            öst–västliga kommunikationerna förbättrades. Den smalaste delen
            av Bottniska viken är Kvarken.
          </p>
          <p xml:id="i-4tBvChez7jAXft1qQGJQPr">
            Avståndet från kust till kust är 80 km och mellan de yttersta
            öarna endast ca 25 km. Det finns ett historiskt långt samarbete
            över Kvarken. De tre österbottniska landskapen har ca 450 000
            invånare. Drygt 100 000 av dem har svenska som modersmål och många
            av de 350 000 personer som har finska som modersmål kan också
            svenska. Den svenska delen av samarbetsregionen omfattar 15 kommuner
            i Västerbottens län med 250 000 invånare och Örnsköldsviks kommun
            i Västernorrlands län med 60 000 invånare. I Västerbotten har
            befolkningen koncentrerats till kusten med mycket gles bosättning
            i inland och fjälltrakten. Fjälltrakterna har dock närheten till
            de mera tätbefolkade delarna i Helgeland och Nordland som en möjlig
            tillväxtfaktor.
          </p>
          <p xml:id="i-FpKpUNfGBTok78jtaiU1MG">
            För att nå ytterligare förbättringar är förbindelsen över Kvarken
            en nyckelfråga.
          </p>
          <p xml:id="i-FLVqeHA1djZ61ksqnc2yjh">
            Den finska regeringen har tillsatt en arbetsgrupp för att stärka
            arbetet och även EU-kommissionen har uttryckt stöd och är involverade
            i arbetet. Det vore på sin plats att Sveriges regering gjorde
            det samma.
          </p>
          <p xml:id="i-Ecy8Z2TL1uX2TDPJaM6DEh">
            I Österbotten pågår ett påtagligt arbete med att förbättra omlastningsmöjligheter
            i Vasa samt elektrifiering av järnvägen mellan Vasa och Seinejokk.
            Elektrifieringsarbetet har färdigställts, och beräknas ge förbättrade
            godsflöden. Färjetrafiken mellan Umeå och Vasa är i dag starkt
            begränsad, vilket gör att många transporter mot öststaterna och
            det inre av Ryssland väljer lastbil via omvägen förbi Haparanda.
            Svenska transportstödet motverkar här underlaget för öst–västliga
            transportflöden.
          </p>
          <p xml:id="i-SrMngJj5VuZok6ZscTU3oA">
            Detta är i vissa fall olyckligt då en betydligt större transportmängd
            av ekonomiska skäl väljer hjulburna transporter med belastning
            på vägnät och miljö. En annan form av regionalt näringsstöd för
            transporter borde utarbetas där omlastningscentraler och stöd
            till annan logistik underlättar en omställning till järnväg och
            båt. Trafiken över Kvarken har stor betydelse även för våra norska
            vänner och för dess industri, främst fiskeindustrin med deras
            marknader österut.
          </p>
          <p xml:id="i-NUuPJh1JkrZ2sUt5WgvUai">
            Umeå kommun och Vasa stad har bildat ett gemensamt rederiaktiebolag
            för att säkerställa färjetrafiken över Kvarken nu och i framtiden.
            Finska staten och region Västerbotten tillsammans med Umeå kommun
            har tagit riskerna och kostnaderna medan svenska staten mest har
            tittat på. EU anser att projektet är av stor vikt; därför har
            Kvarkentrafiken beviljats 6,1 miljoner euro. Pengarna är ämnade
            för det första skedet, då trafiken planeras. I nästa skede ska
            en ny färja upphandlas. Men det viktiga är ställningstagandet
            från EU. Beslutet gör att Kvarkentrafiken finns med på listan
            med godkända projekt för flera år framåt. Att samarbetet kommit
            långt på kommunal nivå visar att kommunerna värderar trafiken
            högt. Det är mycket bra att kommunerna driver frågan men trafiken
            är av stor nationell betydelse och då borde svenska staten vara
            en aktivare part. Färjan är mycket viktig för både gods- och persontrafik,
            för utbyte och fortsatt samarbete över region- och nationsgränser.
            Färjan mellan Vasa och Umeå är det mest konkreta exemplet på samarbete
            över Kvarken. Det är ändå inte helt enkelt, landgränserna är ett
            hinder att övervinna. Att samarbeta kring logistiken och färjetrafiken
            har varit ett naturligt steg för Vasa och Umeå. Nu funderar städerna
            på nya samarbeten. Universitetsvärlden är en samarbetsfråga och
            specialsjukvården en annan.
          </p>
          <p xml:id="i-CgDuPz5CvW9hWrv7a6ay5W">
            Ny färja planeras. Färjan är en del av projektet Midway Alignment
            of the Bothnian Corridor som ska förena Norden med övriga delar
            av Europa i öst–västlig riktning. Projektet går nu in i sin andra
            fas då bland annat färjan och den landbaserade infrastrukturen
            byggs. Men det rör sig om stora pengar. Hela projektet går på
            cirka 150 miljoner euro. Vasa stad och Umeå står för merparten
            av finansieringen, men också Finland och Sverige som stater förväntas
            delta nu.
          </p>
          <p xml:id="i-7zd4Rwna6BubdVWSV9WtBT">
            EU brukar vara med på en 20-procentig andel, men kan i bästa
            fall stiga till 30 procent eftersom det i projektet finns mervärden
            i form av både miljövänlighet, samarbete mellan olika parter och
            det faktum att projektet är gränsöverskridande.
          </p>
          <p xml:id="i-4dqDPhN1aXePXHH19f54ZM">
            Wärtsilä torde förse fartyget med motor och kanske dessutom gå
            med som delägare i rederiet ifall fartyget kan användas som mannekäng
            för den nya teknologin.
          </p>
          <p xml:id="i-Q87ecQzuR3M8qBmzifH8yu">
            Kvarkenfärjan om något kan kategoriseras som ett gränsöverskridande
            regionalt projekt av mycket stor nationell betydelse. Norra och
            mellersta Skandinavien är beroende av fungerande person- och fraktförbindelser
            över Kvarken, året runt. För näringslivet kan spin-off-effekterna
            bli betydande. Detta borde avspeglas i ländernas intresse att
            delta i finansieringen av den nya Kvarkenfärjan.
          </p>
          <p xml:id="i-NKMS3xMSuMgTrCoyJtqTNe">
            Projektet går nu in i sin andra fas då bland annat färjan och
            den landbaserade infrastrukturen successivt byggs ut. Hela projektet
            går på cirka omkring 150 miljoner euro. Finska regeringen har
            i september i år meddelat att den kommer att medfinansiera projektet
            med 25 miljoner. Region Västerbotten har lämnat medfinansieringsintyg
            på 10 miljoner euro. Från EU-nivån finns en positiv inställning
            då projektet är gränsöverskridande mellan flera länder och medför
            en viktig komplettering av det gemensamma TEN-systemet.
          </p>
          <head xml:id="i-5zuxbiY8zM19xsjg1QLpLJ" type="h2">
            Tvärbanan
          </head>
          <p xml:id="i-L6basvRbPQVxQEpMZvMq1y">
            Det är angeläget att lyfta fram behovet av att öka tillgängligheten
            i stråket Umeå–Vännäs–Vindeln–Lycksele–Storuman–Tärnaby.
          </p>
          <p xml:id="i-Ec71ujDyNXxKbaPf8o4EFg">
            Det finns stora samhällsvinster i att möjliggöra attraktiv persontrafik
            på järnväg, i första hand på sträckan Umeå–Lycksele som nu är
            i trafik, för att senare utökas till att även innefatta Storuman
            och i förlängningen förbättrade möjligheter mot Tärnaby och vidare
            till Mo i Rana.
          </p>
          <p xml:id="i-RYtR2ZAcFsiihYZy7Z366H">
            En stor fördel vore om man förbättrade möjligheterna för gods
            till och från den isfria hamnen i Mo i Rana. Både befintligt nytt
            gods på sträckan Hällnäs–Lycksele–Storuman med sammankoppling
            av Inlandsbanan och stambanan med Botniabanan och så snart som
            möjligt en förlängning av Botniabanan skulle förbättra godsflöden
            och skapa förbättrade kommunikationer i hela norra Skandinavien.
          </p>
          <p xml:id="i-DWQq7CTHzCyteqycrAGcQm">
            Tvärbanan från Storuman till Hällnäs i Vindelns kommun saknar
            elektrifiering. Sträckan, som är totalt 165 km trafikeras i dag
            med dieseltåg vilket inte kan matcha den eldrivna tågtrafikens
            tempo och tillförlitlighet och därför blir ett hinder ute på stambanan.
            Följden blir negativa effekter för såväl arbetspendling som godstransporter.
          </p>
          <p xml:id="i-MJoAh3xQV8M8TM1BQj84L2">
            På Tvärbanan fraktas drygt 1,5 miljon ton gods per år. Genom
            SCA:s miljardinvesteringar i Obbola och Östrand väntas stora volymökningar
            på Tvärbanan de närmaste åren när skogsuttaget ökar. På stambanan,
            via Hällnäs, fraktas 9 miljoner ton gods per år. En förbättring
            av Tvärbanan har stora möjligheter att inte bara överta befintliga
            godstransporter från företagen i länet, utan också skapa bättre
            konkurrensmöjligheter som direkt bidrar till förnyad utveckling
            och tillväxt.
          </p>
          <p xml:id="i-QAsEGJeASNVbq2mfork3Sz">
            Tvärbanan har alltså en betydande funktion i länets järnvägssystem
            och utgör en viktig transportväg för Västerbotten. Tvärbanan är
            dessutom en viktig del i infrastruktursystemet när det gäller
            arbetspendling. Tyvärr försvåras möjligheterna då Tvärbanan inte
            har kapacitet för att person- och godstransporter ska kunna nyttja
            järnvägen på ett effektivt sätt. En elektrifiering skulle möjliggöra
            att arbetspendlingen blir mer attraktiv och effektiv utifrån kompetensförsörjningsbehovet
            i vårt län.
          </p>
          <p xml:id="i-LXSbLaPzeMpEf6ZJBzqzNB">
            En samlad effektbedömning på elektrifiering av Tvärbanan har
            gjorts av Trafikverket med en positiv slutsats. Eldriven tågtrafik
            är billigare och enklare än dieseldriven trafik. Att eldriven
            tågtrafik dessutom är bättre för miljön och klimatet är en extra
            fördel i jämförelse med dieseldriven trafik. Det är angeläget
            att kunna använda sig av Tvärbanans hela potential både för person-
            och godstransport, eldriven tågtrafik på hela tvärbanan öppnar
            för nya transportlösningar för det befintliga näringslivet som
            skapar utveckling och tillväxt.
          </p>
          <p xml:id="i-TSRUE8ZMKFrVyQ4Ueck123">
            Vi anser att en elektrifiering av Tvärbanan är en mycket angelägen
            investering som skapar nya utvecklingsmöjligheter för länets företag,
            både för gods- och persontransporter, samtidigt som det är en
            viktig insats i förbättringen av miljön. Mer och bättre järnväg.
          </p>
          <head xml:id="i-MhnnEKANkYQuMLMN94ZdzA" type="h2">
            Norge en del av regionen
          </head>
          <p xml:id="i-RrLWcndZswTpmQkuV6RHGk">
            Den stora utmaningen för att öka den öst–västliga rörligheten
            av varor och tjänster är att lyfta transportkorridoren, och på
            sikt en genomgripande förbättring av E12 mellan Umeå och Mo i
            Rana samt Krutfjällsvägen riksväg 73, särskilt delen från norska
            gränsen till E6 i Trofors. Förbättringar av E6 inom Helgeland
            är utlovade i den norska nationella transportplanen och är påbörjad
            i södra delen.
          </p>
          <p xml:id="i-RSfFQvsTX8szoDysMWcfC3">
            Det finns stora möjligheter och är också viktigt för amerikansk
            export in i Ryssland, Indien, Kina och andra befolkningstäta områden
            österut.
          </p>
          <p xml:id="i-DpWnaVV7LQv9m5LjwhRagQ">
            Allt detta skulle gagna transporterna över Kvarken. Det behövs
            bättre standard på E12 och en studie om att förlänga järnvägen
            till Norge eller från Norge till Storuman. Svensk politik behöver
            en nordlig dimension och en nordlig vision om hur vi kan utveckla
            de nordligaste regionerna i Europa.
          </p>
          <p xml:id="i-9YfD7n5FfotuUdK8wa1YJq">
            En storflygplats i Mo i Rana och färjeförbindelserna över Kvarken
            är viktiga för hela norra Skandinavien, inte minst för vinterturismen
            med skidåkning i Hemavan och Tärnabyområdet. Blir det dessutom
            nya gruvor i området skulle även det vara en tillväxtfaktor.
          </p>
          <p xml:id="i-W32Ry4c5LjEzroppmzebyt">
            För att åstadkomma förbättrad sammanbindning mellan det norska
            och svenska järnvägssystemet och få hög kvalitet på det öst–västliga
            transportstråket krävs på sikt en ny järnvägsförbindelse i regionen.
          </p>
          <p xml:id="i-UtfeVN8Sgf95VCgCVCp5Yx">
            I det underlag som utarbetas för den nationella transportplanen
            i Norge har en sådan koppling aktualiserats; det är på tiden att
            även Sverige gör det samma. Trafikverket bör därför få i uppdrag
            att i sin planering lyfta in strategiskt viktiga kommunikationer
            med norska Nordland och Helgeland.
          </p>
          <p xml:id="i-LHP6yQ8TLB2oBHnM3bpLVC">
            I utvecklingen mot en avancerad, kunskapsbaserad ekonomi blir
            investeringar i infrastruktur en allt viktigare konkurrensfaktor.
            En stabil förbindelse tvärs över Skandinavien från Finland genom
            Sverige är en nödvändig satsning i det arbetet.
          </p>
          <p xml:id="i-BrQHkovSS3JZcpfWfJDvC4">
            Ett ökat nordiskt samarbete, såväl nationellt som regionalt,
            i dessa frågor utgör en viktig del i utvecklingen. Genom ökad
            nordisk infrastruktur och samverkan kan vi driva fram en gemensam
            linje för Sverige, Norge, Finland och Danmark.
          </p>
          <head xml:id="i-76e8968sqy46fskLVBgBg9" type="h2">
            En gemensam nordisk uppslutning för förbättrad infrastruktur
            i vår del av världen
          </head>
          <head xml:id="i-RvgpRdTbEkkGo8p2sSEwiQ" type="h1">
            Samarbete över gränserna är nödvändigt för att nå framgång i
            det arbetet.
          </head>
          <p xml:id="i-16BovoEa6PJcFy6cAA6F6c">
            Regeringen behöver lägga fram konkreta förslag för att förmå
            de andra nordiska länderna att arbeta mot gemensamt mål när det
            gäller fasta förbindelser i form av viktiga väg- och järnvägssatsningar.
          </p>
          <p xml:id="i-X84o81QjDvdteei45oKuux">
            På så vis binder vi samman arbete på nordisk och nationell nivå
            med lokala och regionala initiativ i Österbotten, svenska och
            finska Lappland, Västerbotten och Helgeland och Nordlandsregionerna.
          </p>
          <p xml:id="i-XaK5qqgwJkw8zL2xMHyjya">
            Nordiskt samarbete skall inte vara något som pliktskyldigast
            skrivs in i regeringsdeklarationer. Det skall också återspeglas
            i praktisk politik.
          </p>
        </div>
        <div xml:id="i-AYTFBdLd8oBqTAM9i16J1H" type="signatureBlock">
          <list xml:id="i-SSgm12KQEgigWywHw635Vv">
            <item xml:id="i-W3iytzsQwzZbEU1ZFeF9M4" type="signature">
              Isak From (S)
            </item>
            <item xml:id="i-7Rq5kvrQ6KqgynP9P83BQZ" type="signature">
              Marie-Louise Rönnmark (S)
            </item>
          </list>
        </div>
      </div>
    </body>
  </text>
</TEI>
