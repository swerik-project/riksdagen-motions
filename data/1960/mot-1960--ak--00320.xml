<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__320/mot_1960__ak__320-001.pdf"/>
      <fw xml:id="i-Q6TrzVQzdMGCGJ5sBcAb21">
        6 Motioner i Andra kammaren, nr 320 år 1960
      </fw>
      <div type="motHeader" xml:id="i-Tsixy4PTAvvV1AgzkwsARu">
        <div type="motTitle" xml:id="i-Mkxif5GhHrohk2S1axwfmR"/>
        <div type="motSubmissionInfo" xml:id="i-KQjNiZzuWFcXgRUB7sBbcK"/>
      </div>
      <div type="motBody" xml:id="i-RLZqWtkeULHJmUfiMwoKH3">
        <div xml:id="i-TALWti6EhuaHvmJ9b3eqMC">
          <p xml:id="i-QSFPbzurb55V4DnhuqaVqA">
            Nr 320
          </p>
          <p xml:id="i-NvXcsSJdPYaN8CY2BWkKXG">
            Av fru Eriksson i Stockholm m. fl., angående ersättning till
            författare för utnyttjande av deras verk för s.k. talböcker.
          </p>
          <p xml:id="i-TGR7ZEVKRA5dFTV1CKwrHB">
            Ända sedan böcker började framställas i blindskrift, har författarna
            accepterat, att särskild ersättning icke skall utgå för utnyttjandet
            av deras verk i sådant syfte. År 1954 utvidgades denna princip
            att även omfatta mikrofilmade böcker för svårt vanföra, i det
            att Fria litterära yrkesutövares central- organisation, Flyco,
            i en rekommendation uppmanade sina medlemmar att utan kostnad
            ställa sina verk till förfogande även för detta ändamål. Anledningen
            till denna författarnas välvilliga inställning torde vara, att
            man anser, att eftersom de blinda och vanföra icke blott använder
            sig av blindskrift respektive mikrofilmade böcker därför, att
            de föredrar sådana framför tryckta böcker, utan även därför att
            det vid sidan av högläsning är deras enda möjlighet att få tillgång
            till litteratur, bör denna speciella framställning av böcker betraktas
            som ett tekniskt hjälp- medel, som icke ger anledning till speciell
            ersättning till författarna. Då år 1955 talböcker för blinda började
            framställas, ansågs det själv- klart, att samma princip borde
            tillämpas även för dessa. Detta framgår bland annat av att många
            författare gjorde synnerligen betydelsefulla personliga insatser
            för att möjliggöra verksamheten, medan i intet fall några som
            helst ersättningsanspråk framställdes med anledning av att en
            författares verk gjordes tillgängligt för de blinda i form av
            talbok.
          </p>
          <p xml:id="i-21czQqyVgazhLLQJJhpm7k">
            Tre år senare framställde emellertid Fria litterära yrkesutövares
            cen- tralorganisation å sina medlemmars vägnar ersättningsanspråk
            för tal- böcker för blinda. Sedan dess har förhandlingar förts
            mellan De blindas förening och Flyco beträffande storleken av
            sådan ersättning, dock utan att överenskommelse kunnat uppnås.
            I mitten av januari 1960 kan läget redovisas sålunda: Som utgångspunkt
            för båda organisationernas ställningstagande gäller dels att talböcker
            uteslutande utnyttjas av läsblinda, dels att verksamheten icke
            utnyttjas i kommersiellt syfte. De blindas förening hävdar, att
            det i och för sig icke föreligger någon principiell skillnad mellan
            talböcker och böcker framställda i blindskrift, eftersom den speciella
            framställningsmetoden i båda fallen uteslutande motiveras av att
            den blinde icke kan läsa böcker i konventionellt ut-
          </p>
          <pb facs="riksdagen-motions-pdf/data/1960/mot_1960__ak__320/mot_1960__ak__320-002.pdf"/>
          <fw xml:id="i-NQQXhBCCHktAZURBBbgKcs">
            Motioner i Andra kammaren, nr 320 år 1960 7
          </fw>
          <p xml:id="i-PCMAUyck5CcCsfKMLJpxyJ">
            förande. Skillnaden ligger endast däri, att man med talböcker
            kan nå samtliga intresserade blinda, medan mindre än 20 procent
            av antalet läs- intresserade blinda kan läsa blindskrift med sådan
            färdighet, att de kan tillgodogöra sig litteratur. Om det sålunda
            starkare utnyttjandet av författarnas verk motiverar ersättning
            till författarna, trots att sådan icke utgår för böcker i blind-
            skrift, bör sådan enligt föreningens uppfattning utgå med samma
            belopp som för den tryckta boken. Emellertid har föreningen förklarat
            sig beredd att erbjuda högre ersättning inom ramen för av staten
            för ända- målet anvisade medel. Med anledning av Kungl. Maj:ts
            förslag om anvisande av 50 000 kronor för detta ändamål för budgetåret
            1960/61 förklarar sig De blindas för- ening beredd att erbjuda
            författarna en ersättning per talboksexemplar motsvarande fem
            gånger den ersättning, författaren skulle få per exemplar av den
            tryckta boken enligt bokförlagens normalkontrakt. Flyco hävdar
            å sin sida, att talböcker innebär en helt ny form för fram- ställning
            av litteratur och bör bedömas som sådan. Enligt Flyco:s mening
            bör ersättningen till författarna utgå med 16 33 procent av en
            talboks pris i bokhandeln, men eftersom något sådant icke finnes,
            var organisationen till en början beredd att beräkna ersättningen
            per talboksexemplar till 12 gånger ersättningen för den tryckta
            boken enligt bokförlagens normal- kontrakt. Efter förhandlingar
            inför förlikningsman har Flyco senare medgivit, att ersättningen
            må utgå i visst förhållande till talbokens upp- spelningstid.
            Därigenom blir ersättningen beroende av bokens storlek men torde
            i genomsnitt utgöra 9—10 gånger författarens ersättning för motsvarande
            upplaga av den tryckta boken. Enligt såväl Flyco:s som Blindföreningens
            förslag skall översättare av utländskt verk till svenska erhålla
            ersättning med hälften av det belopp originalförfattaren skulle
            ha erhållit. Man torde få utgå från att ett avtal mellan De blindas
            förening och Flyco blir normgivande för ersättningen även till
            icke organiserade svenska samt till utländska författare. Med
            utgångspunkt från en planerad produktion om 250 talböcker per
            år fördelade på cirka hälften svenska originalverk och hälften
            översättningar samt en upplaga av i genomsnitt 10 exemplar per
            bok kan den årliga kostnaden för ersättningen till för- fattare
            och översättare beräknas till omkring 47000 kronor enligt De blindas
            förenings förslag och omkring 80000 kronor enligt Flyco:s kompromissmedgivande.
            Härvid har hänsyn tagits endast till den direkta bokproduktionen,
            medan frågan om utnyttjandet av författares verk för t. ex. så
            kallade taltidningar över huvud taget icke varit föremål för förhandlingar.
            Om Flyco:s kompromissmedgivande skulle läggas till grund även
            för sådan produktion, torde denna dock bli ekonomiskt
          </p>
          <pb facs="riksdagen-motions-pdf/data/1960/mot_1960__ak__320/mot_1960__ak__320-003.pdf"/>
          <fw xml:id="i-QF5ci6i38yHQkgTMJ1ZbuV">
            8 Motioner i Andra kammaren, nr 320 år 1960
          </fw>
          <p xml:id="i-TTta2u6Y9GNvsMNh3Gxq3">
            ogenomförbar. Enligt Flyco:s kompromissmedgivande skulle nämligen
            kostnaderna enbart i form av ersättning till författare för en
            taltidning med 12 nummer per år och fyra timmars speltid per nummer
            uppgå till 120 kronor per årsprenumerant. På grund av de små upplagorna
            får ersättningen till författarna ringa ekonomisk betydelse för
            den enskilde författaren, oberoende av vilket förslag som lägges
            till grund för ett avtal, varför det icke torde bli svårt ur ekonomisk
            synpunkt för Flyco att förmå sina medlemmar vägra lämna tillstånd
            till utnyttjandet av deras verk, därest De blindas förening icke
            accepterar Flyco:s krav. Här föreligger sålunda en säljarens marknad
            av det slag, där samhället bör kunna överväga ett ingripande för
            att skydda konsumentintressen. Det kan även ifrågasättas, huruvida
            det är lämpligt att till en enskild organisation, som uppenbarligen
            befinner sig i en tvångssituation, helt överlämna ansvaret för
            förhandlingar beträffande kostnader, vilka i varje fall i huvudsak
            måste täckas av statsmedel. Härtill kommer emellertid, att de
            allmänna biblioteken under de senaste åren visat ökat intresse
            för en upprustning i syfte att ge blinda låntagare samma service
            som seende, och flera bibliotek har därför börjat framställa talböcker.
            Vidare har ett intimt samarbete etablerats mellan De blindas förening
            och biblioteken på så sätt att den ena partens produktion utan
            kostnad ställts till den andra partens förfogande. Ett dylikt
            samarbete är uppenbarligen av icke ringa ekonomiskt och allmänt
            intresse, men genom Flyco:s aktion har såväl detta samarbete som
            bibliotekens produktion av talböcker avbrutits. Med stöd av vad
            som anförts hemställes, att riksdagen i skrivelse till Kungl.
            Maj:t måtte anhålla om förslag till grunder för ersättning åt
            författare för utnyttjandet av deras verk som talböcker samt erforder-
            liga medel för täckandet av kostnaderna för sådan er- sättning.
          </p>
          <p xml:id="i-RiQqpns639zJ7GawV69vE1">
            Stockholm den 26 januari 1960
          </p>
          <p xml:id="i-9Pr1CZBjDT1w7dDNQ91FfV">
            Nancy Eriksson Ulla Lidman-Frostenson Ingemund Bengtsson
          </p>
          <p xml:id="i-Jd5bmwcZ8ycFGJJd5NL6tF">
            Henning Carlsson J. Onsjö i Huskvarna
          </p>
        </div>
      </div>
    </body>
  </text>
</TEI>
