<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00444">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
        <author corresp="i-D9iCNaqxQvuHFjK2SSEFvT">av Carina Moberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
          <idno type="rdwebb">GW02C444</idno>
          <rs type="number">C444</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C444/text</ref>
          <ref type="dokument_url_html">http://data.riksdagen.se/dokument/GW02C444</ref>
          <ref type="dokumentstatus_url_xml">http://data.riksdagen.se/dokumentstatus/GW02C444</ref>
          <ref type="doc">http://data.riksdagen.se/fil/55CCC51C-E0E3-4616-A4C6-CE379CB67CBC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-XavvkneSj1497htyNRcpv6</idno>
            <name>Christina Oskarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9rzEiT5qs2rumTNiqr6kVD</idno>
            <name>Rose-Marie Carlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-GDFdKPNRdaGpkLXrouuiC1</idno>
            <name>Johan Löfstrand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-BNs9NctwwvjUQnQxyESNVd</idno>
            <name>Eva Sonidsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Va8V1cXGz7GbyxxrYJrw46" type="signed"/>
        <correspContext corresp="i-Va8V1cXGz7GbyxxrYJrw46">
          <note type="signatory" corresp="i-D9iCNaqxQvuHFjK2SSEFvT"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-XavvkneSj1497htyNRcpv6"/>
          <note type="signatory" corresp="i-9rzEiT5qs2rumTNiqr6kVD"/>
          <note type="signatory" corresp="i-GDFdKPNRdaGpkLXrouuiC1"/>
          <note type="signatory" corresp="i-KCyyRs9HnkQhss61gii5F7"/>
          <note type="signatory" corresp="i-BNs9NctwwvjUQnQxyESNVd"/>
        </correspContext>
        <correspAction type="numbering" xml:id="i-VC1Bi4yBrqxe9UFHTauAfq">
          <date when="2008-10-08"/>
        </correspAction>
        <correspAction type="submission" xml:id="i-3oDHMU3jo7BJ7GxPBsW7vU">
          <date when="2008-10-07"/>
        </correspAction>
        <correspAction type="transfer" xml:id="i-MEjXf5HQkdwbruQrLHKwbw">
          <date when="2008-10-07"/>
        </correspAction>
        <correspAction type="assigned" xml:id="i-L3J95EXBj5sNYwoHRvhKBy"/>
        <correspContext corresp="i-L3J95EXBj5sNYwoHRvhKBy">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-LuHjvFgvygKBvFSuMFGkQz">
            Förslag till riksdagsbeslut
          </head>
          <list style="ol">
            <item xml:id="i-rpD6AaQgrhJutiPZ4VsGZ">
              Riksdagen beslutar att införa mål för politikområdet Bostadspolitik
              i enlighet med vad som anförs i motionen.
            </item>
            <item xml:id="i-LMVMt2YFUNADnGxHU6PpC2">
              Riksdagen avslår upphävandet av politikområdet Bostadspolitik.
            </item>
            <item xml:id="i-2bmRjCB8TkjcE1kwbjDb8P">
              Riksdagen avslår målen för delområdet Bostadsmarknad.
            </item>
            <item xml:id="i-9edFmJo4t6kcQUy1GFNuP1">
              Riksdagen avslår målen för delområdet Hållbart samhällsbyggande.
            </item>
            <item xml:id="i-HfV8zuqireCenegEHstbPw">
              Riksdagen tillkännager för regeringen som sin mening vad som
              anförs i motionen om införandet av Energieffektivisering miljonprogram.
            </item>
            <item xml:id="i-SzvJ98p61ARce3DL1oyCCV">
              Riksdagen beslutar att införa mål för politikområdet Konsumentpolitik
              i enlighet med vad som anförs i motionen.
            </item>
            <item xml:id="i-2rnh21spgajdKvyVdi1eWG">
              Riksdagen anvisar med följande ändringar i förhållande till regeringens
              förslag anslagen under utgiftsområde 18 Samhällsplanering, bostadsförsörjning,
              byggande samt konsumentpolitik enligt uppställning:
            </item>
          </list>
          <table>
            <row xml:id="i-FuJ3MgbAitQqTd2EFAiW1u">
              <cell>
                Anslag i tkr
              </cell>
              <cell>
                Regeringens förslag
              </cell>
              <cell>
                Anslags­förändring
              </cell>
            </row>
            <row xml:id="i-74SZLVugc9XDZaRxbUDUV9">
              <cell>
                Investeringsbidrag för anordnande av hyres­bostäder (nytt anslag)
              </cell>
              <cell>
                +400 000
              </cell>
            </row>
            <row xml:id="i-FsQCmTmxdKMuSnzicG3RRE">
              <cell>
                Ungdomsbostads-samordnare (nytt anslag)
              </cell>
              <cell>
                +1 000
              </cell>
            </row>
            <row xml:id="i-VxHumB8my6hNT7Sh71mNwR">
              <cell>
                Investeringar miljon­program: Handslag med byggsektorn (nytt anslag)
              </cell>
              <cell>
                +50 000
              </cell>
            </row>
            <row xml:id="i-PW7V4DjCPRC4S2r7vTE6St">
              <cell>
                3:2 Konsumentverket
              </cell>
              <cell>
                109 612
              </cell>
              <cell>
                +3 000
              </cell>
            </row>
            <row xml:id="i-BYwWQVs8qaQzHmSKM3pdM">
              <cell>
                Summa
              </cell>
              <cell>
                1 677 490
              </cell>
              <cell>
                +454 000
              </cell>
            </row>
          </table>
        </div>
        <div type="motContent">
          <head type="h1" xml:id="i-5NbhudtCYJmZKcxKXQdB47">
            1 Anslagsutveckling m.m.
          </head>
          <p xml:id="i-2Jkrmg1NFdGwRFHFqFuJ7L">
            I våra bostadspolitiska och konsumentpolitiska kommittémotioner
            anger vi närmare hur vi vill verka för en social bostadspolitik
            som ger möjlighet för alla människor till en bra bostad till en
            rimlig kostnad samt en hållbar konsumtion. Bostadspolitiken och
            konsumentpolitiken måste vara såväl ekologiskt, socialt som ekonomiskt
            hållbar. Därför krävs också statliga insatser på området.
          </p>
          <head type="h1" xml:id="i-BwsRKnpTo41BcxTkf4pmU4">
            2 En boendepolitik för social sammanhållning och en bättre miljö
          </head>
          <p xml:id="i-T9WL53yZYfwuPvWumKricn">
            Den borgerliga regeringen har övergett bostadspolitikens tidigare
            målsättningar om en social bostadspolitik, vilket motiverar deras
            neddragningar på området. Särskilt hårt har den förda politiken
            slagit mot hyresrätter och hy resgästerna.
          </p>
          <p xml:id="i-UzYKQUW7VT35UhVjEk5ugy">
            Vi socialdemokrater har därför tidigare aviserat att vi vill
            förändra bostadsfinansieringen och göra en miljardinvestering
            i miljonprogrammen. Nu tar vi ytterligare ett steg i förtydligandet
            av vad dessa investeringar innebär.
          </p>
          <head type="h2" xml:id="i-NFzfWCA7JdyyKP7g5w1zcS">
            2.1 Bostadspolitikens mål och inriktning
          </head>
          <p xml:id="i-JnP9vhWbnAwMBq2uuGzcbM">
            Den socialdemokratiska regeringens mål för politikområdet Bostadspolitiken
            löd: Alla ska ges förutsättningar att leva i goda bostäder till
            rimliga kostnader och i en stimulerande och trygg miljö inom långsiktigt
            hållbara ramar. Boende- och bebyggelsemiljön ska bidra till jämlika
            och värdiga förhållanden och särskilt främja en god uppväxt för
            barn och ungdomar. Vid planering, byggande och förvaltning ska
            en ekologiskt, ekonomiskt och socialt hållbar utveckling vara
            grund för verksamheten.
          </p>
          <p xml:id="i-XCbxS4aibZcD8uu4hNDs6u">
            Den borgerliga regeringen har upphävt dessa mål. Det betyder
            bland annat att den sociala bostadspolitiken om bra bostäder till
            rimliga kostnader åt alla tas bort. Målet om en social bostadspolitik
            har ersatts med ett mål för bostadsfrågor som innebär långsiktigt
            väl fungerande bostadsmarknader där konsumenternas efterfrågan
            möter ett utbud av bostäder som svarar mot behoven. Den passiva
            målsättning som föreslås gör det tydligt att den borgerliga regeringens
            målsättning inte är att använda bostadspolitik för att förbättra
            för enskilda människor, i stället tas nya steg mot marknadshyror
            och sämre villkor för dem som har sämst förutsättningar. Det är
            vidare högst oklart vilka och vilkas behov som bostäderna ska
            svara mot. Därför vill vi socialdemokrater återinföra målen om
            en social bostadspolitik.
          </p>
          <p xml:id="i-GFNieeJDKNtUhnfEUKDfvP">
            Nu vill regeringen ta ytterligare ett steg i avvecklingen av
            bostadspolitiken då de upphäver politikområdet Bostadspolitik
            och ersätter det med delområdena Bostadsmarknad och Hållbart byggande.
            Delområdet Bostadsmarknad får samma mål som tidigare gällde under
            Bostadspolitik, det vill säga långsiktigt väl fungerande bostadsmarknader
            där konsumenternas efterfrågan möter ett utbud av bostäder som
            svarar mot behoven. Delområdet Hållbart byggande får det nya målet:
            Målet för hållbart samhällsbyggande är att fysisk planering, byggande
            och lantmäteriverksamhet ska vara ändamålsenlig. Syftet är att
            ge alla människor en från social synpunkt god livsmiljö där en
            långsiktigt god hushållning med mark, vatten, naturresurser och
            energi samt ekonomisk tillväxt och utveckling främjas. Hållbart
            samhällsbyggande ska bidra till en minskad påverkan på klimatet.
          </p>
          <p xml:id="i-8LZyAysYv2T2KopAJeHSQx">
            Regeringen avsäger sig härmed det övergripande ansvaret samt
            översikten av bostadspolitiken då den avskaffar politikområdet
            Bostadspolitik och ersätter det med två delmål. Därför vill vi
            socialdemokrater avslå detta förslag. Genom att delmålet Bostadsmarknad
            har samma lydelse som målet för Bostadspolitik fortsätter regeringen
            sitt avskaffande av den sociala bostadspolitiken. Regeringen nöjer
            sig med att tro att marknaden kan säkra boendeförsörjningen. Vi
            är av annan uppfattning, och vi anser att tillgänglig statistik
            talar för detsamma . Därför vill vi avslå regeringens förslag
            till mål för politikom råde Bostadsmarknad. Vi vill även avslå
            delmålet Hållbart byggande som en konsekvens av att vi anser att
            avskaffandet av politikområde Bostadspolitik och uppdelandet i
            delområden minskar det samlade greppet om bostadspolitiken.
          </p>
          <p xml:id="i-EtoyDRF1W5fGfVHMufLAnk">
            Boendet lyfts fram som en social rättighet både i FN-deklarationen
            (artikel 25) och i den svenska grundlagen. I 1 kap. 2 § första
            stycket regeringsformen står: Det skall särskilt åligga det allmänna
            att trygga rätten till hälsa, arbete, bostad och utbildning samt
            att verka för social omsorg och trygghet. Den bostadspolitik som
            förs av den nuvarande regeringen för allt längre bort från det
            grundlagsskyddade bostadspolitiska målet och leder i stället till
            ökad bostadsbrist, ökad trångboddhet och en ökad social segregation.
            Det är därför tveksamt om det av regeringen införda målet för
            politikområdet Bostadsmarknad är förenligt med gällande grundlags
            målsättningar och intentioner.
          </p>
          <p xml:id="i-WjafefEahMU1WtrTMYLjLG">
            För oss socialdemokrater är bostaden och bostadsmiljöerna en
            självklar del av välfärdspolitiken: Var du bor och hur du bor
            har betydelse för hela din livssituation och dina framtida livschanser.
            För oss är det väsentligt att även människor med mindre ekonomiskt
            utrymme har möjlighet till ett bra boende till rimliga kostnader.
            En bostadspolitik med sociala ambitioner tjänar alla på i längden.
            Därför kräver vi att målet om en social bostadspolitik återinförs
            och att riksdagen avvisar förslaget om upphävandet av politikområde
            Bostadspolitik.
          </p>
          <head type="h2" xml:id="i-5d8tcqyTECeKE41wxLi17D">
            2.2 Ett nytt investeringsstöd för hyresrätter
          </head>
          <p xml:id="i-KjAFeBUPB1JFLZ4RUDtxoK">
            Den socialdemokratiska regeringen införde ett riktat innvesteringsstöd
            för bygg­andet av hyresrätter. Boverket analys är att investeringsstöden
            i be­tydande utsträckning har bidragit till ett ökat byggande
            av hyresrätter (Källa: Många mål få medel, Boverkets utredning
            av statliga stöd till bostadsbyggandet 19932004, Boverket 2005).
            Investeringsstöden har varit nödvändiga för att göra följande:
          </p>
          <list style="ul">
            <item xml:id="i-3Ky2YffSDwZpzoBz5ZY53J">
              Byggherrar ska också anse sig kunna bygga hyresrätter. En betydande
              del av de byggherrar som fått investeringsstöd anger att stödet
              har varit en avgörande förutsättning för att få i gång byggandet.
              Stödet har varit särskilt viktigt för små och medelstora fastighetsägare.
            </item>
            <item xml:id="i-VVzVz6dr7aRPj5N6v2WR7e">
              Öka antalet aktörer på vissa lokala byggmarknader som är specialiserade
              på att bygga hyreslägenheter.
            </item>
            <item xml:id="i-E1bVdJXpPA1c1Ag6cyDtdy">
              Visa att det går att bygga hyresbostäder. Investeringsstöden
              har visat att man kan bryta en nedgång på marknaden.
            </item>
            <item xml:id="i-17tWja2yNqoLwFVzKg2f7b">
              Rejält förbättra kalkylen för att investera i hyresfastigheter.
            </item>
            <item xml:id="i-WpdXCtYNDQSb4hB9zJRRpR">
              Pressa hyror i nyproduktionen, minska både lånebehovet och den
              egna kapitalinsatsen.
            </item>
            <item xml:id="i-GTsawYFcN5BqcDeh33hNZ4">
              Förbättra neutraliteten mellan hyresrätt och övriga upplåtelseformer.
            </item>
            <item xml:id="i-27wmE5eCpDM2onUQj9V3WJ">
              Minska obalanserna på bostadsmarknaden. Eftersom investeringsstöden
              främst har gått till områden med bostadsbrist har de också kunnat
              minska obalanserna på marknaden.
            </item>
            <item xml:id="i-HSCT2SayaCHLVhi6V2axfE">
              Stärka fördelningspolitiken. Investeringsstöden har varit fördelningspolitiskt
              träffsäkra genom att det i första hand har gynnat resurssvaga
              hushåll, och har följaktligen utjämnat hushållens boendeförhållanden.
            </item>
          </list>
          <p xml:id="i-LimSLNgRumvgeZUsfkAuvx">
            Bo verkets samlade bedömning är att investeringsstöden inte har
            höjt bygg nads­kostnaderna. Villkoren för stödet till små hyreslägenheter
            har varit styrande, och de har därför hållit ned byggandet av
            stora lägenheter. Det har dock funnits skillnader i olika byggherrars
            fördelning mellan små och stora lägenheter, och villkoren har
            därför inte haft någon större betydelse för vissa av dessa. Inte
            heller investeringsstöden har kunnat motverka boendesegregationen
            som med både klassmässiga och etniska förtecken har ökat.
          </p>
          <p xml:id="i-NZu6EQ5byC9QamPKhSatFK">
            Den borgerliga regeringens borttagande av investeringsstöden
            har lett till en kraftig minskning av byggandet av hyresrätter.
            För ett par år sedan var ungefär varannan bostad i flerbostadshus
            hyresrätt. Enligt SCB minskade andelen nybyggda hyresrätter i
            Stockholm till 39 % under 2007. SCB beräknar att under 2008 minskar
            hyresrätternas andel ytterligare så att de endast står för 11
            %. Högt räknat har det under det första halvåret 2008 endast på
            börjats 180 nya hyreslägenheter i Stockholm (Källa: BO 14 SM 0803,
            Byg gande: Ny- och ombyggnad av bostadshus och nybyggnad av lokalhus
            1:a halvåret 2008, Statistiska Centralbyrån, augusti 2008 ).
          </p>
          <p xml:id="i-PZ3NG283jD9KTBjJEXNnmZ">
            Men det är inte bara andelen av den totala produktionen som gett
            effekten att byggandet av hyresrätter minskar. Under 2007 minskade
            det totala byggandet av hyresrätter med hela 63 %. Störst var
            minskningen i Stockholm där den var hela 75 %. Ännu färre hyresrätter
            kan komma att byggas under 2008 då Boverkets prognoser pekar på
            en minskning med 20 % i jämförelse med 2007 (Källa: Boverkets
            indikatorer, Boverket, mars 2008). SCB presenterar liknande siffror
            som menar att minskningen av hyresrättsbyggandet är 66 % i första
            halvåret 2008. Detta i jämförelse med samma period 2006 (Källa:
            BO 14 SM 0803, Byggande: Ny- och ombyggnad av bostadshus och nybyggnad
            av lokalhus 1:a halvåret 2008, Statistiska Centralbyrån, augusti
            2008).
          </p>
          <p xml:id="i-5DzVPy3ECBHiJZH7wsZzuG">
            Boverkets och SCB:s siffror visar med all önskvärd tydlighet
            att det krävs statliga investeringar för att bygga hyresrätter.
            Den borgerliga politiken som reducerar bostadspolitiken till en
            jämvikt på en marknad är ett misslyckande. Därför vill vi införa
            ett nytt investeringsstöd som stimulerar byggandet av billiga
            och miljövänliga hyresbostäder samt stimulerar produktion av mindre
            lägenheter till låga hyror. Till skillnad mot tidigare investeringsstöd
            vill vi ställa krav på att produktionen och driften av nya fastigheter
            ska vara miljövänlig. Mot bakgrund av det rådande konjunkturläget
            vill vi redan nästa år påbörja en omfattande satsning på ett investeringsstöd.
          </p>
          <p xml:id="i-UJ6zk2VgVXKrSWzoyx1E2C">
            Vi anser att framtidens bostadsfinansiering måste ta hänsyn till
            utveckling på bostadsområdet, varför vi vill föreslå att riksdagen
            anvisar 400 miljoner kronor år 2009, därefter 600 miljoner kronor
            år 2010 och ytterligare 350 miljoner kronor för 2011.
          </p>
          <head type="h2" xml:id="i-TNP2qsMNWdycL8g3QrSPUT">
            2.3 Ungdomsbostadssamordnare
          </head>
          <p xml:id="i-Fa1rTbxA93SqkgrxgXT3qF">
            Ungdomsbostadssamordnarens arbete ska syfta till att kartlägga
            de olika hindren för ungdomar att skaffa sig ett eget boende och
            även belysa hur kommunerna lever upp till sitt ansvar för bostadsförsörjningen
            och hur de använder de egna bostadsföretagen för att stödja ungdomars
            inträde på bostadsmarkna den. Samordnaren ska även kartlägga och
            sprida kunskap om initiativ som varit framgångsrika ur de bostadssökandes
            perspektiv. Sådana initiativ kan omfatta såväl särskilda pilotprojekt
            som bostadsförmedlingarnas sätt att arbeta .
          </p>
          <p xml:id="i-6zi6Vj54wfPEUvnx5RBmxj">
            Samordnaren ska se över behovet av nationell övergripande information
            om lediga bostäder och överväga i vilken form en sådan tjänst
            kan utföras. För att underlätta ungdomars tillträde till äldre
            och billigare bostäder i det befintliga bostadsbeståndet ska samordnaren
            se över vilka insatser som kan stimulera omflyttning och få i
            gång flyttkedjor. Även problem på andrahandsmarknaden bör ingå
            som viktiga delar i ungdomsbostadssamordnarens arbete. Om samordnaren
            så finner lämpligt bör arbetet kunna övergå i tillsättandet av
            en ungdomsboendedelegation.
          </p>
          <p xml:id="i-SgLVbdFk7bXNZXayFtCi1z">
            Vi vill föreslå att riksdagen anvisar 1 miljon kronor år 2009,
            därefter 1 miljon kronor år 2010 och ytterligare 1 miljon kronor
            för 2011.
          </p>
          <head type="h2" xml:id="i-2EgFxt53nRXQSZfnsYXC8H">
            2.4 Våra mest slitna områden måste rustas upp
          </head>
          <p xml:id="i-T3HyaUnQRkUdWswfN1YH4P">
            Den borgerliga regeringen har tagit bort förmögenhetsskatten
            och gjort om fastighetsskatten så att den främst gynnar människor
            som har högt taxerade villor i attraktiva områden. Samtidigt existerar
            ett stort renoveringsbehov i det befintliga beståndet i miljonprogramsområdena.
            Genom regeringens miljardprogram för miljonvillorna sker en enorm
            förmögenhetsöverflyttning till de människor som redan i dag har
            en bra situation på bostadsmarknaden. Regeringen försitter därmed
            chansen att investera i våra mest slitna förorter.
          </p>
          <p xml:id="i-3EBoWRhrCBQzf1kpcrMUAs">
            Skillnaden mellan olika bostadsområden ökar, särskilt i de större
            städerna. Boendet har blivit en klassindikator, varför vi tror
            att det är väsentligt att öka utbudet av attraktiva bostadsområden.
            Det finns bostadsområden där husen förvisso har bra lägenheter
            med god standard, men området eller stadsdelen i sin helhet har
            brister. Vi vill ha trygga bostadsområden där människor trivs
            och där företag vill etablera sig.
          </p>
          <p xml:id="i-2vt5k2qmz3Ms5PkthoHYdv">
            Vi behöver en bättre variation där bostäder, affärer, restauranger
            och arbetsplatser blandas och tillgången till kommunikationer
            är god. Upprustning, ombyggnad och förnyelse av redan befintliga
            hus och miljöer måste prioriteras i ord och handling. Staten har
            ett ansvar för samordning, ansvarsfördelning och kompetensförsörjning.
            För att driva på utvecklingen lokalt bör staten ta initiativ tillsammans
            med andra berörda, fastighetsägare, kommuner och näringsliv, så
            att stadsförnyelse av de mest utsatta bostadsområdena prioriteras.
          </p>
          <p xml:id="i-e69QrXitD4gV62XLKTbDm">
            I sin rapport Affären Gårdsten har förnyelsen av Gårdsten varit
            lönsam? undersöker nationalekonomerna vid KTH och institutionen
            för fastigheter och byggande Stellan Lundström och Hans Lind om
            upprustningen av Göteborgsförorten Gårdsten har varit ekonomiskt
            lönsam. Resultaten är mycket intressanta. Strikt företagsekonomiskt
            sett har inte upprustningen varit lönsam. Däremot har upprustningen
            av Gårdsten varit lönsam på en samhällelig nivå. Vi socialdemokrater
            vill därför bära med oss dessa kunskaper och utveckla dessa när
            vi börjar vår investering i ett miljardprogram för miljonprogrammen.
          </p>
          <head type="h3" xml:id="i-Uj3H1CMi9TgpRx9Sq2rYzc">
            2.4.1 Ett miljardprogram för miljonprogrammen
          </head>
          <p xml:id="i-Kv1ka54xPQkRYjEgyZp3Yc">
            Det är dags för oss socialdemokrater att ta ett första steg för
            att precisera vad vårt miljardprogram för miljonprogrammen mera
            konkret innebär. Boendemiljön är så mycket mer än bara den fysiska
            bostaden och den fysiska planeringen. Miljardprogrammet sträcker
            sig därför över flera utgiftsområden och innehåller också investeringar
            i ungdomarnas tillvaro och områdenas skolor. Miljardprogrammet
            innefattar även investeringar i såväl stärkt närpolis som lokal
            företagsamhet.
          </p>
          <p xml:id="i-92hS3ciB4qQZ48maY6TXH7">
            Under utgiftsområde 18 består miljardprogrammet av två specifika
            investeringar. Vi vill uppnå ett Handslag med byggsektorn som
            2009 börjar med investering i pilotprojekt, erfarenhetsutbyte
            och forskning om metoder och modeller för att renovera, rusta
            och utveckla miljonprogrammen. Det finns i dag redan goda exempel,
            men vi vill se många fler. Vi vill utforma denna investering gemensamt
            med företrädare för fastighets- och byggbranschen och kommunerna.
            Programmet ska tillvarata de goda erfarenheter vi har från att
            utveckla strategiska utvecklingsprogram tillsammans med t.ex.
            fordonsindustrin. Vi föreslår därför att riksdagen anvisar 50
            miljoner årligen perioden 2009 till 2011 detta under förutsättning
            att övriga parter matchar statens insatser. Till det vill vi investera
            i Energieffektivisering miljonprogram där 100 miljoner investeras
            2011 och ska matchas av insatser från lokala myndigheter, kommuner
            eller näringsliv. Investeringen är riktat till att stimulera ny
            teknik vid energieffektiviseringar i miljonprogramsområdena.
          </p>
          <head type="h1" xml:id="i-3s1RqfAHZeQa1wvYbvy4Gu">
            3 Återinför den hållbara konsumentpolitiken
          </head>
          <p xml:id="i-TBN79UbZDWD5znCgP5Jaip">
            Den socialdemokratiska regeringens konsumentpolitiska mål Trygga
            konsumenter som handlar hållbart och dess delmål med fokus på
            hushållning av egna och gemensamma resurser har upphävts och ersatts
            med målet: Konsumenterna har makt och möjlighet att göra aktiva
            val. Något delmål om hållbarhet finns inte med, och därmed försvinner
            hållbarhetsaspekten i konsumentpolitikens målsättningar.
          </p>
          <p xml:id="i-VzfMLHFeEBKDinoPNAb7M3">
            Regeringens målsättning säger inte någonting om olika människors
            förutsättningar. Den är bara ett konstaterande men inget mål i
            sig. Vad de aktiva valen ska syfta till eller någon maktanalys
            av olika konsumentgrupper saknas helt från regeringens sida. Trots
            att det borde vara självklart för alla att våra konsumtionsmönster
            är en avgörande fråga för ett hållbart samhälle tar regeringen
            bort hållbarhetsmålet från konsumentpolitiken. Tyvärr verkar den
            borgerliga regeringen inte koppla samman konsumtionen med miljön,
            vilket i grunden sannolikt handlar om bristande kunskap och engagemang
            på området. Att inte ha miljön i åtanke när det gäller konsumtionsmönstren
            är en oansvarig politik för framtiden. Därför vill vi återinföra
            det konsumentpolitiska målet Trygga konsumenter som handlar hållbart
            och dess delmål.
          </p>
          <head type="h2" xml:id="i-Bc8Dnu8sFvFZ7Xf5LLUz3b">
            3.1 Investering i kunskap om privatekonomi
          </head>
          <p xml:id="i-7jAHSokZ9a97g5KnYu9Xks">
            Problem med överskuldsättning är något som kan drabba en människa
            när som helst i livet. Speciellt utsatta är dock våra unga. Konsumtionshetsen
            är som mest tryckande för en ung och osäker person. En ung person
            kan i dag skuldsätta sig med några knapptryckningar på en mobil
            eller dator och få pengarna nästan direkt. Det enda kravet hos
            vissa kreditgivare är att låntagaren ska ha en ordnad ekonomi,
            taxerad inkomst på 24 000 kronor per år, det vill säga 2 000 kronor
            per månad. Särskilt utsatta är de ungdomar som saknar ekonomiskt
            stöd av familj och andra nätverk. Unga människor kan i decennier
            hamna i ett livegenskap för ett misstags skull.
          </p>
          <p xml:id="i-ASvnVjKsBHMq6wUcto4UT">
            Som en konsekvens av detta kan man se en oroväckande trend i
            att obetalda sms-lån ökar i rekordfart. Antalet betalningsförelägganden
            för obetalda sms-lån visar rekordsiffror i den senaste statistiken.
            Under årets första sex månader kom 17 299 sådana ansökningar in.
            Den kan jämföras med 20 418 ansökningar för hela 2007. Fortsätter
            ökningen i samma takt kommer en för dubbling av obetalda sms-lån
            att ske under året. Går man tillbaka till andra halvåret 2006
            kom det in 1 407 ärenden om obetalda sms-lån. Positivt är dock
            att ungdomarnas andel har minskat. För ett år sedan stod ungdomar
            för 40 procent av ansökningarna till kronofogden. I dag har siffran
            minskat till 29 procent (Källa: sms-rapport första halvåret 2008,
            Kronofogdemyndigheten, augusti 2008). Trots detta är det betydligt
            fler ungdomar som får problem i dag än för ett år sedan. Behållningen
            av statistiken är att man faktiskt kan nå unga med ett budskap.
            Vi vill därför investera i Konsumentverket så att verket kan utöka
            sitt arbete med att informera ungdomar om sms-lån och överskuldsättning.
          </p>
          <p xml:id="i-LStQhyEzDN45h7zuLRa4z4">
            Vi f öreslår att riksdagen anvisar till anslag 3:2 Konsumentverket
            3 miljo ner kronor år 2009, därefter 3 miljoner kronor år 2010
            och ytterligare 3 miljoner kronor för 2011.
          </p>
          <p xml:id="i-MLdeJJ5Qfvwcf9uCxRsCn3">
            Utbildning är ett viktigt instrument för att komma till rätta
            med överskuldsättning. Det behövs resurser till detta. Men det
            behövs även nya lagar som skyddar konsumenterna. Vi socialdemokrater
            ger därför sådana förslag i vår kommittémotion om sms-lån och
            överskuldsättning.
          </p>
          <head type="h1" xml:id="i-WZUd2vDykdp6Kvn3MUkXhw">
            4 En boendepolitik för social sammanhållning och en bättre miljö
            är nödvändig!
          </head>
          <p xml:id="i-YcTzRL12rfZTJm688Qq6Fk">
            Vi socialdemokrater vill se en ny bostadsfinansiering. Vi vill
            långsiktigt se rimligare konkurrensvillkor för hyresrätten som
            upplåtelseform och har nu tagit ytterligare ett steg för att definiera
            miljardinvesteringen i miljonprogrammen. Vi vill införa ett kraftfullt
            investeringsstöd till byggandet av hyresrätter samt avsätta medel
            för att påbörja en satsning på att få bostadsmarknaden att fungera
            bättre genom att tillföra fler attraktiva bostäder i det befintliga
            beståndet. För att understryka vikten av att på allvar arbeta
            för att ungdomar och studenter inkluderas i bostadsmarknaden föreslår
            vi att ungdomsbostadssamordnaren återtillsätts.
          </p>
          <p xml:id="i-E1J4KurKagtwKWVa5R6RYY">
            En social bostadspolitik med ekologiskt och socialt ansvarstagande
            är möjlig och är nödvändig! Regeringens svar på dagens problem
            är att höja schablonavdraget för dem som hyr ut sin bostad, del
            i sin bostad eller fritidshus. Detta är fullständigt otillräckligt.
            Samtidigt förtydligas bristerna i regeringens politik ytterligare.
            Vi kan än en gång konstatera att regeringen inte över huvud taget
            tar frågorna på det bostadspolitiska området på allvar!
          </p>
        </div>
        <div type="motSignatures">
          <list>
            <item xml:id="i-QhWJxNZrRoYN6kBdeYy9x" who="i-D9iCNaqxQvuHFjK2SSEFvT">
              Carina Moberg (s)
            </item>
            <item xml:id="i-2Q4rSTGBrtKmmrcn28ui5u" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-PhmFbzY3TueQSenA3m5jSy" who="i-XavvkneSj1497htyNRcpv6">
              Christina Oskarsson (s)
            </item>
            <item xml:id="i-QB4ZxCALpiqqyo2FcaFJGU" who="i-9rzEiT5qs2rumTNiqr6kVD">
              Rose-Marie Carlsson (s)
            </item>
            <item xml:id="i-PMU2QerHjCFa7mRgj7URzK" who="i-GDFdKPNRdaGpkLXrouuiC1">
              Johan Löfstrand (s)
            </item>
            <item xml:id="i-9euyw2i1Pakvqv98NsYVe8" who="i-KCyyRs9HnkQhss61gii5F7">
              Fredrik Lundh (s)
            </item>
            <item xml:id="i-W7U2cjKL7Lc4SX1Dg7crN8" who="i-BNs9NctwwvjUQnQxyESNVd">
              Eva Sonidsson (s)
            </item>
          </list>
        </div>
      </div>
    </body>
  </text>
</TEI>
