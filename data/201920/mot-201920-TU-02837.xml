<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-TU-02837">
  <teiHeader>
    <fileDesc>
      <titleStmt>
        <title>Bättre infrastruktur i Skåne</title>
        <author corresp="i-WwZzVPGhpXnyH5jyp86JB7">av Boriana Åberg m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2837 av Boriana Åberg m.fl. (M)</title>
          <idno type="rdwebb">H7022837</idno>
          <rs type="number">2837</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H7022837/text</ref>
          <ref type="dokument_url_html">http://data.riksdagen.se/dokument/H7022837</ref>
          <ref type="dokumentstatus_url_xml">http://data.riksdagen.se/dokumentstatus/H7022837</ref>
          <ref type="docx">http://data.riksdagen.se/fil/6DE68D56-2B48-453F-91E3-CA776A7F7ED2</ref>
          <ref type="pdf">http://data.riksdagen.se/fil/9E6DB3D2-72FF-45DE-A983-90CA8617F83B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-GDstmrgzRCNbqbqXJKWn1n" type="signed"/>
        <correspContext corresp="i-GDstmrgzRCNbqbqXJKWn1n">
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
        </correspContext>
        <correspAction xml:id="i-6uPnfwguwPRqH83pD4RFXT" type="submitted">
          <date when="2019-10-03"/>
          <time when="12:54:30"/>
        </correspAction>
        <correspAction xml:id="i-AZv79xom4LWnYA1iod2m9Q" type="reviewed">
          <date when="2019-10-03"/>
          <time when="14:53:37"/>
        </correspAction>
        <correspAction xml:id="i-U9ZZKHX9ujJZagkKfxPMAb" type="referred">
          <date when="2019-10-11"/>
        </correspAction>
        <correspAction xml:id="i-5g64C4PbThyeyerUQU2j42" type="assigned">
          <date when="2020-06-30"/>
          <time when="15:35:31"/>
        </correspAction>
        <correspContext corresp="i-5g64C4PbThyeyerUQU2j42">
          <ref type="assignedTo">Trafikutskottet</ref>
        </correspContext>
        <correspAction xml:id="i-wRRZecQdfbKivfmeCBFvW" type="behandlas_i"/>
        <correspContext corresp="i-wRRZecQdfbKivfmeCBFvW">
          <ref type="uppgift">2019/20:TU7</ref>
          <ref type="ref_dok_id">H701TU7</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU7</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H3soo2g75ssPz8GapFfNgo" type="behandlas_i"/>
        <correspContext corresp="i-H3soo2g75ssPz8GapFfNgo">
          <ref type="uppgift">2019/20:TU12</ref>
          <ref type="ref_dok_id">H701TU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU12</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8rERS9Mk8NQ9cQVtacnDwX" type="behandlas_i"/>
        <correspContext corresp="i-8rERS9Mk8NQ9cQVtacnDwX">
          <ref type="uppgift">2019/20:TU15</ref>
          <ref type="ref_dok_id">H701TU15</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">TU15</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KJadhRmu6KrgfpyDC36FhP" type="motHeader">
        <div xml:id="i-BHf9uuW9kXEp1hkgu8Pu9e" type="motTitle">
          Motion till riksdagen 2019/20:2837 av Boriana Åberg m.fl. (M)
          Bättre infrastruktur i Skåne
        </div>
      </div>
      <div xml:id="i-THjKJRzxFCxAb8XJu9tyaa" type="motBody">
        <div xml:id="i-8djFWHT8k9sgaNycdMq79t" type="motProposal" subtype="förslag">
          <head xml:id="i-4vEvuWWpzGvXErhTYEVxD2">
            Förslag till riksdagsbeslut
          </head>
          <list xml:id="i-QuTqEvMn27pZf3MSXt5m8y" style="ol">
            <item xml:id="i-PUHiaWZAnmJHctfzT45hJV">
              Riksdagen ställer sig bakom det som anförs i motionen om behovet
              av att prioritera infrastruktursatsningar i Skåne och tillkännager
              detta för regeringen.
            </item>
            <item xml:id="i-Nr8bQPBetWrMho6CZsuURz">
              Riksdagen ställer sig bakom det som anförs i motionen om att
              intäkterna från Öresundsbron ska finansiera framtida infrastrukturinvesteringar
              i Skåne och tillkännager detta för regeringen.
            </item>
            <item xml:id="i-V7hjc8Mte3qMEkMKgTYo4f">
              Riksdagen ställer sig bakom det som anförs i motionen om det
              angelägna i arbetet med en fast förbindelse mellan Helsingborg
              och Helsingör och tillkännager detta för regeringen.
            </item>
            <item xml:id="i-SLLkPeaXmiNeYMYM6pFi2D">
              Riksdagen ställer sig bakom det som anförs i motionen om att
              verka för en fortsatt utbyggnad av Södra stambanan, Västkustbanan
              och Skånebanan och tillkännager detta för regeringen.
            </item>
            <item xml:id="i-YRWMQWzQuyZdS36PTxHq5E">
              Riksdagen ställer sig bakom det som anförs i motionen om utbyggnad
              av E6 och E22 till sexfiliga motorvägar och tillkännager detta
              för regeringen.
            </item>
            <item xml:id="i-Hz8mxwbLBXkwQGEkCEg3VU">
              Riksdagen ställer sig bakom det som anförs i motionen om att
              en prioritering av hamninfrastruktur i de skånska hamnarna av
              nationellt intresse bör göras och tillkännager detta för regeringen.
            </item>
            <item xml:id="i-LyG5wWfHuaVaPzvQ3GcNue">
              Riksdagen ställer sig bakom det som anförs i motionen om vikten
              av alternativa järnvägsförbindelser till kontinenten via Trelleborgs
              hamn och tillkännager detta för regeringen.
            </item>
            <item xml:id="i-ESBU3UskapLWj6dMF8sbFr">
              Riksdagen ställer sig bakom det som anförs i motionen om betydelsen
              av en välfungerande flygtrafik i södra Sverige och tillkännager
              detta för regeringen.
            </item>
            <item xml:id="i-WZAcntXgLAbAwUFXuPTjCT">
              Riksdagen ställer sig bakom det som anförs i motionen om att
              inrätta en infrastrukturkommission tillsammans med Danmark för
              att säkerställa en samlad gränsöverskridande planering av infrastrukturen
              i Öresundsregionen och tillkännager detta för regeringen.
            </item>
          </list>
        </div>
        <div xml:id="i-BahuDFRbWzViZ9mNjvPUfu" type="motContent">
          <head xml:id="i-geousvu2z64ncPzemnMCF" type="h1">
            Motivering
          </head>
          <p xml:id="i-VwxJtAUYiJazGU6GVfmZ89">
            Skånes infrastruktur är en fråga av nationellt intresse. Med
            sitt strategiska läge hanterar Skåne en stor del av svenska företags
            transporter genom flera viktiga godsstråk. Effektiva, pålitliga
            och hållbara transporter till våra viktigaste exportmarknader
            är avgörande för det svenska näringslivets konkurrenskraft. Transittrafiken
            är mycket omfattande och väntas öka kraftigt. Genom Skåne passerar
            årligen mer än en miljon lastbilar. Vägnätet är mycket hårt belastat,
            och bristen på järnvägskapacitet och fullgoda anknytningar i hamnarna
            omöjliggör växlingen av gods från väg till järnväg och sjöväg.
            Trafikverket har pekat ut sträckorna Malmö–Hässleholm, Malmö–Ystad,
            Kristianstad–Hässleholm och Helsingborg–Ängelholm bland dem med
            störst kapacitetsbrist i landet. Den ansträngda kapacitetssituationen
            på väg och järnväg i Skåne understryks av det eftersatta underhållet.
            Detta utgör ett hot mot tillväxt, framkomlighet och utveckling
            av hållbara transportlösningar inte bara i Skåne, utan i hela
            Sverige.
          </p>
          <p xml:id="i-ADNjcqeXG5YqQrW7ATPsw6">
            Skåne är en flerkärnig miljonstad där en ökad integration av
            arbetsmarknaderna ställer krav på investeringar i infrastruktur
            och bättre kollektivtrafik. Regionen står inför många utmaningar
            och möjligheter. Trots ett expansivt näringsliv, en stark befolknings­tillväxt
            och satsningar på världsledande forskning har Skåne paradoxalt
            nog den lägsta sysselsättningsgraden i hela Sverige, och en tudelad
            arbetsmarknad. Samtidigt som många är arbetslösa är det kompetensbrist
            på företagen. Detta bland annat beroende på det stora nationella
            ansvar Skåne tagit för flyktingmottagningen, vilket inneburit
            en stor invandring av människor med låg utbildningsnivå, och därmed
            mycket begränsade möjligheter att komma i arbete.
          </p>
          <p xml:id="i-8dLYUWXqNow245n19EtJz6">
            Det viktigaste sättet att möta dessa utmaningar är att få fler
            i arbete, vilket skulle underlättas genom förbättrade pendlingsmöjligheter.
            För att tillvarata Skånes tillväxt­potential krävs långsiktiga
            investeringar i infrastruktur. Vägar, järnvägar, hamnar och flygplatser
            hänger ihop i ett sammanflätat trafiksystem där brister i någon
            del snabbt kan medföra problem även på annat håll. Det är därför
            angeläget att ligga långt fram i planeringen och fortsätta utbyggnaden
            av den skånska infrastrukturen för att trafik­systemen även framgent
            ska klara av att möta ett ökat resande och hårdare krav på punktlighet
            och funktionalitet. Nedan listas några av de projekt som är mest
            angelägna för att skapa en välfungerande infrastruktur i Skåne.
            Alla dessa förslag syftar till att ge maximal utdelning per investerad
            krona i form av förbättrade trafikflöden på vägar, järnvägar,
            sjövägar och flyg i hela Sverige, och därmed skapa förutsättningar
            för ökad tillväxt och fler jobb.
          </p>
          <head xml:id="i-WYXv7XbY9wRD551SWqebcv" type="h2">
            Öresundsbrons överskott
          </head>
          <p xml:id="i-7ftn1y6URqmxF3WST2d7FP">
            Om några år är Öresundsbron betald, och frågan vad som ska hända
            med överskottet behöver ett svar. I Sverige går intäkterna av
            Öresundsbron direkt till statskassan, medan de i Danmark är öronmärkta
            för infrastruktursatsningar. På samma sätt som trängsel­avgifterna
            i Stockholm och Göteborg används för att förbättra infrastrukturen
            i dessa städer är det en självklarhet att avgifterna från Öresundsbron
            ska komma skåningarna till gagn, och användas för behövliga infrastruktursatsningar
            i Skåne.
          </p>
          <head xml:id="i-EEsQyMPADSyaq4ofnzxKbH" type="h2">
            Trafiken över Öresund
          </head>
          <p xml:id="i-JdsonhBL6ZvFhzQDEMdLQP">
            Trafiken över Öresund är av internationell, nationell och regional
            betydelse. Sedan Öresundsbron öppnades 2000 har samarbetet mellan
            Storköpenhamn och Skåne ökat markant, och persontrafiken har nästan
            fördubblats. Dagens situation med enbart en fast förbindelse över
            Öresund är mycket sårbar. Ett längre avbrott för trafiken över
            Öresund skulle få stora konsekvenser, inte minst för godstrafiken.
            När Fehmarn Bält-förbindelsen mellan Danmark och Tyskland öppnar
            2028 kommer trafiken att öka betydligt. En fast förbindelse mellan
            Helsingborg och Helsingör är därför alldeles nödvändig för att
            undvika trafikkaos. Den skapar en ringlinje som förenar Öresunds
            två stränder och omlandet i Skåne och Själland, vilket kommer
            att bidra till ökad integration av arbetsmarknaderna i Öresundsregionen,
            generera företagsetableringar, skapa tillväxt och ge nya jobb.
          </p>
          <p xml:id="i-2hyms8y7zzAzUai3qWuofk">
            Sverigeförhandlingen, Trafikverket och den danska Transportministeriet
            har enats om att fortsätta att utreda vilka mervärden en ytterligare
            fast förbindelse över Öresund kan ge. Utredningen beräknas vara
            klar 2020. Erfarenheterna av finansieringen av Öresundsbron visar
            att utbyggnaden av Helsingborg–Helsingör förbindelsen på samma
            sätt skulle kunna finansieras av brukaravgifter och därmed inte
            behöva belasta infrastrukturbudgeten. Med tanke på de uppenbara
            behoven, redan i dag, men framför allt i framtiden, och de mycket
            långa planeringshorisonterna, är det synnerligen angeläget att
            arbetet med den fasta förbindelsen mellan Helsingborg och Helsingör
            påbörjas omgående.
          </p>
          <p xml:id="i-XWshGGHXDz9rXdKiDa7z5Y">
            Taket för tågpendling mellan Malmö och Köpenhamn är snart nått,
            och därför behövs i nästa steg även en uppkoppling av Malmö till
            Köpenhamns metronät. För att tillvarata Öresundsregionens fulla
            potential kommer både Helsingborg­–Helsingör-förbindelsen och
            en metrouppkoppling att behövas. Något som inte ska betraktas
            som ett tecken på bristande förmåga till prioritering, utan alldeles
            nödvändiga framtids­investeringar för tillväxt och Öresundsintegration.
          </p>
          <head xml:id="i-UeTcSAVwCHfvvGdqjFByvA" type="h2">
            Södra Stambanan
          </head>
          <p xml:id="i-5XsB24ZRRrnvEzGu1BXmrQ">
            Södra stambanan är en av de allra viktigaste delarna i vårt järnvägsnät,
            och sträckan Malmö–Lund trafikeras i dag av 460 tåg per dygn.
            En 40-procentig ökning förutspås de kommande 15 åren. Idag är
            inställda och försenade tåg ett stort problem som påverkar resenärer,
            företag, ekonomi, ja hela vårt samhälle. Samtidigt skjuts ständigt
            viktiga järnvägsinvesteringar upp. Förvisso innehöll regeringens
            infrastrukturplan 2020–2029 fyrspårig järnväg mellan Lund och
            Hässleholm, men med tanke på summan som har avsatts för spåren
            under planperioden betyder det att byggstart sker runt 2028, och
            att det inte kommer att finnas en färdig bana förrän tidigast
            2035. Detta innebär fortsatt stora problem med svåra flaskhalsar
            i Skånes trafiksystem under minst 16 år till.
          </p>
          <head xml:id="i-9A4Pvtci78gVtKzdfCXVjB" type="h2">
            Västkustbanan
          </head>
          <p xml:id="i-BzEQXgqzoJm9FBeJdowE6f">
            En annan nationellt mycket viktig järnvägsförbindelse är Västkustbanan,
            som även utgör en betydelsefull länk i den internationella trafiken
            mellan Skåne och Norge. För att öka Västkustbanans kapacitet och
            minska restiden behöver hela sträckan byggas om till dubbelspår,
            något som Riksdagen fattade beslut om redan 1992/93. Idag, 27
            år senare, består Västkustbanan till nära nio tiondedelar av dubbelspår,
            vilket betyder att de återstående kilometrarna enkelspår sätter
            stopp för effektivt utnyttjande av redan gjorda dyra investeringar.
            Det är välkommet att dubbelspåret på sträckan Ängelholm – Maria
            (inklusive Romares väg) planeras påbörjas 2021–2023. Den nationella
            infra­strukturplanen omfattar även dubbelspår på sträckan Maria–Helsingborg
            Central, men den är planerad att förverkligas först 2024–2029,
            vilket betyder att de verkliga nyttorna av dubbelspårig Västkustbana
            fortsätter skjutas på framtiden. För att Västkustbanan ska kunna
            användas ändamålsenligt med fler avgångar och ökad punktlighet
            måste de sista sträckorna som saknar dubbelspår färdigställas
            skyndsamt.
          </p>
          <head xml:id="i-MB5W1g3b2NXsEWNw9kKRzv" type="h2">
            Skånebanan
          </head>
          <p xml:id="i-DFDDHv7BuEhaU41WpVxRyX">
            Skånebanan binder samman Helsingborg–Hässleholm–Kristianstad
            och går sedan vidare in i Blekinge. För att fullt ut kunna integrera
            östra Skåne i Öresundsregionen bör järnvägen byggas ut på dessa
            sträckor. Sträckan Kristianstad–Hässleholm är i dag landets mest
            trafikerade enkelspår. Det innebär stora begränsningar i möjligheten
            att bygga ut kollektivtrafiken och transporterna österut, och
            därmed hindras samman­kopplingen av de två arbetsmarknadsregionerna
            i Skåne. Därför bör den sträckan byggas ut med dubbelspår snarast
            möjligt.
          </p>
          <head xml:id="i-J6nfYWyqexD5iWKy5NkUvt" type="h2">
            Vägtrafik
          </head>
          <p xml:id="i-LDsgPYT2FKzfgVGrzQwtXD">
            Det är angeläget att hela E22-sträckningen – inte bara genom
            Skåne – byggs ut till full motorvägsstandard. Även E65 mellan
            Malmö och Ystad är hårt belastad och olycks­drabbad och behöver
            byggas ut till 2+2-väg, inte minst av trafiksäkerhetsskäl. Trafikmängden
            på vägarna E6 och E22 in mot de stora städerna Malmö, Lund och
            Helsingborg har de senaste åren ökat kraftigt, och är alldeles
            för stor för vägarnas standard idag. För att säkerställa att såväl
            arbetspendlingen in till dessa tillväxtmotorer, som de mer långväga
            transittransporterna, fungerar på ett tillfredsställande sätt
            behöver dessa sträckor byggas ut till tre körfält i båda riktningarna.
          </p>
          <p xml:id="i-3nBazWgCmeMkmMBAcFvJBK">
            Förra året skedde i snitt en trafikolycka om dagen på E6 mellan
            Vellinge och Helsingborg. Alla dessa olyckor orsakar såväl mänskligt
            lidande för de drabbade som enorma kostnader för samhället. Nödlösningen
            med att förbjuda lastbilsomkörning har inte förbättrat situationen
            nämnvärt. Trafikverkets besked att E6 vid Lomma byggs ut till
            sex filer 2024 är välkommet, men inte tillräckligt. En utbyggnad
            av E6 mellan Helsingborg och Vellinge till trefilig motorväg i
            båda riktningarna behövs snarast. Den kommer att göra vägen mindre
            sårbar för olyckor, samt förbättra tillgängligheten och ge bättre
            förutsättningar för arbetspendling. Detta är därför en av de allra
            mest prioriterade infrastruktursatsningarna i Skåne. Likaså är
            det angeläget med breddning av på- och avfarterna. Väg 108 är
            ett av de viktigaste transportstråken till Sveriges näst största
            hamn, Trelleborg, och bör därför byggas ut till två körfält i
            båda riktningarna hela sträckan Lund–Trelleborg.
          </p>
          <p xml:id="i-Bx9AzD5r4rJ5RnfoKaq5bP">
            Även vägarna 9, 11, 13, 23, 24 m.fl. behöver uppgraderas för
            att hantera de ökade trafikvolymerna, och anpassas till kraven
            på ökad trafiksäkerhet och framkomlighet.
          </p>
          <head xml:id="i-3NJWqdUc3pQEwxmigHWeG8" type="h2">
            Hamnar
          </head>
          <p xml:id="i-4vdhndhdzTYjSVgTUhNdKo">
            Hamnarna i Trelleborg, Helsingborg, Ystad, Malmö och Åhus är
            viktiga delar av det svenska transportsystemet, och är därmed
            av nationellt intresse. Transporterna mellan Sverige och Central-
            och Östeuropa ökar och väntas öka ännu kraftigare de närmaste
            åren. Det är viktigt att dessa transporter kan tas om hand på
            ett effektivt och miljö­vänligt sätt. För att främja överflyttningen
            av godstransporter från väg till sjöfart behövs ett fullgott infrastrukturnätt
            i anslutning till ovan nämnda hamnar. Särskilt angelägen är en
            lösning för E65 på Dragongatan i Ystad.
          </p>
          <p xml:id="i-CmP4sFUMWHQc6cHvckNsUq">
            Nedläggningen av järnvägsfärjorna i Trelleborg måste förhindras.
            Om något skulle hända med Öresundsbron eller med Stora Bält-förbindelsen
            kommer den export- och importberoende svenska industrin att försättas
            i en mycket sårbar situation, utan alternativa transportvägar
            till kontinenten.
          </p>
          <head xml:id="i-4qa7UKGYR8vCdqWypFpgkP" type="h2">
            Flygtrafik
          </head>
          <p xml:id="i-733Ks4hcK5PLnUAR2LLm2w">
            Tillgången till bra flygförbindelser är avgörande för tillväxten.
            Det behövs ett förhållningssätt hos regeringen som beaktar företagens
            behov som användare av flyg. En politik som inte tillgodoser dessa
            behov kommer osvikligen att leda till affärs­volymerna försvinner
            till konkurrenter i utlandet.
          </p>
          <p xml:id="i-EnH73U842jKfT2S6dE6HA4">
            Copenhagen Airport (Kastrup) och Malmö Airport (Sturup) kompletterar
            varandra väl och utgör tillsammans de viktigaste naven i flygtrafiken
            för södra Sverige. För att skapa bättre förutsättningar för ett
            ömsesidigt kapacitetsutnyttjande på de båda flygplatserna behöver
            förbindelserna mellan dem förbättras avsevärt. Därför måste arbetet
            med planering av järnvägstrafik mellan de båda flygplatserna via
            Malmö, komma igång. Hela regionen skulle gagnas av en bättre tillgänglighet
            till Malmö Airport, som förutom viktig flygplats för passagerar-
            och frakttrafik, även är en stor arbetsplats.
          </p>
          <head xml:id="i-FSFzb7aR9SQNyU4hsuY4Lk" type="h2">
            Dansk-svensk infrastrukturkommission
          </head>
          <p xml:id="i-LD21wFS79gUCyc5dZ4obf8">
            Det är inte rationellt att infrastrukturplaneringen begränsas
            till nationsgränserna, när handel och transporter genom Europa
            fortsätter att öka. När Fehmarn Bält-förbindelsen öppnar kommer
            trafiken till och genom Skåne att öka avsevärt. För att det då
            inte ska uppstå fler och nya flaskhalsar i Skåne måste vi redan
            nu ta höjd för denna förändring genom planering av större väg-
            och järnvägskapacitet.
          </p>
          <p xml:id="i-YJ4bu8sjDp1Et4J2zaZFyX">
            Infrastrukturplaneringen i Sverige och Danmark fungerar i dag
            på mycket olika sätt.
          </p>
          <p xml:id="i-J2j3h15JRnQeH1K8Ks6aj7">
            Genom att inrätta en dansk-svensk infrastrukturkommission kan
            det säkerställas att planeringen för infrastruktur sker utifrån
            gemensamma förutsättningar och prognoser. Stora infrastrukturinvesteringar
            kan planeras gemensamt, varigenom samordnings­vinster skapas.
            Vidare kan en svensk-dansk infrastrukturkommission bli en plattform
            för informations- och idéutbyte mellan de båda länderna.
          </p>
        </div>
        <div xml:id="i-VrxWzSGCXaVSYt8cHerfFi" type="motSignatures">
          <list xml:id="i-UAcNyBDX62R7TYDDzkHMvm">
            <item xml:id="i-9zMg2Qb1ZUEXRsGc3PyFZJ" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-5encwudRHDNLsEjaJPCF3X" who="i-KPGvtK4s6Zp3E6XH6vj18n">
              Tobias Billström (M)
            </item>
            <item xml:id="i-NZRmJXphdWTobP2ynY8Uof" who="i-BNPcdNmACXycfvLR8wqbHp">
              Ann-Charlotte Hammar Johnsson (M)
            </item>
            <item xml:id="i-4nxKTKRbfcnkaK4k73zykY" who="i-3yGB8i2p5vZhm4Sy536rgC">
              Anders Hansson (M)
            </item>
            <item xml:id="i-3eqwGs2dQFdVjQsqyVZ2WN" who="i-8xM6U2UEMYF2ek1xU2cetn">
              Ulrika Heindorff (M)
            </item>
            <item xml:id="i-HLWxn2B3FdTeTHJtJ8FQZV" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
            <item xml:id="i-Vbsf4g5PrYfQMQ8seSGHH4" who="i-J3vB7EYXWFGfYPGahysXrd">
              Noria Manouchi (M)
            </item>
            <item xml:id="i-JE2zPScjVzVdetQNGs6dsN" who="i-7bVDjZpV72vdnYhJ8phHuW">
              Louise Meijer (M)
            </item>
            <item xml:id="i-HQVTSDfNrZ9JGWHCZ3dTTE" who="i-9xarzmckV5SS8EyJPN5b3x">
              Hans Wallmark (M)
            </item>
          </list>
        </div>
      </div>
    </body>
  </text>
</TEI>
