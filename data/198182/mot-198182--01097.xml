<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01097">
  <teiHeader>
    <fileDesc>
      <titleStmt>
        <title>Ett social inriktat boende</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett social inriktat boende</title>
          <idno type="rdwebb">G5021097</idno>
          <rs type="number">1097</rs>
          <ref type="dokument_url_text">http://data.riksdagen.se/dokument/G5021097/text</ref>
          <ref type="dokument_url_html">http://data.riksdagen.se/dokument/G5021097</ref>
          <ref type="dokumentstatus_url_xml">http://data.riksdagen.se/dokumentstatus/G5021097</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>INGA LANTZ</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Qccj8a9c9oSYMLsPUeYFud" type="signed"/>
        <correspContext corresp="i-Qccj8a9c9oSYMLsPUeYFud">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-VtWQs1mfimPMyjw5HVXR4i"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1097/mot_198182__1097-001.pdf"/>
      <fw xml:id="i-86v9HZrVcty2ds3wDhRZ1d">
        Motion 1981/82:1097
      </fw>
      <div xml:id="i-GwgVdUtJowPVgN5J6ZFpCH" type="motHeader">
        <div xml:id="i-YbnTDqwfXBjMPXtMTzhfhs" type="motTitle"/>
        <div xml:id="i-7JmmM8qRVdtnsErpCGFjFq" type="motSubmissionInfo"/>
      </div>
      <div xml:id="i-65YTBKqWp6S4Ab73DTi967" type="motBody">
        <div xml:id="i-GQvYKBkDsJnF5YK3twRC7F">
          <p xml:id="i-VLT1K46WJJ45RVv5VSqyTN">
            10
          </p>
          <p xml:id="i-EEg755yftFUdt9MJroGikm">
            Lars Werner m. fl. Ett social inriktat boende
          </p>
          <p xml:id="i-422RXdnFub9xnCW2rVzLrF">
            Ett nytt sätt att leva — boende byggt på gemenskap
          </p>
          <p xml:id="i-GQ9bJuu7tb7xEZknBDhP2k">
            Det är hög tid för en ny bostadspolitik. Det har gått ett halvt
            sekel sedan den bostadspolitik vi har i dag började formas och
            sedan dess har mycket förändrats i människors levnadssätt. På
            1930-talet levde människor trångt i kalla, dragiga och dåligt
            utrustade lägenheter. Missförhållandena på 1920- och 1930-talen
            blev en självklar utgångspunkt för de krav som då ställdes. Det
            man ville ha var tillräckligt med bostäder till en hyra som en
            arbetarfamilj kunde betala. Spisrummet skulle ersättas med en
            familjebostad på 2 rum och kök. Kommunalt ägda bostadsföretag
            och bostadskooperationen skulle bygga och förvalta de nya bostäderna
            utan vinstintresse. De gamla och osunda bostadshusen måste rivas
            och ersättas med nya moderna bostäder. Under de 50 år som gått
            har en stor del av dessa krav uppfyllts. Många problem är dock
            fortfarande olösta. Stora grupper, låginkomsttagare, invandrare,
            ensamma föräldrar och pensionärer bor sämre än andra. Den höga
            bostadsstandarden är ojämnt fördelad och orättvisorna har förstärkts
            under de senare åren. Samhällets bostadsstöd går huvudsakligen
            till villaägare och inte till dem som främst skulle behöva det.
            Under de 50 år som gått har också nya problem växt fram. Det är
            inte längre bostädernas utrustning och standard som är problemet.
            Framtidens stora utmaning handlar om hur vi kan leva där vi bor.
            Hur man bor har en grundläggande betydelse för människors levnadsför-
            hållanden. Bostadsfrågan handlar inte bara om bostäder utan om
            hela samhällsmiljöer. Bostadsområdena borde ha ett sådant socialt
            och kulturellt innehåll att de berikar vår vardag och vår fritid.
            Därför måste en social helhetssyn gälla i all planering och allt
            byggande av bostadsområden. Bostadspolitiken måste vara social
            och inriktas på att stödja svaga grupper i vårt samhälle. I de
            områden som redan finns måste förbättringarna inriktas både på
            fysiska och sociala förändringar. Det gäller att ge boendet en
            ny dimension.
          </p>
          <p xml:id="i-3sdbS4Cqbrd5FTeDaKQbiX">
            Ändrade villkor
          </p>
          <p xml:id="i-4bgrNMYbosAATTodc9Gqh5">
            Under de senaste decennierna har den byggda miljön förändrats.
            Men inte bara miljön. Också människors levnadsvillkor har förändrats
            och nya levnadsmönster kommit till. Hushållen har t. ex. blivit
            allt mindre. I dag bor
          </p>
          <pb facs="riksdagen-motions-pdf/data/198182/mot_198182__1097/mot_198182__1097-002.pdf"/>
          <fw xml:id="i-X5LxZHkbGdUS92PEQd9xB8">
            Mot. 1981/82:1097 11
          </fw>
          <p xml:id="i-6jpagcDhgH43GdKsrr85yD">
            högst två personer i 80 26 av alla lägenheter i flerbostadshusen,
            och andelen små hushåll fortsätter att öka. Att leva ensam eller
            i par innebär att en rad mänskliga behov inte längre kan tillgodoses
            i hushållet. Kontakt med andra människor i bostadsområdet och
            i arbetet blir viktig. Att leva i ett litet hushåll är dessutom
            opraktiskt och arbetsamt. Att handla mat, tvätta och städa tar
            tid, även om man gör det för sig själv. Det är varken roligt att
            laga mat eller äta ensam, och många ensamstående äter också dåligt.
            En stor och växande grupp av småhushållen är pensionärshushåll.
            I dag är mer än 1,3 miljoner svenskar 65 år eller äldre. Av dessa
            bor nära 90 960 hemma. 10 96, främst bland de äldsta, bor på ålderdomshem
            eller i pensionärshem. Under de närmaste åren kommer antalet ålderspensionärer
            att öka.
          </p>
          <p xml:id="i-Sd9Px8THMUNRW3gXsn93mZ">
            Sociala kontakter
          </p>
          <p xml:id="i-RaFKczs3wSqioBQZBeA8rh">
            Trots allt tal om samhällets stora insatser för de äldre, så
            betyder fortfarande kontakten med släktingar och vänner mest.
            De flesta äldre får den hjälp de behöver av någon de känner. Att
            bo nära släktingar eller vänner är en trygghetsfaktor för många.
            Arbetskamrater har inte samma betydel- se. Men hur blir det i
            framtiden? Förr var det vanligt med många släktingar och flera
            barn. De som nu blir pensionärer har färre nära släktingar och
            avstånden har dessutom ökat. Tvånget att flytta för att få utbildning
            eller jobb har också gjort att avståndet mellan barn och föräldrar
            ökat. Också för barnfamiljerna har släkten betytt mycket. Att
            ha sina föräldrar eller syskon i närheten betyder också att man
            kan få hjälp på olika sätt när barnen är sjuka, vid krissituationer
            eller kanske med barntillsynen. Ofta är det kvinnorna som ställt
            upp. Men redan i dag har många kvinnor i den äldre generationen
            ett yrkesarbete och inte samma möjlighet att rycka in som tidigare.
            Det är inte heller så att kvinnorna ensamma skall bära ansvaret.
            Redan i dag förvärvsarbetar 72 20 av kvinnor med förskolebarn.
            Särskilt inom arbetarklassen har släkten spelat en stor roll.
            Det är också familjer från arbetarklassen som drabbas mest av
            att flytta från den ort där de vuxit upp. Deras livsform är uppbyggd
            på lokal förankring och på kontakt och samarbete med människor
            som de känt länge. På mindre orter och i orter med en lång historia
            möts människor ofta och i olika roller, som grannar, arbetskamrater,
            släktingar, skolkamrater, med- lemmar i samma idrottsförening
            osv. Det bidrar till att bygga upp ett nät av kontakter mellan
            människor. Men om man flyttar och kanske hamnar i ett nybyggt
            bostadsområde, så saknas en rad anledningar att mötas. Man ses
            bara som grannar, och det räcker inte för att bygga upp något
            mer varaktigt. Det blir därför viktigt att i boendet försöka återskapa
            något av det sociala nätverk som gått förlorat i de nya bostadsområdena.
          </p>
          <pb facs="riksdagen-motions-pdf/data/198182/mot_198182__1097/mot_198182__1097-003.pdf"/>
          <fw xml:id="i-7HLuJUHhUDoxzxMt51e995">
            Mot. 1981/82:1097 12
          </fw>
          <p xml:id="i-NhdaUb3H58b3ntE1BSZGsv">
            Arbetsvärderingar styr människors livsvillkor
          </p>
          <p xml:id="i-4PqHHZzAi5DYtsURgLLjCT">
            Företagens rätt att fritt välja var de vill placera arbetsplatser
            är bara ett exempel på hur näringslivet i dag styr och påverkar
            människors villkor också utanför arbetslivet. På olika sätt har
            värderingar och synsätt från arbetslivet påverkat och styrt synen
            på livet i bostadsområdena. Planeringsmodeller från företagen
            har använts vid utformningen av de nya stadsdelarna — ja, hela
            städer. Funktionsuppdelning med byggnader och områden för olika
            verksamheter skilda åt och i stora enheter har präglat utformningen.
            Men hur fungerar detta för den ensamstående mamman som skall ta
            sig till dagis från bostaden på väg till jobbet, och som på hemvägen
            skall handla på väg från dagis? Eller för pensionären, som har
            gott om tid men inte orkar gå så långt? Det kapitalistiska produktionssättet
            har också påverkat synen på boendet och vardagslivet. Först genom
            att skilja produktionen från reproduktionen. Sedan genom att osynliggöra
            allt det arbete, som är knutet till hushållet och till att upprätthålla
            en rad mänskliga och nödvändiga institutioner, släkt- band, sociala
            nätverk, det politiska livet osv. På så sätt har både värdet av
            människors arbetsinsatser i reproduktionen och det faktum att
            reproduktionen tar tid blivit bortglömt. Ändå bidrar dessa arbetsinsatser
            i stor utsträckning till vår välfärd och till att samhället över
            huvud taget fungerar. Och den tid som människor i dag använder
            till obetalt reproduktionsarbete är större än den totala arbetstiden
            i arbetslivet i dag. Man räknar med totalt 6 miljarder arbetstimmar
            inom den betalda produktiva delen och 7 miljarder arbetstimmar
            inom den obetalda repro- duktiva delen. Det är kvinnorna som har
            huvudansvaret för det obetalda arbetet för social förnyelse. Problemen
            i vardagslivet har betraktats som privata problem, som var och
            en skall lösa själv. Det har inte kunnat utvecklas några former
            för att människor gemensamt skall kunna ta ansvar för alla de
            uppgifter som ligger i reproduktionen. Privatiseringen har också
            gjort att människor haft svårt att se samband mellan problem i
            privatlivet och samhällsutvecklingen. Det har heller aldrig formulerats
            politiska mål för den gemensamma vardagen i boendet.
          </p>
          <p xml:id="i-4toBwfM1r7y6uX64TU3WJ2">
            En ny livsform
          </p>
          <p xml:id="i-4upKX4HqkjpCDQUhwC9s9C">
            Trots alla yttre förbättringar i bostadsstandard så har ändå
            den förda bostadspolitiken och samhällsplaneringen gjort det svårare
            för människor att få vardagslivet att fungera. Det är alltså hög
            tid att börja forma en ny syn på boendet för att en ny livsform
            skall få chans att växa fram. I stället för att satsa allt på
            en utveckling av näringslivet och på en ökad produktivitet, måste
            satsningen också inriktas på en ökad reproduktivitet.
          </p>
          <pb facs="riksdagen-motions-pdf/data/198182/mot_198182__1097/mot_198182__1097-004.pdf"/>
          <fw xml:id="i-SNekC9R8bqTmkoiq1MVPgB">
            Mot. 1981/82:1097 13
          </fw>
          <p xml:id="i-Vnc1qPBK3uqwwySXQDgaD8">
            Nu får och kan givetvis inte effektiviteten i produktionen och
            reproduk- tionen mätas med samma mått. Eller det kanske till och
            med är så att det behövs nya mått både för att värdera vad människors
            arbete på jobb och i boendet ger som resultat, inte bara av varor
            eller tjänster, lagade middagar och stoppade strumpor, utan också
            av mänsklig självkänsla, omtanke, av ett rikt kulturliv och en
            bred politisk aktivitet m. m. Hur skall då förutsättningarna för
            nya sätt att bo och leva kunna skapas? För det är vad det handlar
            om, nämligen att på ett klokt och uppfinningsrikt sätt skapa ramar
            och möjligheter som sedan kan utnyttjas — eller ej. Reproduktiviteten
            måste tas med när olika åtgärder skall bedömas, vare sig det handlar
            om nya bostäder eller lokalisering av nya arbetsplatser, uppsägningar
            eller investeringar. Man kan inte bara fråga hur detta kommer
            att löna sig ekonomiskt utan också fråga vilka konsekvenser detta
            får för människors vardagsliv.
          </p>
          <p xml:id="i-A1dPBJRVNVWpJb1fCLX2d4">
            6 timmars arbetsdag
          </p>
          <p xml:id="i-75A7mbKxJoYcixTBHG9J6V">
            I dag är tiden ojämnt fördelad. Många har långa arbetsdagar och
            långa arbetsresor. Tiden för vardagslivet blir pressad. Andra,
            mest kvinnor, har tvingats att arbeta deltid och minska sin lön
            och sina möjligheter att utvecklas i arbetet för att hinna med
            där hemma. Och många har över huvud taget inte rätt eller möjlighet
            att ha ett jobb. I andra sammanhang har vpk fört fram kravet på
            6 timmars arbetsdag för alla. Kortare daglig arbetstid är en förutsättning
            för att också boendet skall kunna fungera på ett bättre sätt och
            för att män och kvinnor skall ta ett gemensamt ansvar också utanför
            arbetslivet.
          </p>
          <p xml:id="i-G4aAPaqQ5y7jKuZQ2pYpyJ">
            Nya boendeformer behövs
          </p>
          <p xml:id="i-ErtpMiXo4rwxg9gf5qqYJg">
            Det behövs nya, alternativa, mer gemensamma boendeformer, som
            tar hänsyn till människors förändrade levnadsvillkor och som i
            boendet förenar ett gemensamt ansvarstagande för reproduktionen.
            Vi vet att behovet av barnomsorg är oerhört stort. Vi vet att
            antalet äldre människor kommer att öka kraftigt. Vi talar om att
            de äldre skall kunna bo kvar i sina gamla hem. Vi talar om ett
            integrerat samhälle för t. ex. människor med handikapp. Vi talar
            om att invandrarnas kultur skall möta den svenska osv. Vi vet
            att det finns många utstötta och av missbruk utslagna människor,
            som det är nödvändigt att trygga en social omvårdnad för. Bl.
            a. skulle alla dessa behov och ”funktioner” kunna förenas i boendet
            och i bostadsområdena. Men för att förverkliga detta måste dels
            synen på boendet och reproduktionen förändras, dels boendet organiseras
            om. Det finns just nu ett stort intresse för andra, mer kollektiva
            boendeformer. Detta måste ses som ett exempel på hur människor
            söker efter andra alternativa sätt att leva på.
          </p>
          <pb facs="riksdagen-motions-pdf/data/198182/mot_198182__1097/mot_198182__1097-005.pdf"/>
          <fw xml:id="i-N4Kf4ZTfvrZnx4hWK3rejo">
            Mot. 1981/82:1097 14
          </fw>
          <p xml:id="i-SZt6iqpgxyhC3xHifZpkVk">
            Kollektivhus för 15-75 lägenheter med gemensam utrustning och
            gemen- samma lokaler och med samarbete och omvårdnad för varandra
            som bas borde finnas i alla bostadsområden. Varje kommun borde
            ha skyldighet att inventera behovet av nya boendeformer och också
            upprätta en plan för ett förverkligande av de önskemål som visar
            sig finnas för dessa nya boende- former. Följande utgångspunkter
            kan vara förebilder för hur ett kollektivt boende byggt på gemenskap
            kan organiseras:
          </p>
          <p xml:id="i-JNFY3nEQARS1CfycwJ97Hp">
            Oo Huset skall inte vara alltför stort, för att det lätt skall
            kunna uppstå kontakt mellan de boende, och beslutsvägarna skall
            vara enkla, men också för att huset skall kunna passas in i olika
            miljöer eller växa fram i befintliga områden. Oo Gemensamt arbete
            med matlagning, med barnen och med skötseln av huset skall vara
            bas för gemenskapen. Oo Huset skall göra det dagliga livet lättare,
            tryggare och roligare genom att hushållsarbetet förenklas och
            genom att olika funktioner finns nära. Oo Människor i olika åldrar,
            från barn till pensionärer, skall bo i huset. Oo De boende skall
            kollektivt ha bestämmanderätt över sin boendesitua- tion. Oo Boendeformen
            skall inte uppmuntra till spekulation eller vara segregeran- de
            genom onormalt höga boendekostnader. o Huset skall minska slöseriet
            med energi och andra resurser genom att en rad olika saker kan
            utnyttjas gemensamt, som TV, bastu, tvättstuga, bilar osv. o Alla
            hushåll skall ha en egen lägenhet med ett sovrum för var och en.
            Däremot kan kök och vardagsrum slås ihop till ett enda rum, och
            badrummet kan bli ett duschrum. De insparade ytorna läggs i stället
            till det gemensamma.
          </p>
          <p xml:id="i-PXmtoGvcoj4mc99Y4W1BrG">
            I en sådan boendeform kan alla, från barn till gamla, medverka
            efter sin förmåga. Det ger också människor med olika bakgrund
            och kultur möjlighet att lära känna varandra i praktiskt samarbete.
            Många gamla skulle säkert uppleva kollektivt boende som en trygg
            och stimulerande boendeform. Behovet av specialbostäder för handikappade
            skulle också kunna minskas — om kollektivhusen blir många.
          </p>
          <pb facs="riksdagen-motions-pdf/data/198182/mot_198182__1097/mot_198182__1097-006.pdf"/>
          <fw xml:id="i-PdPzzyunXBBf6sjQKjnsFH">
            Mot. 1981/82: 997 15
          </fw>
          <p xml:id="i-VPpXjCwGJi8HAjtb1zcMPA">
            Med hänvisning till det anförda föreslås att riksdagen hos regeringen
            begär förslag till åtgärder för att förverkliga utvecklingen av
            ett socialt inriktat boende i enlighet med vad som anförs i motionen.
          </p>
          <p xml:id="i-Lwo6ucAy8TJC2U2QJpkPuD" type="date">
            Stockholm den 25 januari 1982
          </p>
          <div xml:id="i-27HF2d5nbDypnN9Lo27WHH" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
          </div>
          <p xml:id="i-EzEiAkeiWfRDMtc5vznkWK">
            EIVOR MARKLUND (vpk) C.-H. HERMANSSON (vpk) NILS BERNDTSON (vpk)
            BERTIL MÅBRINK (vpk) EVA HJELMSTRÖM (vpk) INGA LANTZ (vpk)
          </p>
          <p xml:id="i-6hg9iwbsivyZbZkNTa9XTz">
            TORE CLAESON (vpk)
          </p>
        </div>
      </div>
    </body>
  </text>
</TEI>
