<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-JuU-02720">
  <teiHeader>
    <fileDesc>
      <titleStmt>
        <title>Utgiftsområde 4 Rättsväsendet</title>
        <author corresp="i-JfXYdmqhTQWYWTgjZHSGEn">av Ulrika Liljeberg m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2720 av Ulrika Liljeberg m.fl. (C)</title>
          <idno type="rdwebb">HB022720</idno>
          <rs type="number">2720</rs>
          <orgName type="comitteeAbbreviation">JuU</orgName>
          <ref type="dokument_url_text">https://data.riksdagen.se/dokument/HB022720/text</ref>
          <ref type="dokument_url_html">https://data.riksdagen.se/dokument/HB022720</ref>
          <ref type="dokumentstatus_url_xml">https://data.riksdagen.se/dokumentstatus/HB022720</ref>
          <ref type="pdf">https://data.riksdagen.se/fil/B834A231-9E0F-4BD4-A899-C95C097E55B6</ref>
          <ref type="docx">https://data.riksdagen.se/fil/446D42F7-6F98-403B-B883-56797821DE55</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXYdmqhTQWYWTgjZHSGEn</idno>
            <name>Ulrika Liljeberg</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-X24CbizesfxM3nuznxPzAc</idno>
            <name>Malin Björk</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-XjrRQQwqmWw3Ujm38BwQ3D" type="signed"/>
        <correspContext corresp="i-XjrRQQwqmWw3Ujm38BwQ3D">
          <note type="signatory" corresp="i-JfXYdmqhTQWYWTgjZHSGEn"/>
          <note type="signatory" corresp="i-X24CbizesfxM3nuznxPzAc"/>
          <note type="signatory" corresp="i-LHNecLttGkFNptLa6AG81p"/>
        </correspContext>
        <correspAction xml:id="i-NHmKykMxjLKfcHpcQCHNYt" type="submitted">
          <date when="2023-10-05"/>
          <time when="18:31:08"/>
        </correspAction>
        <correspAction xml:id="i-ArbAYnmpXPaP1P39yATkys" type="reviewed">
          <date when="2023-10-06"/>
          <time when="01:00:35"/>
        </correspAction>
        <correspAction xml:id="i-2ExPbEDea3aWuJ1DFxNh3m" type="referred">
          <date when="2023-10-17"/>
        </correspAction>
        <correspAction xml:id="i-SRbBaaEup8wR5VEVw5Ufuh" type="assigned">
          <date when="2024-02-08"/>
          <time when="10:00:58"/>
        </correspAction>
        <correspContext corresp="i-SRbBaaEup8wR5VEVw5Ufuh">
          <ref type="assignedTo">Justitieutskottet</ref>
        </correspContext>
        <correspAction xml:id="i-AnBmasv8TTpGTiz6DSf5iq" type="behandlas_i"/>
        <correspContext corresp="i-AnBmasv8TTpGTiz6DSf5iq">
          <ref type="uppgift">2023/24:JuU1</ref>
          <ref type="ref_dok_id">HB01JuU1</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-L1Kpth27J6ywwByyfteDbg" type="motHeader">
        <div xml:id="i-BagVFipEYdqPeTRcdqBL7J" type="motTitle">
          Motion till riksdagen 2023/24:2720 av Ulrika Liljeberg m.fl.
          (C) Utgiftsområde 4 Rättsväsendet
        </div>
      </div>
      <div xml:id="i-4FKhcZA7yX9xUF5e9icK2J" type="motBody">
        <div xml:id="i-BJu2x7sCeGnmyowMt2dEmS" type="motProposal" subtype="förslag">
          <head xml:id="i-Z1fZV5UdjSjXtn7U79Nvc">
            Förslag till riksdagsbeslut
          </head>
          <list xml:id="i-ATERY2AvqupewABZ2MNsF4">
            <item xml:id="i-V4nyc61QRUeAuZHEJ495mo" sortKey="Yrkande 1">
              Riksdagen anvisar anslagen för 2024 inom utgiftsområde 4 Rättsväsendet
              enligt förslaget i tabellen i motionen.
            </item>
          </list>
        </div>
        <div xml:id="i-2n2Wxf4HEuuRD2NQDTq7oW" type="motContent">
          <head xml:id="i-KFjahFPYsfDW4CMpkrcExz" type="h1">
            Motivering
          </head>
          <head xml:id="i-UpoFNGbCnyHR4QfGMouMuu" type="h1">
            1.1 Utgiftsområde 4 Rättsväsendet
          </head>
          <p xml:id="i-WEGE3DKhD63UgWFwgeV6vi">
            Rättsväsendet är tillsammans med försvaret den yttersta garanten
            för vår öppna liberala demokrati. Den främsta uppgiften för rättsväsendet
            är att skydda alla människors fri- och rättigheter, både från
            brott som begås av enskilda personer och från den offentliga maktens
            godtycke eller maktmissbruk. Att upprätthålla rättsstaten och
            tryggheten för alla individer, både män och kvinnor, gammal och
            ung, i hela landet, är en av statens kärnuppgifter.
          </p>
          <p xml:id="i-3PmExgV7iBFxB1KuNcMxqL">
            De senaste åren har vi sett en mycket allvarlig utveckling i
            Sverige, med skjutningar, sprängningar och en ökad otrygghet samt
            ett försämrat säkerhetsläge. Vi har sett hur organiserad brottslighet
            kommit att bli ett hot mot välfärden, där handel med narkotika,
            vapen och människor, tillsammans med stölder och bedrägerier utmanar
            det samhälle vi värnar och som är byggt på tillit och trygghet.
            Vi ser en lika oacceptabel situation när det gäller hedersrelaterat
            våld och förtryck och mäns våld mot kvinnor och barn i nära relationer.
          </p>
          <p xml:id="i-Nc5HZaNAHtWVBXWGyxKysW">
            Vi behöver ett större fokus än nu på de som utsätts för brott.
            Brottsoffer behöver få rättvisa skipad och få bättre stöd i rättsprocessens
            olika skeden. Men vi behöver samtidigt kunna ge de som begått
            brott en rimlig chans att återgå till ett liv utan krimi­nalitet
            och se till att fler lämnar den kriminella banan innan det är
            för sent.
          </p>
          <p xml:id="i-KEzjoFBKJGfQ2fGck2mzxG">
            För att lösa denna uppgift krävs krafttag. Det krävs utökade
            befogenheter och brotts­förebyggande arbete inom skolor och socialtjänst
            i våra kommuner. Det krävs att polis­erna blir fler och får fler
            verktyg att både förebygga och utreda brott. Det krävs en förstärkning
            av hela rättsväsendet från polisen, åklagare, domstolarna till
            kriminal­vården. Det krävs att alla delar av samhället gör sitt
            här och nu.
          </p>
          <head xml:id="i-DtYKqDenATEk9Qsx8aALr4" type="h3">
            1.1.1 Rättskedjans alla delar viktiga och ska stärkas
          </head>
          <p xml:id="i-7NZgX1344AvpJNGrGXeWWf">
            Rättskedjans myndigheter får historiska tillskott för att möta
            en mycket allvarlig utveckling. Med Centerpartiets politik växer
            polisen med xx % per år men pengarna måste också leda till rätt
            insatser och framför allt fler lokala poliser i yttre tjänst.
            Polisen har en central roll för att beivra, begränsa och lösa
            brott. Polisen måste därför vara närvarande, tillgänglig och synlig
            för människor i hela landet.
          </p>
          <p xml:id="i-58WdAzM9YZ2EQRSN63gBda">
            Större myndighetsanslag är avgörande för att garantera polisens
            lokala närvaro, öka antalet arbetade polistimmar, skapa förutsättningar
            för bättre arbetsvillkor och en bättre arbetsmiljö samt för att
            ge polisen möjlighet att bekämpa brottslighet både i hemmet och
            på gatorna. Centerpartiet arbetar för att öka polistätheten ytterligare,
            för att nå en europeisk genomsnittsnivå. Centerpartiet ser positivt
            på att det tillskapas flera olika vägar att arbeta som polis och
            även att en viss specialisering kan ske tidigare än idag. Att
            poliser tidigt kan välja spår som t.ex. utredare, ingripandepolis
            och cyberpolis ser vi kan locka nya grupper att bli poliser. Vi
            ser behovet av en satsning på utredande och lagföring av just
            brott med cybern som brottsplats. Här behöver polis, åklagare
            och domstolar få resurser för att uppdatera sig till den nya situationen
            för att inte cybern ska bli ett laglöst land.
          </p>
          <p xml:id="i-4G7GgVs8h33Sbe9K6BAdTQ">
            Under detta år har medel även skjutits till för att stärka verksamheten
            inom nationellt forensiskt centrum, för att kunna jobba snabbare
            med mer tekniskt krävande forensiska inslag i utredningar, en
            satsning som även fortsatt måste prioriteras för att säkra en
            långsiktig utbyggnad och resurssättning.
          </p>
          <p xml:id="i-7a9twergYHMXs1yU1EkTdZ">
            Polisen måste vara lokalt förankrad. För att förtjäna, värna
            och stärka medborgarnas förtroende för polisen krävs att man inte
            enbart arbetar med grov kriminalitet, utan också prioriterar resurser
            till arbetet med mer ”vardagsbrott” som skadegörelse, stölder
            och buskörningar. En lokalt förankrad polis utgör också ett viktigt
            verktyg i kampen mot grov brottslighet, då lokal förankring är
            en förutsättning för att arbeta förebyggande och kunna bedriva
            brottsutredningar i de områden där organiserad brottslighet och
            gängkriminalitet är mer vanligt förekommande.
          </p>
          <p xml:id="i-WP9ronHAxWWBWJNWWghYmq">
            Ett problem som försvårar det brottsbekämpande arbetet är att
            de samhällen som är hårdast drabbade också är de samhällen där
            förtroendet för de rättsvårdande myndig­heterna är svagast. Åtgärder
            måste till för att överbrygga klyftan mellan medborgarna och myndigheterna,
            så att alla känner att de får den hjälp de behöver när de behöver
            den och att fler vågar och vill anmäla brott och vittna mot brottslingar.
          </p>
          <p xml:id="i-Ux7Tzuz99aADQiwXMnEe3f">
            Under senare år har måltillströmningen och målens komplexitet
            hos Sveriges dom­stolar ökat, till stor del som resultat av de
            reformer som redan vidtagits för att komma åt den allt grövre
            kriminaliteten; det här är en utveckling som bara kommer fortsätta.
            Detta har lett till långa handläggningstider för alla mål som
            inte är prioriterade. Det gäller såväl brottmål, tvistemål som
            förvaltningsrättsliga mål och ärenden. I det kommande reform­arbetet
            är det därför viktigt att ge Sveriges domstolar möjligheter att
            fortsatt utöka organisationen. Att utbilda domare är exempelvis
            ett arbete som tar tid. Domstolarna har dessutom ett brett uppdrag
            i förhållande till samhället, där de inte bara hanterar brottmål,
            utan fyller en viktig roll som opartisk instans i många andra
            ärenden och mål, som med tiden kommit att öka i komplexitet. Vi
            vill därför anslå extra resurser för att säkerställa att landets
            domstolar står beredda att hantera de mål och ärenden som förväntas
            bli fler de kommande åren. I detta arbete är det viktigt att också
            prioritera förvaltningsdomstolarna.
          </p>
          <p xml:id="i-2BQQe83gwHrj3nf82yHFCN">
            Samtliga ansvariga myndigheter är överens om att ett grundläggande
            problem i svensk brottsbekämpning idag är svårigheten att bryta
            sekretess i individuella ärenden. Centerpartiet verkar för en
            allmän sekretessbrytande regel mellan myndigheter för att utöka
            möjligheterna att dela information i syfte att samverka, förebygga
            och beivra brott. Samtidigt behöver sekretessen stärkas för personuppgifter
            som används för att begå brott och kartlägga brottsoffer. Offentlighetsprincipen
            bör ses över för att före­bygga ekonomisk brottslighet och stärka
            individens integritet.
          </p>
          <p xml:id="i-NAqbuQfJ3XjtavMfdEkxmn">
            Just ekonomisk brottslighet är intimt förknippad med den grova
            och våldsamma kriminaliteten. Utredningen om bidragsbrott som
            tillsattes 2021 har föreslagit att Ekobrottsmyndigheten behöver
            stärkas och få ett ansvar för att utreda bidragsbrott. Centerpartiet
            står bakom den inriktningen och anser att anslagen till Ekobrottsmyndig­heten
            och Tullverket (inom UO3) ska öka för att komma åt finansieringen
            och grunden för mycket av den organiserade brottsligheten.
          </p>
          <p xml:id="i-WssfN5s416hzCXEVBujJCa">
            Centerpartiet har stått bakom de nya lagar som ger rättsväsendet
            större befogenheter att använda hemliga tvångsmedel för att kunna
            förhindra och lösa fler brott. Vi har dock lyft behovet av att
            de domstolar och myndigheter som har att granska, kontrollera
            och besluta i dessa frågor har de nödvändiga och tillräckliga
            resurser för att fullgöra sitt viktiga uppdrag. Här vill vi särskilt
            lyfta SIN (Säkerhets- och integritetsskydds­nämnden) som får ett
            större anslag för att möta fler och mer komplexa ärenden.
          </p>
          <p xml:id="i-277wcghmGNnbusddVaP5Re">
            De senaste årens utveckling med ökande grov brottslighet, straffskärpningar
            och ökade resurser till polis och åklagare sätter också Kriminalvårdens
            verksamhet på prov. Överbelagda häkten och anstalter är redan
            ett stort problem. Brist på häktes- och fängelseplatser leder
            till stora påfrestningar både för de intagna och för personalen
            och påverkar det återfallsförebyggande arbetet negativt. Utbyggnaden
            av häkten och anstalter borde ha påbörjats och drivits långt kraftfullare
            än vad som skett hittills. Platsbrist får aldrig vara en anledning
            att ge avkall på allmän säkerhet, eller kvaliteten på den vård
            som Kriminalvården ska tillhandahålla. Kriminalvårdens behov av
            ökade resurser måste därför prioriteras. Här ser vi en utbyggnad
            i hela landet som värdefull.
          </p>
          <head xml:id="i-Y66emvcwTppviW3XUTJexf" type="h3">
            1.1.2 Stärk hela rättskedjans fokus på både brottsoffer och gärningspersoner
          </head>
          <p xml:id="i-5HXX4mRCa2gfzbmQG5Rntj">
            I den pågående expansionen av rättsväsendet är det viktigt att
            ha ett helhetsperspektiv. Centerpartiet vill se ett helhetsgrepp
            om frågorna – från det brottsförebyggande och brottsbekämpande
            arbetet till stödinsatser för brottsoffer, men även på att återanpassa
            individer som avtjänat sina straff. Det är därför viktigt att
            ge alla medarbetare i hela rättskedjan goda förutsättningar och
            de resurser som krävs för att de ska kunna hantera de ärenden
            som varje år strömmar igenom myndigheternas verksamhet.
          </p>
          <p xml:id="i-WegE6662MqT3rizYkCcn6s">
            Centerpartiet vill ha ett starkare brottsofferperspektiv i rättsväsendet.
            Brottsoffer måste, förutom att de brott de utsatts för utreds
            på bästa sätt, även garanteras ett professionellt stöd och god
            information från rättsväsendet om sitt aktuella fall. Center­partiet
            vill återställa rätten till målsägandebiträde i överinstans, för
            att garantera ett gott stöd till brottsoffer under hela rättsprocessen.
            Systemet med skadestånd för brottsoffer måste ses över för att
            göra det betydligt enklare och snabbare för brottsoffer att få
            sina skadestånd.
          </p>
          <p xml:id="i-XdiDA72GGWvtqh2NFB1sH5">
            För att förhindra återfall i brott och möjliggöra livsresor måste
            det finnas ett starkt stöd från samhällets sida för den som vill
            lämna det kriminella livet. Som en del av en nationell satsning
            på avhopparprogram, behöver det finnas ett särskilt program för
            unga kriminella. Detta för att barn och unga har specifika behov,
            rättigheter och skyldigheter som skiljer sig från vuxnas. Det
            innebär att metoder som tagits fram för vuxna avhoppare inte nödvändigtvis
            är lika bra för minderåriga. Det saknas inte sällan tillräcklig
            kunskap om unga gängkriminella i kommuner, inom myndigheter och
            i civilsamhället. Det kan ett nationellt program med beprövade
            metoder och bättre resurser åtgärda. Att under både vård och straff
            kunna rusta unga till ett liv utan kriminalitet är avgörande för
            ett långsiktigt hållbart arbete mot gängkriminaliteten. Här behöver
            de hinder som finns för ett effektivt samarbete mellan kommuner,
            regioner och staten inom bland annat sekretess­området tas bort.
          </p>
          <p xml:id="i-PnAPSmrUFDAbsod9kw2xfF">
            Just socialtjänsten får en extra satsning för 2024.
          </p>
          <head xml:id="i-Fgt6nyBLwDyA47tXG9svWZ" type="h3">
            1.1.3 Våld i nära relation
          </head>
          <p xml:id="i-M7XKcEB1BerdDW876YohKd">
            Ingen människa ska behöva leva i rädsla för att bli slagen eller
            utsatt för hot och frids­kränkningar. Våld i nära relation är
            ett allvarligt och omfattande samhällsproblem. Problemet finns
            inom alla delar av befolkningen, inom alla samhällsklasser, alla
            åldrar och i olika typer av nära relationer, men drabbar tydligt
            i första hand kvinnor. Detta kan vi inte låta fortgå. Extra resurser
            ges till ett lämnaprogram för våldsutsatta för att mildra de ekonomiska
            negativa effekter som kan uppstå när man lämnar en destruktiv
            relation.
          </p>
          <p xml:id="i-QtoZ4p66TnEsbfJUf39zum">
            Polisen och åklagare behöver betrakta våld i när relationer som
            det grova, och allt för ofta dödliga, våld som det är. Avgörande
            insatser som förhör, brottsplatsundersök­ningar, teknisk bevisning
            och tvångsmedel måste användas på dessa brott i samma utsträckning
            som för andra grova brott. Utöver detta behövs ett starkt stöd
            till kvinno- och tjejjourer, Nationellt centrum för kvinnofrid
            och stödlinjen för unga relationer.
          </p>
          <head xml:id="i-D1xbUQ8kv4oa18t9dtVJBy" type="h3">
            1.1.4 Centerpartiets överväganden
          </head>
          <p xml:id="i-NuMWPevGVwqGutPWzz7CGD">
            Anslagsförslag 2024 för utgiftsområde 4 Rättsväsendet
          </p>
          <p xml:id="i-XAWLreHucxR98W7ZfnuDtB">
            Tusental kronor
          </p>
          <table xml:id="i-EpSDPks1RsjD7cBFGHT4d8">
            <row xml:id="i-MoZM116ZfZKNayy66W7L1z" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen
              </cell>
            </row>
            <row xml:id="i-7euSdbSz8inNh4NHQqrPUX">
              <cell>
                1:1
              </cell>
              <cell>
                Polismyndigheten
              </cell>
              <cell>
                40 765 012
              </cell>
              <cell>
                135 000
              </cell>
            </row>
            <row xml:id="i-4z7miMEuamNdgvDen15PBf">
              <cell>
                1:2
              </cell>
              <cell>
                Säkerhetspolisen
              </cell>
              <cell>
                2 449 651
              </cell>
              <cell>
                10 000
              </cell>
            </row>
            <row xml:id="i-86VmYhiRwVviHa5m6M2QCM">
              <cell>
                1:3
              </cell>
              <cell>
                Åklagarmyndigheten
              </cell>
              <cell>
                2 633 893
              </cell>
              <cell>
                10 000
              </cell>
            </row>
            <row xml:id="i-DUMfZfFoPbKdzWZ2aDD2cT">
              <cell>
                1:4
              </cell>
              <cell>
                Ekobrottsmyndigheten
              </cell>
              <cell>
                1 078 513
              </cell>
              <cell>
                60 000
              </cell>
            </row>
            <row xml:id="i-8bNogDKvEApVACFmkqMhh1">
              <cell>
                1:5
              </cell>
              <cell>
                Sveriges Domstolar
              </cell>
              <cell>
                7 559 106
              </cell>
              <cell>
                155 000
              </cell>
            </row>
            <row xml:id="i-dTnGkbjoATShADwesPzw3">
              <cell>
                1:6
              </cell>
              <cell>
                Kriminalvården
              </cell>
              <cell>
                16 145 316
              </cell>
              <cell>
                ±0
              </cell>
            </row>
            <row xml:id="i-YByiAGaKakdJzNu1toHtA2">
              <cell>
                1:7
              </cell>
              <cell>
                Brottsförebyggande rådet
              </cell>
              <cell>
                256 552
              </cell>
              <cell>
                5 000
              </cell>
            </row>
            <row xml:id="i-S3nL7VWAeAmjBXoTZNbzPr">
              <cell>
                1:8
              </cell>
              <cell>
                Rättsmedicinalverket
              </cell>
              <cell>
                605 838
              </cell>
              <cell>
                ±0
              </cell>
            </row>
            <row xml:id="i-9tiiYperC3NfZx8Uc9qvxv">
              <cell>
                1:9
              </cell>
              <cell>
                Brottsoffermyndigheten
              </cell>
              <cell>
                58 712
              </cell>
              <cell>
                ±0
              </cell>
            </row>
            <row xml:id="i-8iMQ4oVo2RkySXgb2rm9H7">
              <cell>
                1:10
              </cell>
              <cell>
                Ersättning för skador på grund av brott
              </cell>
              <cell>
                221 953
              </cell>
              <cell>
                ±0
              </cell>
            </row>
            <row xml:id="i-MMwnvpzuKUQBSz6NbLgUdc">
              <cell>
                1:11
              </cell>
              <cell>
                Rättsliga biträden m.m.
              </cell>
              <cell>
                3 667 357
              </cell>
              <cell>
                ±0
              </cell>
            </row>
            <row xml:id="i-8YUkaNep6v1ejNKotMYYXU">
              <cell>
                1:12
              </cell>
              <cell>
                Kostnader för vissa skaderegleringar m.m.
              </cell>
              <cell>
                90 987
              </cell>
              <cell>
                ±0
              </cell>
            </row>
            <row xml:id="i-FpiPQvgKYAAZgGu7ytiTjo">
              <cell>
                1:13
              </cell>
              <cell>
                Avgifter till vissa internationella sammanslutningar
              </cell>
              <cell>
                19 174
              </cell>
              <cell>
                ±0
              </cell>
            </row>
            <row xml:id="i-FcvXZQ5jqR4t8NcEirvEPW">
              <cell>
                1:14
              </cell>
              <cell>
                Bidrag till lokalt brottsförebyggande arbete
              </cell>
              <cell>
                121 157
              </cell>
              <cell>
                100 000
              </cell>
            </row>
            <row xml:id="i-QaokNXhvBXB3DroK9r6GSu">
              <cell>
                1:15
              </cell>
              <cell>
                Säkerhets- och integritetsskyddsnämnden
              </cell>
              <cell>
                33 034
              </cell>
              <cell>
                30 000
              </cell>
            </row>
            <row xml:id="i-AWyCU3V1sDKny7zPAzGPcS">
              <cell>
                1:16
              </cell>
              <cell>
                Domarnämnden
              </cell>
              <cell>
                11 758
              </cell>
              <cell>
                ±0
              </cell>
            </row>
            <row xml:id="i-JAqpm8SHHtKPJBuPrkcfXQ">
              <cell>
                1:17
              </cell>
              <cell>
                Från EU-budgeten finansierade insatser avseende EU:s inre säkerhet,
                gränsförvaltning och visering
              </cell>
              <cell>
                310 000
              </cell>
              <cell>
                ±0
              </cell>
            </row>
            <row xml:id="i-RRqk1DKWxo5GX7vWm6vqP8">
              <cell>
                Summa
              </cell>
              <cell>
                76 028 013
              </cell>
              <cell>
                505 000
              </cell>
            </row>
          </table>
          <p xml:id="i-Ad5Pypi5vP8ZbuYeFonkea">
            Centerpartiet är positivt inställda till regeringens förstärkning
            av rättsväsendet, men menar samtidigt att mer medel bör tillföras
            dels verksamheter som stödjer brottsoffer, dels de stödfunktioner
            som medför att polisiära ingripanden kan leda till fällande domar.
            Därför föreslår Centerpartiet ytterligare satsningar om 50 miljoner
            årligen under 1:1 Polismyndigheten, särskilt riktat till Nationellt
            forensiskt centrums verksamhet, samt 10 miljoner årligen under
            2024–2026 för att utveckla arbetet mot cyberbrottslighet. Vi föreslår
            också en dubblering av anslagen som går till polisens avhopparverksamhet,
            vilket medför ett tillskott om 75 miljoner årligen mellan 2024
            och 2026. Avhoppar­verksamheten är en viktig och allt för lågt
            prioriterad del av arbetet mot gängen.
          </p>
          <p xml:id="i-YZ6Fb9VRKAyKWtJB857puV">
            Cyberbrottslighet blir allt vanligare och påverkar inte bara
            Polismyndighetens arbete. Centerpartiet föreslår därför att även
            Säkerhetspolisen (1:2), Åklagarmyndigheten (1:3) och Ekobrottsmyndigheten
            (1:4) tillförs 10 miljoner vardera under perioden 2024–2026 för
            att utveckla sitt arbete mot cyberbrottslighet, samt att Brottsförebyggande
            rådet (1:7) tillförs 5 miljoner för samma syfte och tidsperiod.
          </p>
          <p xml:id="i-FJRx5HV9uGZENnm5topdfX">
            Centerpartiet ser ett stort behov av ett mer sammanhållet stöd
            till våldsutsatta kvinnor. Svårigheter kring att hitta bostad
            och ta sig ur ekonomiskt beroende medför problem för många kvinnor
            som vill lämna en destruktiv och våldsam relation. Till detta
            tillför Centerpartiet 100 miljoner årligen för perioden 2024–2026
            som Bidrag till lokalt brottsförebyggande arbete (1:14).
          </p>
          <p xml:id="i-G7aCjfXmsgw9uH5LbEgSrL">
            För att stärka arbetet mot den grova och organiserade brottslighetens
            finansiering föreslås Ekobrottsmyndigheten få ett tillskott om
            50 miljoner 2024, samt 100 miljoner kronor 2025 och 2026.
          </p>
          <p xml:id="i-6gr9Ar3w24rYbmHsfTuSgN">
            Sist men inte minst ser Centerpartiet ett stort behov av att
            stärka domstolsväsendet. Allt från enkla tvistemål och småbrott
            till högt profilerade brutala våldsdåd kommer upp för sent i rätten
            på grund av bristande resurser. Det underfinansierade domstolsväsendet
            skapar flaskhalsar som riskerar att bli allt värre i takt med
            att polisens resurser stärks. Därför föreslår Centerpartiet ytterligare
            150 miljoner kronor årligen till Sveriges Domstolar (1:5) för
            att förstärka den generella verksamheten, samt ytterligare 5 miljoner
            årligen för kompetensförstärkning bland yrkesverksamma som i sitt
            arbete möter barn.
          </p>
        </div>
        <div xml:id="i-6jXgbmzTuYuHN7cCiqaLvk" type="motSignatures">
          <list xml:id="i-C4BrZrm1BffF5vpMtiZkho">
            <item xml:id="i-HSGPrMwTWSNPaoxFemenZX" who="i-JfXYdmqhTQWYWTgjZHSGEn">
              Ulrika Liljeberg (C)
            </item>
            <item xml:id="i-HK4dyC54mhzS7T4UYytHEC" who="i-X24CbizesfxM3nuznxPzAc">
              Malin Björk (C)
            </item>
            <item xml:id="i-2n57H2cQkT94NsZJiwwnd1" who="i-LHNecLttGkFNptLa6AG81p">
              Helena Vilhelmsson (C)
            </item>
          </list>
        </div>
      </div>
    </body>
  </text>
</TEI>
