<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00023">
  <teiHeader>
    <fileDesc>
      <titleStmt>
        <title>med anledning av prop. 2009/10:192 Umgängesstöd och socialtjänstens förutsättningar att tala med barn</title>
        <author corresp="i-Sn3HArFcXWQDenVvrpFSQe">av LiseLotte Olsson m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:192 Umgängesstöd och socialtjänstens förutsättningar att tala med barn</title>
          <idno type="rdwebb">GX02C23</idno>
          <rs type="number">C23</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C23/text</ref>
          <ref type="dokument_url_html">http://data.riksdagen.se/dokument/GX02C23</ref>
          <ref type="dokumentstatus_url_xml">http://data.riksdagen.se/dokumentstatus/GX02C23</ref>
          <ref type="doc">http://data.riksdagen.se/fil/8FBA661E-E9A1-42FC-9130-7D41E1E39D27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-D3sb6gUe6hMqosCCqqespZ"/>
        <correspContext corresp="i-D3sb6gUe6hMqosCCqqespZ">
          <ref>Proposition 2009/10:192</ref>
        </correspContext>
        <correspAction xml:id="i-F3W6jxZNGZLuUGwG5sZdCW" type="signed"/>
        <correspContext corresp="i-F3W6jxZNGZLuUGwG5sZdCW">
          <note type="signatory" corresp="i-Sn3HArFcXWQDenVvrpFSQe"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-mN8mVTBvBYjtHLNThWLo4"/>
        </correspContext>
        <correspAction type="referral" xml:id="i-MHQA9FWPgLFAaYK8zSxg84">
          <date when="2010-05-07"/>
        </correspAction>
        <correspAction type="dismissal" xml:id="i-PUQdWZMdgQedhcS8MCBkDk">
          <date when="2010-05-06"/>
        </correspAction>
        <correspAction type="dismissal" xml:id="i-3PtdiLnDsUNKNGXqgkYpt3">
          <date when="2010-05-06"/>
        </correspAction>
        <correspAction type="transfer" xml:id="i-U1tuPxa74w1MF1cGBfHZBP">
          <date when="2010-05-03"/>
        </correspAction>
        <correspAction type="submission" xml:id="i-RnSqX8M5bgLfLnuKcRfkUF">
          <date when="2010-05-03"/>
        </correspAction>
        <correspAction type="assigned" xml:id="i-24FWaZQmE2YJX2aDrawR7z"/>
        <correspContext corresp="i-24FWaZQmE2YJX2aDrawR7z">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-3Rgpd5WDwh2vDf1178JZCU">
            Förslag till riksdagsbeslut
          </head>
          <list style="ol">
            <item xml:id="i-Ure9Vvigi7NR4rscg4itAr">
              Riksdagen begär att regeringen snarast återkommer med förslag
              till ändringar i lagstiftningen som innebär att en av vårdnadshavarna
              efter domstolsbeslut kan få självständig bestämmanderätt när det
              gäller ett barns tillgång till hälso- och sjukvård, tandvård,
              stöd enligt SoL och LSS samt barnets skolgång och skolbarnsomsorg.
            </item>
            <item xml:id="i-KtNLzYUGezaEABUdHvvdoz">
              Riksdagen begär att regeringen lägger fram förslag till lagstiftning
              om att socialtjänsten ska få möjlighet att tala med samtliga barn
              som är föremål för utredning utan vårdnadshavares samtycke.
            </item>
            <item xml:id="i-XPo2GmMsvoDUM8qJeCNtNa">
              Riksdagen begär att regeringen lägger fram förslag till en lagändring
              som innebär att ogifta föräldrar automatiskt får gemensam vårdnad.
            </item>
          </list>
        </div>
        <div type="motContent">
          <head type="h1" xml:id="i-F5HAHFb2BZsRY3jcdFfTUj">
            Bestämmanderätten vid gemensam vårdnad
          </head>
          <p xml:id="i-3NM7mYpThh38qCfTNxw8Zu">
            Barnets vårdnadshavare har rätt och skyldighet att bestämma i
            frågor som rör barnet enligt föräldrabalken. Om vårdnaden är gemensam
            ska vårdnadshavarna tillsammans utöva bestämmanderätten (6 kap.
            13 § FB). Huvudregeln om gemensamt beslutsfattande innebär dock
            inte att föräldrarna måste vara eniga i alla frågor.
          </p>
          <p xml:id="i-Tby5GUuuBdzd6sHxAXCiwE">
            När det gäller beslut som tillhör den vardagliga omsorgen är
            det den förälder som barnet vistas hos som fattar besluten (SOU
            2005:43 s. 125 f.). Så länge föräldrarna är överens och kan samarbeta
            om frågor som rör barnet uppstår i regel inga problem med den
            nuvarande lagen. I fall där det finns en djupgående konflikt mellan
            föräldrarna förekommer det dock att den ena vårdnadshavaren vägrar
            medverka till att barnet får vård eller stöd. Bakgrunden kan vara
            att en förälder är orolig över att barnet varit utsatt för någon
            form av övergrepp från den andra föräldern.
          </p>
          <p xml:id="i-Gj58f3mYcgc3oHDnVN7SLE">
            Vänsterpartiet anser att det är orimligt att en vårdnadshavare
            på detta sätt ska kunna blockera barnets tillgång till t.ex. läkarundersökning
            eller psykologkontakt. Om det skulle visa sig att barnet inte
            har något behov av behandling kommer vårdgivaren att göra den
            bedömningen, varför det inte finns någon anledning att tro att
            ett barn skulle bli utsatt för vård som det inte har behov av.
            Vårdnadskommittén anför i sitt betänkande att reglerna om bestämmanderätten
            vid gemensam vårdnad inte bör ändras men att barnet måste ges
            möjlighet att få tillgång till hälso- och sjukvård och andra stödinsatser
            även om en vårdnadshavare motsätter sig detta.
          </p>
          <p xml:id="i-6gfAsfNriQ2WXUDosmBGfT">
            Kommittén hade dock inte möjlighet att närmare undersöka förutsättningarna
            för en sådan ändring (SOU 2005:43 s. 135). Till följd av att utredningsunderlag
            saknades behandlades inte frågan inom ramen för lagstiftningsärendet
            om nya vårdnadsregler (prop. 2005/06:99 s. 52). Dock har frågan
            utretts, och ett förslag presenterats i juli 2007 av Utredningen
            om beslutanderätten vid gemensam vårdnad (SOU 2007:52). Regeringen
            har nu lagt fram en proposition (prop. 2009/10:192) i ärendet.
          </p>
          <p xml:id="i-Xu5rQBtkG4n5fEXv7ENaHD">
            I utredningen föreslås att en av vårdnadshavarna ska kunna ges
            självständig beslutanderätt i vissa frågor som rör barnet. Tanken
            är att en domstol ska kunna ge den ena vårdnadshavaren en vidgad
            rätt att fatta beslut på egen hand när det gäller ett visst ämnesområde
            som ligger utanför ramen för den dagliga omsorgen om barnet (SOU
            2007:52 s. 104). De områden som är aktuella är barnets tillgång
            till hälso- och sjukvård samt tandvård, barnets tillgång till
            insatser enligt socialtjänstlagen (SoL) och lagen om stöd och
            service till vissa funktionshindrade (LSS) samt förskole- och
            skolverksamhet och skolbarnomsorg (SOU 2007:52 s. 110). Regeringen
            har dock valt att inte lägga fram något sådant förslag i den aktuella
            propositionen (prop. 2009/10:192 s. 20).
          </p>
          <p xml:id="i-Y21fTxzKh1HNu8oa2nzYp7">
            Vi anser i likhet med utredaren att ett barn måste kunna få tillgång
            till hälso- och sjukvård och annan behandling även om båda föräldrarna
            inte är överens om detta. I de fall där konflikten mellan föräldrarna
            är djupgående, t.ex. till följd av att barnet utsatts för övergrepp,
            anser vi att gemensam vårdnad överhuvudtaget inte ska komma i
            fråga.
          </p>
          <p xml:id="i-Pt5pwTHi6QjNjaUehvKW34">
            Där lagstiftning som anknyter till hälso- och sjukvårdslagen
            uttryckligen kräver att båda vårdnadshavarna lämnat sitt samtycke
            till en behandling eller ett ingrepp föreslår vi dock ingen ändring
            (se 3 § lag (2001:499) om omskärelse av pojkar).
          </p>
          <p xml:id="i-XAqoumUbu1SWTvpN84yEK9">
            Regeringen bör snarast återkomma med förslag om lagändring som
            innebär att en av vårdnadshavarna efter domstolsbeslut kan få
            självständig bestämmanderätt när det gäller ett barns tillgång
            till hälso- och sjukvård, tandvård och stöd enligt SoL och LSS
            samt när det gäller barnets skolgång och skolbarnomsorg.
          </p>
          <head type="h1" xml:id="i-M1tjEmtK73i8FFL12tQhnY">
            Socialtjänstens möjligheter att samtala med barn
          </head>
          <p xml:id="i-471R1rzDACAZA5gxHA3X6i">
            Utredningen om beslutanderätten vid gemensam vårdnad (SOU 2007:52)
            har föreslagit att socialnämnden ska kunna tala med barn utan
            vårdnadshavarens samtycke och utan att vårdnadshavaren är närvarande
            i samtliga utredningar som rör barn, även vårdnadsutredningar
            enligt föräldrabalken. Regeringen väljer dock att begränsa möjligheten
            till barnsamtal utan vårdnadshavares samtycke till barnavårdsutredningar
            och utredningar på socialnämndens initiativ enligt 6 kap. 7 och
            8 §§ föräldrabalken i sitt förslag (prop. 2009/10:192 s. 18).
            Vi menar att det är i linje med barnkonventionen att alla barn
            som är föremål för socialtjänstens utredningar ges möjlighet att
            tala om sin situation, oavsett vårdnadshavarnas samtycke. Därför
            anser vi att utredningens förslag bör genomföras.
          </p>
          <p xml:id="i-LEZ632uRQ8ZAMdRYSnkksX">
            Regeringen bör därför återkomma med förslag till lagstiftning
            som ger socialtjänsten möjlighet att samtala med samtliga barn
            som är föremål för utredning utan vårdnadshavares samtycke.
          </p>
          <head type="h1" xml:id="i-9RWSEC2NjCE2USeXbAFmkx">
            Faderskapsbekräftelse och gemensam vårdnad för ogifta föräldrar
          </head>
          <p xml:id="i-XGdCUeQT7Z8pubRTZzuBLN">
            Vänsterpartiet anser inte att lagstiftaren bör förorda en viss
            samlevnadsform före någon annan. I dag har äktenskapet en särställning
            i lagstiftningen, bl.a. när det gäller faderskapet och vårdnaden
            om barn. En ogift man måste skriftligen bekräfta faderskapet till
            sitt barn. Bekräftelsen ska bevittnas av två personer och skriftligen
            godkännas av modern samt socialnämnden. Om modern är gift med
            en man vid barnets födelse anses däremot den mannen automatiskt
            som barnets far enligt den s.k. faderskapspresumtionen. Om ett
            barn inte omfattas av faderskapspresumtionen är socialnämnden
            skyldig att försöka utreda vem som är far till barnet och se till
            att faderskapet fastställs om barnet har hemvist i Sverige. Om
            föräldrarna är sammanboende och har varit det under den tid då
            barnet avlades brukar socialsekreteraren godta de uppgifter som
            föräldrarna lämnar, men fortfarande måste föräldrarna svara på
            frågor om de haft sexuellt umgänge under konceptionstiden, dvs.
            den tid då barnet kan vara avlat. Modern måste även svara på frågan
            om hon haft sexuellt umgänge med någon annan man under denna tid.
            Protokoll ska föras över det som kommer fram under utredningen.
            Om utredningen med tillräcklig säkerhet visar att en viss man
            är far till barnet ska han ges möjlighet att erkänna faderskapet.
            Om föräldrarna inte är sammanboende blir utredningen mer omfattande,
            för att så långt som möjligt säkerställa vem som är rätt far till
            barnet. Det kan då också bli aktuellt med blodundersökning.
          </p>
          <p xml:id="i-P5RNtbYSLsnJ1ASs4AfCP">
            Lagutskottet har tidigare avstyrkt motionsyrkanden med krav på
            införande av enklare former för fastställande av faderskap för
            ogifta fäder. Som motivering har utskottet anfört att den nuvarande
            ordningen ger betryggande garantier för att det verkligen är den
            biologiske fadern och inte någon annan som fastställs som far
            till ett barn.
          </p>
          <p xml:id="i-Wc1Kx15kcRJV5zN5QtVhmX">
            Vänsterpartiet anser att de otidsenliga rutinerna för fastställande
            av faderskap när föräldrarna är ogifta måste förenklas och moderniseras.
            Det finns ingen anledning att upprätthålla dagens byråkratiska
            procedur, som för övrigt upplevs som kränkande av många nyblivna
            föräldrar. Förenklade rutiner kommer enligt vår mening inte att
            innebära en ökad risk för att det inte är den biologiske fadern
            som tar på sig faderskapet.
          </p>
          <p xml:id="i-CAtJegF9TR1gKk9PWfmQRQ">
            Vi vill också påpeka att den nuvarande ordningen med en faderskapspresumtion
            då modern är gift i praktiken inte alltid leder till att det verkligen
            är den biologiske fadern som presumeras vara far till barnet.
            Dessutom kan faderskapet fastställas under betryggande former
            på ett betydligt enklare sätt än vad som nu är fallet. Vi anser
            att föräldrarna redan på sjukhuset eller i samband med de första
            kontakterna med Försäkringskassan gemensamt ska kunna underteckna
            en försäkran om föräldraskap. Ett annat alternativ kan vara att
            föräldrarna gemensamt anmäler faderskapet till folkbokföringsregistret.
            Socialnämnden bör endast utreda faderskap i fall där det finns
            oklarheter.
          </p>
          <p xml:id="i-LNbHf7C8ojUiccJsPSzsnJ">
            Regeringen bör därför återkomma med förslag till lagändring som
            innebär att rutinerna för fastställande av faderskap förenklas
            när föräldrarna till ett barn är ogifta.
          </p>
          <p xml:id="i-GtayicqgmpPnjJpWYvkvAW">
            Lika otidsenligt som rutinerna för fastställande av faderskap
            är det faktum att ogifta pappor till skillnad från gifta inte
            automatiskt får gemensam vårdnad om sina barn. Vänsterpartiet
            driver en politik som syftar till att underlätta ett jämställt
            föräldraskap. I en promemoria (Ds 1999:57) föreslås att ogifta
            föräldrar ska få gemensam vårdnad tre månader efter det att faderskapsbekräftelsen
            har godkänts om ingen av föräldrarna inom denna tid motsatt sig
            detta. Regeringen har dock valt att inte lägga fram något sådant
            förslag i propositionen. I dag kan ogifta föräldrar få gemensam
            vårdnad genom att anmäla det i samband med faderskapsbekräftelsen
            eller genom en anmälan av dem båda hos Skatteverket. Vi menar
            att bestämmelsen är omodern och förlegad. Det faktum att vissa
            föräldrar inte är överens i vårdnadsfrågan ska inte behöva drabba
            alla ogifta pappor.
          </p>
          <p xml:id="i-PetuMYzdZhV2VuZSpK7yWz">
            Regeringen bör därför återkomma med förslag till lagändring som
            innebär att ogifta föräldrar automatiskt får gemensam vårdnad.
          </p>
        </div>
        <div type="motSignatures">
          <list>
            <item xml:id="i-MSbsVFbCTd6zKypDaG7uHe">
              LiseLotte Olsson (v)
            </item>
            <item xml:id="i-7Fooawz5PZoJ9WnZ8caVmh">
              Marianne Berg (v)
            </item>
            <item xml:id="i-R5gsamehdHEv7o2hZ6jdz">
              Torbjörn Björlund (v)
            </item>
            <item xml:id="i-SUrf47q48dmLoHPVSThUg7">
              Josefin Brink (v)
            </item>
            <item xml:id="i-E4ejMJuEKYZqiXat7jhi3x">
              Egon Frid (v)
            </item>
            <item xml:id="i-RUF7EPdNQ2az4Ldbn8YF7N">
              Kalle Larsson (v)
            </item>
          </list>
        </div>
      </div>
    </body>
  </text>
</TEI>
