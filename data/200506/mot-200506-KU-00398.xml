<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00398">
  <teiHeader>
    <fileDesc>
      <titleStmt>
        <title>Religionsfrihet i Sverige</title>
        <author corresp="i-4BTx6VbUNJDqLqfkYqjnsE">av Tuve Skånberg m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Religionsfrihet i Sverige</title>
          <idno type="rdwebb">GT02K398</idno>
          <rs type="number">K398</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K398/text</ref>
          <ref type="dokument_url_html">http://data.riksdagen.se/dokument/GT02K398</ref>
          <ref type="dokumentstatus_url_xml">http://data.riksdagen.se/dokumentstatus/GT02K398</ref>
          <ref type="doc">http://data.riksdagen.se/fil/E7C9A3F6-9AB5-4011-8A20-87E6DDDEA109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-ErVmo7eYu7oehJQsJSwD6t</idno>
            <name>Per Landgren</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ENusSCmbLCX5BogLaftQJj" type="signed"/>
        <correspContext corresp="i-ENusSCmbLCX5BogLaftQJj">
          <note type="signatory" corresp="i-4BTx6VbUNJDqLqfkYqjnsE"/>
          <note type="signatory" corresp="i-ErVmo7eYu7oehJQsJSwD6t"/>
          <note type="signatory" corresp="i-TECanR77Prb79DHwPvLitN"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-7oh2koFEFBVrBgmcVDM2t9" type="referral">
          <date when="2005-10-13"/>
        </correspAction>
        <correspAction xml:id="i-AvEzPTwXEeGQkYkpFRaudt" type="dismissal">
          <date when="2005-10-13"/>
        </correspAction>
        <correspAction xml:id="i-YQ4XFwjo2zuqiHVyBT9tD8" type="submission">
          <date when="2005-10-05"/>
        </correspAction>
        <correspAction xml:id="i-GaQBPdLUspeFYsjGWMMpfN" type="assigned"/>
        <correspContext corresp="i-GaQBPdLUspeFYsjGWMMpfN">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_398/mot_200506_K_398-0001.pdf"/>
      <div xml:id="i-FooSpPrcytoe3eeabSP84W" type="motHeader">
        <div xml:id="i-Bd2ZkPQeBT5HCRiFKyK9KN" type="motTitle"/>
        <div xml:id="i-DKZhWwm6tWmAU23KrxDnZ2" type="motSubmissionInfo"/>
      </div>
      <div xml:id="i-QTCTng31tAR1MJkeBwSqWe" type="motBody">
        <div xml:id="i-2fbmCAqV8do28dbQyopJa4">
          <p xml:id="i-7djrA66Q3T7VxVfFtzqgku">
            2005/06 mnr: K398 pnr: kd728
          </p>
          <p xml:id="i-KgmJogMtDRudkiQZk5qhCa">
            Motion till riksdagen 2005/06:K398
          </p>
          <p xml:id="i-2Rbr7A1XpYepXnJ9PncRTx">
            av Tuve Skånberg m.fl. (kd)
          </p>
          <p xml:id="i-JFHJhDgPtkyz7XSin66PZk">
            Religionsfrihet i Sverige
          </p>
          <p xml:id="i-7Emz63E3AJvGTmAeCgsCf5">
            Motionen delad mellan flera utskott
          </p>
          <p xml:id="i-9m4x7YFh1iXdvYKeyjpW4r">
            Förslag till riksdagsbeslut
          </p>
          <p xml:id="i-TyiFkwhJtgHv3x6aAsFt1f">
            1. Riksdagen tillkännager för regeringen som sin mening vad i
            motionen anförs om ett tilläggsdirektiv till den pågående Grundlagsutredningen
            om att utreda hur samvetsfriheten kan införlivas i Sveriges grundlag.
            2. Riksdagen tillkännager för regeringen som sin mening vad i
            motionen anförs om att frågan om förrättare av vigsel och registrering
            av partnerskap återförs till den pågående utredningen Äktenskap
            och partnerskap.' 3. Riksdagen begär att regeringen återkommer
            till riksdagen med förslag om en lag som garanterar åsikts- och
            yttrandefriheten i enlighet med vad som anförs i motionen. 4.
            Riksdagen tillkännager för regeringen som sin mening vad i motionen
            anförs om att det inte skall inrättas en ny skolform för konfessionella
            friskolor.?
          </p>
          <p xml:id="i-3NgR9u8HzBU1ZngsoQpr3g">
            5. Riksdagen tillkännager för regeringen som sin mening vad som
            i motionen anförs om inrättandet av en religionsombudsman.
          </p>
          <p xml:id="i-QjrwZi6DiwwJhJBSpvY4R6">
            "Yrkande 2 hänvisat till LU. ? Yrkande 4 hänvisat till UbU.
          </p>
          <pb facs="riksdagen-motions-pdf/data/200506/mot_200506_K_398/mot_200506_K_398-0002.pdf"/>
          <p xml:id="i-JFjwAqdiZLj3hQ338wcWJF">
            2005/06:K398
          </p>
          <p xml:id="i-LYp2sWkk42SxmZHvVBQS14">
            Motivering
          </p>
          <p xml:id="i-3utfdbHwa1PgrGNUr7H4K1">
            Det har inte gått 20 år sedan det socialistiska, numera sammanfallna,
            östblocket fängslade och förföljde kristna ledare för att de gav
            uttryck för sin religiösa övertygelse. Även andra religiösa företrädare
            fick erfara förföljelsen, men osedvanligt många britsar i fängelser,
            ”sinnessjukhus” och sibiriska arbetsläger var reserverade åt kristna.
            Syftet var inte sällan att ”rehabilitera” eller ”bota” dem från
            deras religiösa åkomma. I dag finns = dessbättre växande kristna
            församlingar och frikyrkogemenskaper i det forna östblocket, ja,
            några av de nya huvudstäderna i öst är numera hemvist för de största
            frikyrkoförsamlingarna i Europa. Även om förföljelsen inte upphört
            helt, är öppenheten stor. Samtidigt har den öppenhet som präglade
            det västerländska och svenska samhället under östblockets mörka
            år alltmer börjat tillslutas. Flera oroväckande tecken på att
            kristna, och personer tillhörande andra religioner, inom en snar
            framtid kan komma att både fängslas och förföljas i Sverige och
            övriga Europa — i syfte att ”rehabiliteras”? — är synbara.
          </p>
          <p xml:id="i-C3qBNxw5R4gZfa8bKY4414">
            Förföljelsens syfte och utveckling
          </p>
          <p xml:id="i-HUFK3xDAji6nGbvmzKc5yz">
            Cirka ett decennium före socialismens fall i öst beskrev den
            regimkritiske aka- demikern Igor Rostislavovich Shafarevich tidigare
            försök att skapa utopiska, socialistiska samhällen i historien.
            Samtliga kunde — liksom Sovjetunionen — i slutändan betecknas
            som misslyckade, men Shafarevich visade också hur de för att kunna
            växa fram hade antagit följande gemensamma egenskaper:
          </p>
          <p xml:id="i-3kKTEYHGePigodTBu5HCg4">
            1. Religionen, som till sitt väsen står i ett motsatsförhållande
            till den utopiska staten, måste antingen underordnas statens syften
            eller förintas. 2. Det privata ägandet måste elimineras eftersom
            det ger människor en frihet som står i strid med den utopiska
            staten. 3. Familjen måste som institution försvagas och brytas
            ner för att den
          </p>
          <p xml:id="i-NMz3uYhzfdyePFjkstDWqm">
            utopiska staten skall få framgång.
          </p>
          <p xml:id="i-b7ozCfHyYWYCv8ZnLhX7H">
            En bidragande orsak till att östblocket föll var just att religionen
            inte längre kunde underordnas statens syften genom den förre påvens
            framgångsrika kamp för sitt fädernesland. I studiet av hur olika
            nationella förföljelser emot religiösa grupper vuxit fram har
            organisationen World Evangelical Alliance — som arbetar aktivt
            emot religionsförföljelser i bl.a. Asien och Afrika — kunnat påvisa
            ett mönster av upptrappning fram till öppen förföljelse. Förföljelsen
            har sin linda i massmedial desinformation. I tidningsartiklar,
            radio- och tv-inslag fråntas minoriteten sitt goda rykte. Påverkade
            av det första steget är allmänheten inget stöd när förföljelsen
            går in i sitt andra steg: diskriminering. De som tillhör minoriteten
            betraktas alltmer som en andra klassens invånare utan samma legala,
            sociala, politiska och ekonomiska
          </p>
          <pb facs="riksdagen-motions-pdf/data/200506/mot_200506_K_398/mot_200506_K_398-0003.pdf"/>
          <p xml:id="i-WCR8PoPGaju4k6LXphfSto">
            rättigheter som övriga medborgare. Diskrimineringen är till sin
            början passiv, men övergår så småningom till att bli aktiv. Det
            tredje steget innebär öppen förföljelse och kan utövas av stat,
            polis, militär eller av extrema organisationer, paramilitära grupper
            och representanter för andra religioner.
          </p>
          <p xml:id="i-MJx4QtTBqmTu1JhcefCvd3">
            Religionsfrihet — en mänsklig rättighet
          </p>
          <p xml:id="i-CrUN6U1L7SMYm866dY7jiV">
            Till försvar för religionsfriheten står de mänskliga rättigheterna,
            såsom de bl.a. kommer till uttryck i FN:s och Europarådets rättighetsförklaringar.
            Europakonventionen ingår sedan 1995 i svensk lagstiftning genom
            medlemskapet i EU. Rättighetsförklaringarna står som garanter
            för att mänskliga fri- och rättigheter inte ska inskränkas lagstiftningsvägen.
            Annars är det fullt möjligt för en stat att fullfölja övergrepp
            emot (delar av) befolkningen på helt lagliga grunder, vilket t.ex.
            Närnberglagarna vittnar om. Religionsfriheten är inte en perifer
            mänsklig rättighet utan en av demokratins mest centrala. Till
            religionsfriheten knyter FN:s allmänna förklaring om de mänskliga
            rättigheterna ävenså grundläggande friheter som tanke- och samvetsfrihet.
            Artikel 18 i FN-deklarationen lyder: ”Envar har rätt till tankefrihet,
            samvetsfrihet och religionsfrihet. Denna rätt innefattar frihet
            att byta religion eller tro och att ensam eller i gemenskap med
            andra offentligt eller enskilt utöva sin religion eller tro genom
            undervisning, andaktsövningar, gudstjänst och iakttagande av religiösa
            sedvänjor.” Europakonventionen för de mänskliga rättigheterna
            framgår att var och en har rätt till religionsfrihet och att denna
            rätt innefattar frihet att utöva sin religion genom gudstjänst,
            undervisning, sedvänjor och ritualer. Enligt konventionen får
            inskränkningar av religionsfriheten enbart ske i lag och de måste
            vara nödvändiga bland annat med hänsyn till skyddet för allmän
            ordning, hälsa eller moral. I regeringsformen 2 kap. om grundläggande
            fri- och rättigheter stadgas i 18 såväl yttrandefrihet som religionsfrihet.
            Religionsfriheten är enligt svensk grundlag en s.k. absolut rättighet.
            Detta innebär att religionsfriheten såsom den definieras i RF
            2 kap. 1 8 — ”frihet att ensam eller tillsammans med andra utöva
            sin religion” — inte får inskränkas. Ett exempel på hur högt andra
            nationer värderar religionsfriheten är den kommission som USA:s
            president Bill Clinton inrättade i samband med att en lag om internationell
            religionsfrihet antogs 1998. The U S Commission on International
            Religious Freedom övervakar den internationella utvecklingen för
            tanke-, samvets- och religionsfrihet, då dessa ses som särskilt
            värdefulla i ett lands utveckling och demokratisering.
          </p>
          <p xml:id="i-Ti16a4Ez4goLkSxwPKyWr4">
            2005/06:K398
          </p>
          <pb facs="riksdagen-motions-pdf/data/200506/mot_200506_K_398/mot_200506_K_398-0004.pdf"/>
          <p xml:id="i-TQeLB8943kcs6VFCKf4p1z">
            2005/06:K398
          </p>
          <p xml:id="i-Q4ckkyqcb57cPCp1Cf9sBc">
            Vikten av religionsfrihet
          </p>
          <p xml:id="i-8q8tEFzYVbTfmcq2z4FxiA">
            Sverige fick religionsfrihet så sent som för drygt 50 år sedan,
            1951. Fram till 1858 gällde konventikelplakatet i Sverige, som
            förbjöd andra religiösa möten än husandakten och Svenska statskyrkans
            gudstjänst. Sverige har en lång historia av att straffa oliktänkande
            predikanter och pastorer med böter, fängelse och landsförvisning.
            Sverige bedöms i dag allmänt vara världens mest sekulariserade
            land. Religiösa människor och grupper riskerar därför, i högre
            grad än någon annan grupp, att mötas av oförståelse och diskriminering
            i vårt land. Kunskap om och förståelse för religiösa grupper riskerar
            att bli en blind fläck såväl hos allmänhet som i offentlig maktutövning.
            Men religiösa människor och grupper har rätt att bli respekterade
            för sin tros- och samvetsövertygelse även i Sve- rige. Tyvärr
            finns det tecken på att religionsfriheten återigen riskerar att
            begränsas i Sverige. Mot denna bakgrund är det av största vikt
            att Sverige vidtar kraftfulla åtgärder för att garantera religionsfriheten.
          </p>
          <p xml:id="i-MX6S3EWekvrgWr5K4NL9eg">
            Samvetsklausul
          </p>
          <p xml:id="i-LinCh64Ui8Q8TEfTy8wKnr">
            När Europeiska konventionen angående skydd för de mänskliga rättigheterna
            och de grundläggande friheterna införlivades i svensk lagstiftning
            1995, innebar det att samvetsfriheten återinfördes i Sverige.
            Trots detta är samvetsfriheten svagare i Sverige än i många andra
            europeiska länder, bl.a. inom sjukvård och högskoleväsendet. På
            de flesta arbetsplatser fungerar personalens interna överenskommelser
            i realiteten som en samvetsklausul, men naturligtvis är detta
            inte tillräckligt i en rättstat. I verksamhet som utifrån en religiös
            eller etisk hållning är kontroversiell, bör staten naturligtvis
            garantera att kunnandet och engagemanget hos alla de personer
            som funnit sin uppgift inom yrkesområdet ska kunna tas till vara.
            Regeringen bör därför genom ett tilläggsdirektiv till den pågående
            Grundlagsutredningen låta utreda hur samvetsfriheten ska införlivas
            direkt i Sveriges grundlag för att garantera samvetsfrihet även
            inom sjukvård och högskoleutbildning.
          </p>
          <p xml:id="i-BnACs7osMU2uq2e24h7gqn">
            Vigselplikt
          </p>
          <p xml:id="i-JMVN3Tgsghw14Cujq2NZ3f">
            I promemorian ”Förrättare av vigsel och registrering av partnerskap
            — ett gemensamt uppdrag” har Justitiedepartementet lagt fram ett
            förslag som innebär att regeringen vill tvinga borgerliga vigselförrättare
            att även vara förrättare av partnerskap. Trots att det pågår en
            utredning om äktenskapslagstiftningen har regeringen valt att
            lyfta ut denna fråga för en skyndsam handläggning. Detta sker
            trots att frågan är av principiell vikt, och bl.a. kan påverka
            framtida beslut när det gäller kyrkors eventuella plikt att förrätta
            partnerskap. Förslaget innebär att muslimer, judar och kristna
            med en
          </p>
          <pb facs="riksdagen-motions-pdf/data/200506/mot_200506_K_398/mot_200506_K_398-0005.pdf"/>
          <p xml:id="i-BiQuJ1iyXrLMnjRnpKsJvt">
            traditionell uppfattning i frågan om äktenskap inte längre har
            möjlighet att vara borgerliga vigselförrättare. I praktiken innebär
            detta en inskränkning av den svenska religionsfriheten, och förslaget
            bör därför dras tillbaka.
          </p>
          <p xml:id="i-DNh8RCsgLboDfzFdnQxzqJ">
            Yttrandefrihet
          </p>
          <p xml:id="i-AVN74PvBqoYUif7ftxHLAD">
            Statens begränsningar av religionsfriheten sträcker sig inte
            bara till det offentliga livet utan når ända in i kyrkorummet
            genom den s.k. hetslagstiftningens begränsningar av yttrande-
            och åsiktsfriheten. Självklart skall uppmaningar till våld mot
            enskilda och grupper vara straffbart i lagstiftningen, men att
            införa ett yttrande- och åsiktsförbud i religiösa eller andra
            frågor är ett direkt angrepp mot demokratins viktigaste grunder.
            Att offentligt ge uttryck för en moralisk uppfattning på exempelvis
            sexualmoralens område är inte detsamma som att hetsa. Hetslagstiftningen
            riskerar även att inskränka själva kärnan i religionen, såsom
            nu kan komma att ske i Storbritannien. Där diskuteras en lag som
            skulle kunna göra det till ett lagbrott att hävda sin religions
            eller religionsstiftares exklusivitet. Dit vill vi inte att utvecklingen
            förs i Sverige. Regeringen bör återkomma till riksdagen med en
            lag som garanterar åsikts- och yttrandefriheten i Sverige.
          </p>
          <p xml:id="i-2hvmGpcJqf1qtAYz23pZPb">
            Konfessionella friskolor
          </p>
          <p xml:id="i-TRmWDg4Wnf7Tq9HVk3fJdk">
            När konfessionella friskolor angrips riktar det sig inte bara
            emot religionens ställning i Sverige, utan även familjens. ”Europeiska
            konventionen om skydd för de mänskliga rättigheterna och de grundläggande
            friheterna” och ”FN:s internationella konvention om ekonomiska,
            sociala och kulturella rättigheter” innebär att konventionsstaterna
            är förpliktigade att respektera föräldrarnas frihet att välja
            andra skolor än dem som inrättats av offentliga myndigheter och
            deras frihet att tillförsäkra sina barn en religiös och moralisk
            uppfostran i överensstämmelse med deras egen övertygelse. Samtidigt
            ska grundskoleundervisningen vara obligatorisk och kostnadsfri
            för alla barn. Nu har Utbildnings- och kulturdepartementet i ett
            utkast till lagrådsremiss med förslag till en ny skollag lagt
            fram ett förslag som i praktiken innebär att alla friskolor utom
            de med konfessionell undervisning ska omfattas av den allmänna
            finansieringen. Om förslaget blir verklighet kommer regeringen
            att göra sig skyldig till uppenbar diskriminering och allvarliga
            konventionsbrott. Därför bör regeringen avvisa Utbildnings- och
            kulturdepartementets förslag om inrättandet av en ny form för
            fristående skolor med konfessionell undervisning.
          </p>
          <p xml:id="i-Mb23exY3PvjeRe6sQhqbFL">
            Religionsombudsman
          </p>
          <p xml:id="i-Q8PvKy5S9An4qFNQN2RY6o">
            I dag sorterar religionsfrihetsfrågor under Ombudsmannen mot
            etnisk diskriminering, men DO har sin kompetens i frågor om etnicitet
            och inte
          </p>
          <p xml:id="i-PkjoLFYhvyFYgBgF3s3jye">
            2005/06:K398
          </p>
          <pb facs="riksdagen-motions-pdf/data/200506/mot_200506_K_398/mot_200506_K_398-0006.pdf"/>
          <p xml:id="i-15zGK4J2ejZ48QbBA4q2Ec">
            2005/06:K398
          </p>
          <p xml:id="i-CqnTM3mNrdPoLfjwu7EWz1">
            religion. Mot bakgrund av utvecklingen i Sverige på religionsfrihetens
            område behöver de statliga ombudsmännen omgående kompletteras
            med en ny myndighet som får till uppgift att garantera religionsfriheten
            i Sverige. Religionsombudsmannen skulle få stor betydelse för
            såväl enskilda troende som känner sig kränkta och diskriminerade
            som för hela trossamfund. Det finns dessutom flera konkreta sakfrågor
            på religionsfrihetens område att arbeta med såsom manlig omskärelse,
            koscher- och hallalslakt, frihet att förkunna m.m. Ett annat eftersatt
            område är undersökningar av hur utbredd diskrimineringen och kränkningen
            i dag är av religiöst övertygade människor inom yrkes- och samhällslivet.
          </p>
          <p xml:id="i-Ver47TtBbq1tYXaQoTyun6">
            Stockholm den 29 september 2005
          </p>
          <p xml:id="i-7YEsWTR92y1SFRrFaRihS7">
            Tuve Skånberg (kd) Per Landgren (kd) Annelie Enochson (kd) Mikael
            Oscarsson (kd)
          </p>
        </div>
      </div>
    </body>
  </text>
</TEI>
