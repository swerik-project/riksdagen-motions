<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199899-KrU-00033">
  <teiHeader>
    <fileDesc>
      <titleStmt>
        <title>med anledning av prop. 1998/99:115 På ungdomars villkor - ungdomspolitik för demokrati, rättvisa och framtidstro</title>
        <author corresp="i-BHVsLDz5YDDkjyE1f5Gzz3 i-DMheKZZCYDtLzdvzFzc5vP i-BHVsLDz5YDDkjyE1f5Gzz3 i-DMheKZZCYDtLzdvzFzc5vP">av Lennart Kollmats och Kenth Skårvik (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1998/99:115 På ungdomars villkor - ungdomspolitik för demokrati, rättvisa och framtidstro</title>
          <idno type="rdwebb">GM02Kr33</idno>
          <rs type="number">Kr33</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GM02Kr33/text</ref>
          <ref type="dokument_url_html">http://data.riksdagen.se/dokument/GM02Kr33</ref>
          <ref type="dokumentstatus_url_xml">http://data.riksdagen.se/dokumentstatus/GM02Kr33</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DMheKZZCYDtLzdvzFzc5vP</idno>
            <name>Kenth Skårvik</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8TW85GWkaRxcYH9FwWYAwt" type="basedOn"/>
        <correspContext corresp="i-8TW85GWkaRxcYH9FwWYAwt">
          <ref>Proposition 1998/99:115</ref>
        </correspContext>
        <correspAction xml:id="i-7qpWw4TipHL3mhWsjVXgjY" type="signed"/>
        <correspContext corresp="i-7qpWw4TipHL3mhWsjVXgjY">
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-DMheKZZCYDtLzdvzFzc5vP"/>
        </correspContext>
        <correspAction xml:id="i-SzmksY6grxZ6H6PfQ8hk3H" type="referral">
          <date when="1999-05-27"/>
        </correspAction>
        <correspAction xml:id="i-VPkAXpYqXdj6mtijJQ87DR" type="dismissal">
          <date when="1999-05-26"/>
        </correspAction>
        <correspAction xml:id="i-FjHWptJV1NbzkjJxPjVhgU" type="submission">
          <date when="1999-05-25"/>
        </correspAction>
        <correspAction xml:id="i-EbbmChv4q3b34af8XwLV6r" type="referral">
          <date when="1999-05-27"/>
        </correspAction>
        <correspAction xml:id="i-D16NvDwwcTdeLDRcmzMqzS" type="dismissal">
          <date when="1999-05-26"/>
        </correspAction>
        <correspAction xml:id="i-9H92kgFg6FrSJNgsYSt6q1" type="submission">
          <date when="1999-05-25"/>
        </correspAction>
        <correspAction xml:id="i-4mLgAE7N6nRytS6ed4H953" type="assigned"/>
        <correspContext corresp="i-4mLgAE7N6nRytS6ed4H953">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0001.pdf"/>
      <div xml:id="i-YKC1FT2Zq3D9yhkHbb74mj" type="motHeader">
        <div xml:id="i-NUn4Caxo15jE4Dy4suDUZm" type="motTitle"/>
        <div xml:id="i-Ej1dnhubtoqpw4rE43pu62" type="motSubmissionInfo"/>
      </div>
      <div xml:id="i-VfHVbx4BS95phdGrRBDskD" type="motBody">
        <div xml:id="i-71TMh53Wz8y5qrFTzB1wXm">
          <p xml:id="i-NRVySFrXsj2KHRUVRerNmo">
            1998/99 Kr33 Kr33
          </p>
          <p xml:id="i-5riQx9SCPELxR9JMVAc3vQ">
            Motion till riksdagen
          </p>
          <p xml:id="i-AeRoSw3VswF2TS7aEvMGsm">
            1908(99: KTRS otiik
          </p>
          <p xml:id="i-KJwJcn6pTQAnjzqPavmuFS">
            av Lennart Kollmats och Kenth Skårvik (fp)
          </p>
          <p xml:id="i-AMfmosuXmxeLyWoBcMU5BM">
            med anledning av prop. 1998/99:115 På ungdomars villkor — ungdomspolitik
            för demokrati, rättvisa och framtidstro
          </p>
          <p xml:id="i-CqfjAjzfV8WCTe2hBGFV61">
            En liberal ungdomspolitik syftar till att ge ungdomar möjlighet
            att utvecklas utifrån sina egna villkor. Målet är individens frihet
            och ständigt nya livschanser. I så stor utsträckning som möjligt
            ska det ske utan statliga pekpinnar. Möjligheterna till en utveckling
            i demokratisk anda ökar ju närmare ungdomarna själva beslut tas
            som påverkar dem. I det ligger också möjligheter för ungdomarna
            att delta och medverka i besluten. Ungdomen är en relativt kort
            tid i en människas liv och förändringar i levnadsmönstren går
            fort, både för den enskilde och mellan ungdoms genera- tionerna.
            Det är då viktigt att det finns en politik som stöder ungdomarnas
            utveckling i en riktning mot de värderingar som samhället omfattar.
            För liberalismen innebär det möjligheter för den enskilde och
            demokrati, jämställdhet och tolerans. Nyligen genomförda undersökningar
            pekar på att svensk ungdom är inriktad på ett rörligt liv med
            stark betoning på utbildning och arbete. Hälsan ses också som
            ett betydande värde både i det kortare och längre tidsperspektivet.
            De inställningarna måste också stödjas. I grunden för en politik
            för ungdomar finns också FN:s barnkonvention genom att den tar
            upp barns och ungdomars rättigheter m m upp till 18 år.
          </p>
          <p xml:id="i-KcjrNdLt8CnurfZxyzor9X">
            2 Undermålig proposition
          </p>
          <p xml:id="i-KwRfEH8pkn4zx9ye3zPU6z">
            Regeringens föreliggande proposition består i hög grad av stolta
            formuleringar om ungdomar, rättvisa och framtidstro. Få eller
            inga konkreta förslag föreligger i propositionen. På flera områden
            hänvisas också till ytterligare utredningar. Samtidigt envisas
            regeringen med att föra en politik som i praktiken skapar ett
            utanförskap för en mängd unga människor. Ett utanförskap som består
            i att aldrig kunna komma in på arbetsmarknaden och därmed inte
            heller få tillträde till en stor del av samhällets trygghetssystem.
            Att fortsätta i olika AMS-utbildningar, att leva med dålig ekonomi,
            att bo kvar hemma ger försämrade möjligheter att vara en medborgare
            som deltar i samhällets angelägenheter. Ekonomiskt utanförskap
            föder politisk fattigdom, minskar toleransen och kan i värsta
            fall vara en grogrund för antidemokratiska tendenser.
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0002.pdf"/>
          <p xml:id="i-LfuAsMDYT4URhTLLf5kyVE">
            Regeringens stolta formuleringar är av lågt värde så länge samma
            regering Mot.
          </p>
          <p xml:id="i-GMNwKd8NTZS11jdJmFYRPn">
            fortsätter att föra en politik, som i praktiken motverkar allt
            det man säger sig vilja uppnå i propositionen. Folkpartiet vill
            i det följande ändå försöka ta denna proposition på allvar och
            peka på några områden som är eftersatta eller inte ens nämnda
            i propositionen och som berör ungdomars vardag på ett påtagligt
            sätt. Med tanke på propositionens allmänna karaktär vill Folkpartiet
            också hänvisa till sina ekonomiska motioner, motioner om arbetsmarknad,
            utbildning, bostäder, kultur och idrott, som alla mer eller mindre
            ingående berör ungdomars situation i samhället.
          </p>
          <p xml:id="i-bgB5gS9DQmRMRU2ZYHcnV">
            3 Arbetsmarknad
          </p>
          <p xml:id="i-QUwtT7ZcKGhhGfDaZEzbMp">
            För en majoritet av ungdomar är rörlighet i termer av internationalisering,
            omflyttning och föränderlighet i arbetslivet högt värderad och
            troligen ett av de tyngst vägande inslagen i de kommande decenniernas
            livsstil i den ekonomiskt utvecklade delen av världen och därmed
            också i Sverige. Den viktigaste uppgiften för samhället är att
            ungdomarna kommer in på arbetsmarknaden. Det är egentligen ingen
            brist på arbetsuppgifter, men de måste utmynna i avlönat arbete.
            Ungdomar har i allt större utsträckning socialbidrag och ett arbete
            skulle lösa många problem. Ett av de svåraste hindren i stort
            för ungdomar är att få tillträde till arbetsmarknaden. Här måste
            till en politik som ger förutsättningar för fler jobb. Folkpartiet
            har lagt fram ett stort antal förslag i riksdagen som gynnar företagsklimatet
            och som ger nya arbeten. Bakgrundsskrivningen i propositionen
            pekar på att traditionella arbets- former hindrar arbetstillfällen,
            inte minst inom tjänsteområdet. Det behövs också ett dynamiskt
            arbetssätt, vilket många ungdomar efterlyser. Man måste då fråga
            sig vad det betyder t ex för arbetsrätten. De nya arbetsformer
            som kommer i det postindustriella samhället ställer krav på en
            reviderad arbetsrätt.
          </p>
          <p xml:id="i-PDZckoLgCU7ZDFEyrksFBU">
            3.1 Lärlingsprogram
          </p>
          <p xml:id="i-RaEEoZwxVASvsVkRuQ4pmZ">
            Folkpartiet vill se en modern och flexibel lärlingsutbildning
            där skolan och näringslivet delar på ansvaret för lärlingsutbildningen.
            Förslagsvis kan den precis som i Norge vara fyraårig, men den
            totala tiden kan variera. Eleverna tillbringar en del av tiden
            i skolan, en del i arbetslivet. Ibland, men inte alltid, kan de
            två första åren tillbringas i skolan och de två sista åren ute
            i arbetslivet. För andra elever kan det vara lämpligt att sprida
            ut skoltiden så att fyra veckodagar tillbringas på en arbetsplats
            och en femte i skolan. Företagen bör som t ex i Norge få ersättning
            motsvarande kommunens kostnad för yrkesutbildningen under ett
            år, samtidigt som lärlingen under det tredje och fjärde året ges
            ersättning från arbetsplatsen i relation till den insats som lärlingen
            gör i produktionen. Därmed skulle ett antal ekonomiska frågetecken
            för såväl företagen som för den enskilde undanröjas. Utbildningen
            bör avslutas med ett gesällprov och leda till ett yrkesdiplom
          </p>
          <p xml:id="i-JLbw5ycWjx99pyJGRrhXRz">
            1998/99Kr33
          </p>
          <p xml:id="i-9PapXmHNPptm2KkDvuAkjU">
            37
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0003.pdf"/>
          <p xml:id="i-UEfcRbLWEJqrPk8NEkSy36">
            Mot. 38 eller en yrkesexamen. Kravet på en högskolebehörighet
            bör 1998/99Kr33 slopas.
          </p>
          <p xml:id="i-DSQGrL5nDMSMEsbsGkHjFt">
            4 Utbildning
          </p>
          <p xml:id="i-TciFACAuTqiuHQ7z5KKmxP">
            En förutsättning för Sveriges utveckling är att antalet högskoleplatser
            ytterligare ökar. Det går också i linje med ungdomarnas egen inställning.
            Även om andelen ungdomar som själva planerar för högskolestudier
            varierar något över åren, så är den fortfarande mycket hög i förhållande
            till det svenska högskolesystemets kapacitet. Trots en del ansträngningar
            är det fortfarande stora skillnader i utbildningsval mellan unga
            män och kvinnor. Därigenom kommer också yrkeslivet att förbli
            könssegregerat inom överskådlig tid. Ytterligare åtgärder måste
            därför till för att bryta det mönstret så tidigt som möjligt.
            Ur liberal synvinkel sker det inte med förbud eller pekpinnar,
            utan genom attityd- påverkan och stimulansmöjligheter. Ett exempel
            på detta är Folkpartiets krav på pappa- och mammamånad med högre
            föräldrapenning än övriga månader. Ett stort bekymmer är att så
            många lämnar grundskolan utan att kunna läsa, skriva och räkna
            och dessutom att en alltför stor andel av eleverna i gymnasieskolan
            misslyckas. Till Ungdomsstyrelsens viktigaste uppgifter bör höra
            att diskutera utbildningsväsendets konsekvenser för unga människor.
            Misslyckandena leder ju t ex till att ungdomars inträde i normalt
            vuxenliv försenas. Folkpartiet hänvisar i dessa frågor till ett
            flertal motioner, som berör förskolan, grundskolan, gymnasieskolan
            och högskolan/universiteten. Dock vill vi ta upp ytterligare ett
            område och det gäller arbetsmiljön i skolan. Den har ägnats alltför
            liten uppmärksamhet. Det gäller både den fysiska miljön med dålig
            ventilation och olämpliga byggnadsmaterial och den psykosociala
            miljön där mobbning och våld utgör oacceptabla problem. Under
            senare år har också uppmärksammats att elever använder ett grovt
            och kränkande språk. Ofta riktas det språket mot unga tjejer och
            innebär en kränkning av deras rättigheter.
          </p>
          <p xml:id="i-8D7To9CfiSHVpAFmhcAKaR">
            5 Kultur
          </p>
          <p xml:id="i-NcQBYdeKGz2oBzuLTrB5W2">
            Barn och ungdomar skall ha god tillgång till ett rikt kulturutbud.
            Barn och ungdomar ska vara prioriterade i kulturpolitiken. Genom
            barnen kan vi lägga grunden för framtidens nya kulturmönster.
            Bland dem som är unga idag finns den kulturellt medvetna publiken
            i framtiden och här finns framtidens kulturskapare. Deras kulturintresse
            måste stimuleras. Barn och ungdomar har inte endast rätt till
            ett kulturutbud, de ska också ha möjligheter till eget skapande
            och få ta del av konstnärliga upplevelser. Genom skolan ska alla
            barn ges tillgång till kulturupplevelser. Genom musik- och kulturskolorna
            får barn och ungdomar möjlighet till kulturutövande. Dessa tillsammans
            med biblioteken är hörnpelarna i den lokala barnkulturen. Staten,
            landstingen och kommunerna delar på ansvaret för kulturpolitikens
            genomförande och kommunerna har ett stort ansvar för barn- och
            ungdomskulturen.
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0004.pdf"/>
          <p xml:id="i-3acCAgvUj5SabfY2H9vogq">
            Ungdomars kulturengagemang visar en hög prioritering av temporär
            eller Mot. på annat sätt informell kultur framför permanent/formell.
            Ungdomars 1998/99Kr33
          </p>
          <p xml:id="i-4DzVD2pJ1Am6Mirowvigk3">
            kulturliv bygger på självorganisation, informell struktur och
            instabilitet. Dessa nya rörelser är troligen utmärkande för K-samhällets
            allmänna organisation. Även de nya företagen visar samma tendens.
            Undersökningar visar att när ungdomar tillfrågas om vilka kulturformer
            som bör prioriteras kommer filmfestivaler, rockkonserter, rockklubbar
            och internationellt kulturutbyte , i nämnd ordning, i en klass
            för sig. Samtliga dessa områden utvecklas gärna genom lokala/regionala
            åtgärder och det pekar på att stöd till dessa verksamheter också
            bör beslutas på lokal/regional nivå. Ungdomar får alltför liten
            del av de kulturpolitiska insatserna. Ändå finns en rik ungdomskultur
            som lockar många. Stödet till kultur för och med ungdomar måste
            förstärkas. I FN:s barnkonvention ingår barnens rätt att fritt
            delta i det kulturella och konstnärliga livet. Det ingår också
            att främja deltagandet och uppmuntra tillhandahållandet av lämpliga
            och lika möjligheter för kulturell och konstnärlig verksamhet.
            I Barnombudsmannens uppgifter bör också finnas ett uppdrag att
            följa att konventionen även i detta avseende efterföljs.
          </p>
          <p xml:id="i-5wt5xEeEiaAqMCf7EuFLWS">
            6 Ungdomar med funktionshinder 6.1 Funktionshindrade ungdomars
            behov av fritidsverksamhet
          </p>
          <p xml:id="i-M38qbCdXjJFs4rjUMT9oLk">
            I regeringens proposition har behovet av en bra fritid för ungdomar
            med olika funktionshinder helt glömts bort. Enligt FN:s standardregler
            om delaktighet och jämlikhet för människor med funktionsnedsättning
            skall människor med funktionsnedsättning ha samma möjlighet till
            rekreation och idrott som andra.
          </p>
          <p xml:id="i-Q7RthCJY76YDvXWHVxyXbv">
            6.2 Insatser för hörselskadade barn
          </p>
          <p xml:id="i-2z3KGRgFAnoZPXZjNxUdDC">
            Många av de hörselskadade barnen som går i vanliga skolor hör
            visserligen vad lärarna säger, men det har visat sig att de har
            svårt att hänga med när kamraterna pratar. Det leder till en känsla
            av isolering och rubbat självförtroende, men också till sämre
            språkutveckling. För att förbättra barnens situation, måste man
            ta reda på vilket stöd de behöver innan de sätts i vanlig skola.
            Lärarnas kunskaper om hörselskador behöver höjas och skolan akustikanpassas,
            vilket sannolikt är bra också för andra barn och övriga som vistas
            i skolan. Också föräldrarna behöver få den kunskap och hjälp samt
            det stöd de behöver för att kunna medverka till barnets/ungdomarnas
            anpassning i skolan.
          </p>
          <p xml:id="i-8DXwJqA5pF4VpK8MVf3a5a">
            6.3 Ungdomar med läs- och skrivsvårigheter
          </p>
          <p xml:id="i-4ndo5HpqRkCd32r8WpEg64">
            Läs- och skrivsvårigheter är i dag ett stort problem som många
            människor lider av. Många barn med läs- och skrivsvårigheter har
            andra psykiska och emotionella störningar, som grundläggs i frustrationen
            över att inte kunna
          </p>
          <p xml:id="i-BHbznzzqSBRUyACG4pUYeM">
            30
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0005.pdf"/>
          <p xml:id="i-KbKyBT4ard18M2M8eN7WuW">
            Mot. 40 läsa och skriva. Insikten om att läs- och skrivsvårigheter
            i en del 1998/99Kr33 fall beror på språkfunktionella svagheter
            (dyslexi) får inte tas som intäkt för att ifrågasätta möjligheterna
            till framgångsrik habilitering. Tvärtom finns det en mycket god
            teoretisk och klinisk grund för att habilitering fungerar. Det
            är emellertid viktigt att hjälpen sätts in tidigt så att det går
            snabbare och lättare att justera svårigheterna. Helst skall hjälpen
            sättas in redan på förskolenivå. Sådana tidiga insatser förutsätter
            emellertid att förskole- och specialpedagogerna har fått en gedigen
            utbildning om dyslexi, om habiliteringsmetoder och om åtgärdsprogram.
            En undersökning utförd av Ulla Föhler och Ulla-Britt Johnsen omfattande
            102 skolelever visar följande: Elever med läs- och skrivsvårigheter
            utgör en heterogen grupp, med språkliga svårigheter av varierande
            grad och karaktär. De identifierades och diagnostiserades när
            de var i genomsnitt 12 år, men man borde kunnat hitta dem betydligt
            tidigare. Problemen gav sig till känna betydligt tidigare och
            det är oacceptabelt att elever med läs- och skrivsvårigheter utreds
            först långt upp i skolåldern med risk för att de utestängs från
            den kunskap som vanligen inhämtas via det skrivna språket. I Sverige
            finns flera dyslexicentrum. Dessa centrum skall ge specialhjälp
            åt personer med dyslexi, men deras resurser är otillräckliga för
            alla dem som behöver hjälp. Vi anser därför att det bör upprättas
            fler sådana centrum så att alla de barn som har läs- och skrivsvårigheter
            kan få hjälp med sina problem.
          </p>
          <p xml:id="i-3NUTDJ6TySb9abkLbi1bCL">
            7 Missbruk bland ungdomar
          </p>
          <p xml:id="i-TVSZgx82bv4Je1L9TexVUi">
            I propositionen tar regeringen bara upp alkohol och narkotika
            och nämner i förbigående dopingjouren på Huddinge sjukhus. Beroende
            och missbruk bland ungdom måste ses i ett betydligt bredare perspektiv.
            Under senare år har forskningen gjort stora framsteg och börjar
            nu kunna ge svaret på frågan varför en del människor utvecklar
            beroende till och missbruk av ämnen som tobak, alkohol, narkotika
            och vissa läkemedel samt kan utveckla problemspelande (spelmissbruk).
            I hjärnans innersta har vi belöningssystem som kan rubbas och
            sättas ur spel av t.ex. droger, tvångsmässigt spelande eller ätstörningar.
            Rubbningarna kan kvarstå mycket länge efter det att brukaren har
            slutat och är orsaken till återfall. Det är viktigt att känna
            till sambanden mellan olika ämnen som kan fram- kalla beroende
            och missbruk. Nikotin i tobak är ett av de mest beroende- framkallande
            ämnen vi känner. Senare tids forskning stöder antagandet att rökdebut
            i unga år kan vara en inkörsport till alkohol- och drogmissbruk.
            Det innebär att skall man förebygga alkohol- och narkotikamissbruk
            måste man inbegripa tobaksbruket i dessa satsningar. De resultat
            som professor Sten Rönnberg hittills kommit fram till i sin kartläggning
            av spelberoende visar att problemet är vanligare bland män, unga
            och invandrare. Det innebär att en åldersgräns för de spel som
            visat sig skapa de största problemen, nämligen snabblotterier,
            skraplotter, Tips, Oddset samt hästspel, är en viktig åtgärd för
            att förebygga problemspelande och spelberoende bland ungdomar.
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0006.pdf"/>
          <p xml:id="i-6V6XJEjfY26MDPrswhYCRK">
            Den kartläggning som utbildningsutskottets kansli gjort av ANT-
            Mot. undervisningen i Sverige visar på stora variationer. Utbildningsutskottet
            1998/99Kr33 avser därför att ordna en utfrågning av berörda parter
            om detta samt om folkhälsoarbetet i skolan mer allmänt till hösten.
            Folkpartiet ger sitt fulla stöd till detta initiativ.
          </p>
          <p xml:id="i-J2R7yiBDmJTJSwAY16zNTt">
            8 Självmord
          </p>
          <p xml:id="i-DFeH67V2dNx3GwBLj16jDk">
            Antalet ungdomar som söker hjälp hos skolkurator och på barnpsykiatriska
            mottagningar ökar. En tonåring tar sitt liv varje vecka och många
            fler gör självmordsförsök. Av olika intervjuer framgår att ungdomarna
            sällan talat med sina föräldrar om problemen. I första hand var
            det kamrater eller andra vuxna man vänt sig till. Bristande kontinuitet
            i den psykiatriska vården kan vara en självmordsrisk för unga.
            En undersökning av den psykiatriska slutenvården för 34 unga människor,
            som senare tagit sitt liv, visar att medan kontinuiteten inom
            den barn- och ungdomspsykiatriska vården är god så brister den
            inom vuxenpsykiatrin och att detta har haft betydelse för att
            ungdomarna tagit sina liv. Psykiatrins bristande resurser för
            att ge självmordsnära personer den vård och behandling de behöver
            och för att stödja anhöriga måste avhjälpas. Suicidprevention
            är dock allra viktigast. Här är det viktigt att det nationella
            programmet ”Stöd i självmordskriser” inte bara förs ut till primärvård
            och sjukhusvård utan också till skolan och skolhälsovården.
          </p>
          <p xml:id="i-XeG544kf67k44z6C9RVwQB">
            9 Värna ungdomsmottagningarna
          </p>
          <p xml:id="i-QbjFNoi3VykS2rfeaeNaF2">
            Ungdomsmottagningar startades på olika håll i Sverige i samband
            med att den nuvarande abortlagen infördes. De har i olika undersökningar
            visat sig vara en ovärderlig resurs. Här har ungdomar möjlighet
            att få tala om sig själva och om sin situation, sina relationer
            till partner eller föräldrar, sexuell identitet, mobbning eller
            sexuella övergrepp. Samtalen kan också handla om preventivmedel,
            oönskad graviditet, kroppsliga reaktioner eller infektioner. I
            ett ekonomiskt trängt läge finns det risk för neddragning av denna
            verksamhet, något som Folkpartiet motsätter sig.
          </p>
          <p xml:id="i-MdRDWdG6vQbBFqoW9nP848">
            10 Dopingjouren
          </p>
          <p xml:id="i-7qK9RSsEUrR836qPuSyswW">
            I propositionen nämns dopingjouren på Huddinge som något som
            finns permanent. Dess ekonomi är dock inte säkrad. Dopingjouren
            är en telefonjour bemannad av två sköterskor och öppen för hela
            landet. Den inrättades 1993. Sedan öppnandet fram till hösten
            1998 hade man handlagt ca 18 000 förfrågningar. Till en början
            finansierades verksamheten av Folkhälsoinstitutet. Den finansieringen
            har dock upphört och nu finansieras den fram till den 31 december
            1999 av läkemedelsföretaget Pharmacia Upjohn. Därefter finns inga
            medel avsatta för verksamheten och den telefonrådgivning samt
            fort- bildnings- och utbildningsverksamhet som jouren stått för
            läggs ner. Folk-
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0007.pdf"/>
          <p xml:id="i-LKSVfkS2GDHVjnN7DKVf1s">
            Mot. 42 — partiet anser att staten snarast bör ta upp förhandlingar
            med 1998/99Kr33 Landstingsförbundet om hur verksamheten kan drivas
            vidare.
          </p>
          <p xml:id="i-FTA4aSVuzQEmZf3LyQ5kq4">
            11 Demokrati
          </p>
          <p xml:id="i-QTHwWQg89DqUfMi3UJJDao">
            Redan i inledningen till motionen har Folkpartiet tagit upp vikten
            av ungdomars delaktighet i beslut som rör dem själva. Det kan
            inte minst gälla inom skolans område, där elevdemokrati är ett
            mycket viktigt område att utveckla. Elever bör därför vara representerade
            i alla organ som tar ställning rörande skolans verksamhet och
            det får inte finnas några hinder för kommunerna och skolorna att
            låta elevrepresentanter närvara och delta i de organ som finns
            i och omkring skolan. En inventering bör göras för att se om det
            fortfarande finns några hinder för elevmedverkan i något sammanhang,
            oavsett vad det gäller, inom skolan. Även i samhället i övrigt
            är det viktigt att få fram ungdomars inriktning och åsikter. Därför
            ska också ungdomar stimuleras till att delta i det politiska livet.
            Folkpartiet har motionerat om att de politiska ungdomsorganisationerna
            ska få ett nytt bidragssystem, baserat på partiernas mandat i
            riksdagen, samt ett grundbidrag. Detta bör genomföras snarast.
            Många beklagar att det är så få ungdomar som engagerar sig i det
            politiska arbetet. Regeringen bör därför även här inventera och
            ta bort de hinder som finns för ungdomars engagemang i det politiska
            livet. Ofta är det så att när ungdomar aktiverar sig i politiken,
            är det inte ovanligt att de faktiskt får kommunal- eller landstingspolitiska
            uppdrag. Men det är inte heller ovanligt att ungdomar flyttar
            från orten för att studera vid högskolor. Nuvarande mantalsskrivningsregler
            reglerar att de då ska skriva sig på studieorten, om de hyr rum
            eller lägenhet där. Genom den regeln faller möjligheten för dem
            att behålla det kommunala uppdraget. Möjligheten att få ett nytt
            uppdrag på studieorten är synnerligen liten, för att inte säga
            i det närmaste obefintlig, eftersom man kommer under mandatperioden
            etc och det medför ofta att vederbörande slutar med det politiska
            arbetet. Det borde gå att råda bot på förhållandet genom att införa
            någon form av undantagsregler från antingen mantalsskrivningskravet
            på studieorten eller kravet på att vara skriven i kommunen för
            kommunala uppdrag för ungdomar under t ex 30 år. Alla möjligheter
            måste prövas för att få behålla våra ungdomar i politiskt arbete.
            Därtill bör olika former av verksamhet genomföras och prövas för
            att öka ungdomars möjligheter att delta i en demokratisk process
            antingen det gäller ungdomsråd, ungdomsfullmäktige eller andra
            möjligheter för medverkan från ungdomars sida. Det är dock viktigt
            att principen om den kommunala självstyrelsen råder och att regioner
            och kommuner själva får utveckla verksamheten på det sätt som
            passar dem bäst.
          </p>
          <pb facs="riksdagen-motions-pdf/data/199899/mot_199899_Kr_0033/mot_199899_Kr_0033-0008.pdf"/>
          <p xml:id="i-CL6X29xm8Edij27wKssmzF">
            12 Hemställan Mot. 43
          </p>
          <p xml:id="i-2mpcE9e2yrozpfzzrh2AsQ">
            a 1998/99Kr33 Med hänvisning till det anförda hemställs
          </p>
          <p xml:id="i-Noy9kGLLVwqZW7cpbpAV9M">
            ds att riksdagen som sin mening ger regeringen till känna vad
            i motionen anförts om bättre arbetsmiljö för elever i skolan,
            2. att riksdagen som sin mening ger regeringen till känna vad
            i motionen anförts om ungdomars situation på arbetsmarknaden,
            sh att riksdagen som sin mening ger regeringen till känna vad
            i motionen anförts om ungdomars utbildning, 4, att riksdagen som
            sin mening ger regeringen till känna vad i motionen anförts om
            ungdomar och kultur, 5. att riksdagen som sin mening ger regeringen
            till känna vad i motionen anförts om ungdomar med funktionshinder,
            6. att riksdagen som sin mening ger regeringen till känna vad
            i motionen anförts om insatser för hörselskadade barn, 7. att
            riksdagen som sin mening ger regeringen till känna vad i motionen
            anförts om beroende och missbruk, 8. att riksdagen som sin mening
            ger regeringen till känna vad i motionen anförts om att motverka
            självmord bland ungdomar, 9. att riksdagen som sin mening ger
            regeringen till känna vad i motionen anförts om dopingjourens
            verksamhet, 10. att riksdagen som sin mening ger regeringen till
            känna vad i motionen anförts om läs- och skrivsvårigheter, 11.
            att riksdagen som sin mening ger regeringen till känna vad i motionen
            anförts om vikten av ett reformerat mandatbaserat bidragssystem
            till de politiska ungdomsförbunden, 12. att riksdagen som sin
            mening ger regeringen till känna vad i motionen anförts om ungdomars
            demokratiska delaktigheter.
          </p>
          <p xml:id="i-QdjzYBWXoGGiXJez8MJnyr">
            Stockholm den 25 maj 1999
          </p>
          <p xml:id="i-6FurYBT8PEg7frHxXtXsjG">
            Lennart Kollmats (fp) Kenth Skårvik (fp)
          </p>
        </div>
      </div>
    </body>
  </text>
</TEI>
