<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-MJU-03421">
  <teiHeader>
    <fileDesc>
      <titleStmt>
        <title>med anledning av skr. 2015/16:169 Giftfri vardag</title>
        <author corresp="i-NaB2cvgwB4zVi98HPFcvof">av Kristina Yngwe m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:3421 av Kristina Yngwe m.fl. (C)</title>
          <idno type="rdwebb">H3023421</idno>
          <rs type="number">3421</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H3023421/text</ref>
          <ref type="dokument_url_html">http://data.riksdagen.se/dokument/H3023421</ref>
          <ref type="dokumentstatus_url_xml">http://data.riksdagen.se/dokumentstatus/H3023421</ref>
          <ref type="docx">http://data.riksdagen.se/fil/D76422B9-AAE3-449F-87A0-C92D1F9F4FA2</ref>
          <ref type="pdf">http://data.riksdagen.se/fil/FD73FFC3-C4AF-4D16-9526-2E082B4D344D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NaB2cvgwB4zVi98HPFcvof</idno>
            <name>Kristina Yngwe</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-B471TcSCwHNHrNRk1EdJek</idno>
            <name>Eskil Erlandsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XVLHcNEMK95DtkUA8L61cL" type="basedOn"/>
        <correspContext corresp="i-XVLHcNEMK95DtkUA8L61cL">
          <ref>Skrivelse 2015/16:169</ref>
        </correspContext>
        <correspAction xml:id="i-J2dYreh6NRHHrRjipY7dHW" type="signed"/>
        <correspContext corresp="i-J2dYreh6NRHHrRjipY7dHW">
          <note type="signatory" corresp="i-NaB2cvgwB4zVi98HPFcvof"/>
          <note type="signatory" corresp="i-B471TcSCwHNHrNRk1EdJek"/>
          <note type="signatory" corresp="i-Qqu9byP8zwudzHA8ErxkRe"/>
        </correspContext>
        <correspAction xml:id="i-8YJ9iRiVERK2oDkuNFrDYU" type="submitted">
          <date when="2016-05-25"/>
          <time when="12:39:44"/>
        </correspAction>
        <correspAction xml:id="i-CTnyehkFFqHSvt1yf9HfGL" type="reviewed">
          <date when="2016-06-02"/>
          <time when="11:48:21"/>
        </correspAction>
        <correspAction xml:id="i-GyGxvrqs5eMwP1bY6WiE3s" type="dismissed">
          <date when="2016-06-07"/>
        </correspAction>
        <correspAction xml:id="i-6f9SrM4xdWuwyBdzc6HqG5" type="referred">
          <date when="2016-06-08"/>
        </correspAction>
        <correspAction xml:id="i-JWSBLe8uCR5BBBgXtrPGYH" type="assigned">
          <date when="2017-03-01"/>
          <time when="17:36:42"/>
        </correspAction>
        <correspContext corresp="i-JWSBLe8uCR5BBBgXtrPGYH">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-m7uFkQkds92PdyieYzmkw" type="behandlas_i"/>
        <correspContext corresp="i-m7uFkQkds92PdyieYzmkw">
          <ref type="uppgift">2016/17:MJU7</ref>
          <ref type="ref_dok_id">H401MJU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU7</ref>
          <ref type="ref_dok_titel">Giftfri vardag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:3421 av Kristina Yngwe m.fl. (C)
          med anledning av skr. 2015/16:169 Giftfri vardag
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Nhiko563c7k6DncHaDQFtH">
            Förslag till riksdagsbeslut
          </head>
          <list style="ol">
            <item xml:id="i-C6iiisub6CTpdUJZdXL9uq">
              Riksdagen ställer sig bakom det som anförs i motionen om att
              verka för att införa ett miljömål i EU för giftfri vardag och
              tillkännager detta för regeringen.
            </item>
            <item xml:id="i-J8p6EwKA7FoVCH56tHLAYK">
              Riksdagen ställer sig bakom det som anförs i motionen om att
              verka för att klassificera ämnen i grupp och förenkla förbud av
              grupper med liknande egenskaper i Reach och tillkännager detta
              för regeringen.
            </item>
            <item xml:id="i-9XsT78xFGE5B9zQMUv4Jwg">
              Riksdagen ställer sig bakom det som anförs i motionen om att
              stärka det internationella kemikaliearbetet så att fler ämnen
              regleras och hårdare krav ställs och tillkännager detta för regeringen.
            </item>
            <item xml:id="i-9yYnDTcndxQvLQvUv2W56k">
              Riksdagen ställer sig bakom det som anförs i motionen om att
              införa ett kemikalie-Fass och tillkännager detta för regeringen.
            </item>
            <item xml:id="i-FzFfVebX3rTwfa4J7AfTAR">
              Riksdagen ställer sig bakom det som anförs i motionen om att
              fasa ut mikroplaster från hygienartiklar till 2020 och tillkännager
              detta för regeringen.
            </item>
            <item xml:id="i-NuHcZCYAGirbrdqo2RrHwt">
              Riksdagen ställer sig bakom det som anförs i motionen om att
              samordna ansvaret för kosmetiska produkter under en myndighet
              och tillkännager detta för regeringen.
            </item>
            <item xml:id="i-JMLpo6yWse9wswuTn2TWEp">
              Riksdagen ställer sig bakom det som anförs i motionen om att
              utveckla samverkan mellan forskning och näringsliv för att underlätta
              substitution och tillkännager detta för regeringen.
            </item>
            <item xml:id="i-6n4Rux3Mx3XhkPRSwHAjLH">
              Riksdagen ställer sig bakom det som anförs i motionen om att
              nyttja morötter och ekonomiska incitament, såsom särskilda kemikalieskatter
              och producentansvar, för att skynda på omställningen till mer
              hållbara alternativ och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-NfJYFpkgQsRfj4VUdebQ3V" type="h1">
            Motivering
          </head>
          <p xml:id="i-AtWd1GwKNVknqZRKxmMBV6">
            Under Centerpartiets tid i Alliansregeringen var giftfri miljö
            ett prioriterat område. Propositionen 2013/14:39 ”På väg mot en
            giftfri vardag - plattform för kemikaliepolitiken” som tillsattes
            och utreddes under Alliansregeringen lade grunden för den kemikaliepolitik
            vi har idag, och med den som grund sjösattes ett flertal initiativ
            som vi kan se resultatet av under den nuvarande regeringens tid
            vid makten. Av resultaten för varugrupper och specifika ämnen
            som redogörs i skrivelsen konstateras att flera av åtaganden är
            resultatet av Centerpartiets och Alliansens politik. Exempelvis
            kan nämnas de utredningar vi tillsatte om kemikalieskatt, och
            bisfenol A och de förbud vi genomförde för att skydda mindre barn
            från exponering, liksom den stämning vi genomförde mot EU-kommissionen
            för det försenade arbetet med att införa vetenskapliga kriterier
            om hormonstörande ämnen i biocidförordningen eller det arbete
            vi drev för att införa skatt på farliga kemikalier i vår hemmiljö
            liksom att säkerställa förskolemiljön för barn genom att verka
            för kemikaliekrav vid upphandling.
          </p>
          <p xml:id="i-C5NKpaz7JU567BPGNb9ypZ">
            I skrivelsen går vidare att läsa under varugruppen Mikroplaster
            om en nationell begränsning i kosmetiska produkter. Detta är mycket
            glädjande då Centerpartiet har drivit och motionerat om detta.
            Centerpartiet tar dessutom ett bredare grepp om problematiken
            med mikroplaster och har sedan tidigare ett tillkännagivande om
            att minska den marina nedskräpningen som inkluderar mikroplaster.
            Läkemedel är också en varugrupp vi länge har arbetat med och under
            vår tid i regeringen satsade vi på avancerad reningsteknik för
            att i högre utsträckning förhindra spridningen av läkemedelsrester
            ut i våra vattendrag. Centerpartiet vill se åtgärder som omfattar
            om båda varugrupperna och har fler förslag för att komma till
            bukt med mikroplaster och läkemedelsrester.
          </p>
          <p xml:id="i-BfCJzocpJBMdzxfc3j6iPd">
            Centerpartiet är stolta över det som uppnåtts och har förslagen
            för att påskynda arbetet ytterligare. Centerpartiet ser behovet
            av att arbeta vidare och arbeta i parallella processer. Fler varugrupper
            och ämnen behöver inkluderas för att påskynda arbetet med att
            nå målet till 2020 om en giftfri miljö.
          </p>
          <p xml:id="i-G31CVKDTnAErzTCHjTSLLA">
            Ett område som regeringen ännu inte berört men som vi uppmanar
            regeringen att se över är hygienartiklar. En kvinna exponeras
            för 168 olika ämnen dagligen enbart från kosmetiska produkter,
            en man exponeras för cirka hälften av detta. Kosmetiska artiklar
            kan innehålla hormonstörande ämnen som ftalater och högfluorerade
            ämnen liksom en del metallföreningar som kan vara skadliga både
            för människa och miljö. Vi anser att det sammanlagda skyddet för
            konsumenters hälsa och för växter och djur i vår miljö är alltför
            låg då ansvaret faller mellan olika myndigheters stolar med hälsoaspekterna
            som Läkemedelsverkets ansvar och miljöaspekterna hos Kemikalieinspektionen.
            Tillkommer gör även EU-kommissionens kosmetikaförordning som är
            alltför svag avseende miljöaspekter.
          </p>
          <head xml:id="i-4NvfAWDRc2Z4bx1ESZBHqB" type="h1">
            Ett giftfritt badrumsskåp
          </head>
          <p xml:id="i-2HDGHMDgxXTt7jXryPtXfj">
            De flesta människor inleder sin dag med att öppna badrumsskåpet
            och använda en eller flera olika produkter. Sammantaget använder
            i genomsnitt en kvinna tolv olika produkter – varje dag. Det i
            sin tur innebär direktkontakt med så mycket som 168 olika kemikalier.
            Män kommer dagligen i kontakt med ca hälften så många kemikalier
            genom hygieniska produkter. Ämnena i dessa produkter påverkar
            både människa och miljö, och att minska förekomsten av miljöpåverkande
            kemikalier från hygienprodukter bör därför vara en prioriterad
            fråga för regeringen.
          </p>
          <head xml:id="i-5vr4qLFvBwuGvR3EJ5bECs" type="h3">
            Stärkt arbete på EU-nivå
          </head>
          <p xml:id="i-GETG8j2Suvjcz7MWxAyRjg">
            Centerpartiet har varit starkt pådrivande under vår tid i regeringen
            för utvecklingen av EU:s gemensamma kemikaliepolitik, REACH, som
            bland annat reglerar förekomsten av skadliga ämnen. Vi ser behov
            av att förbättra REACH. Sverige bör verka för att stärka EU:s
            kemikalielagstiftning REACH och för att arbetet mot en giftfri
            vardag prioriteras inom EU. Kemikalieanvändningen är global, kan
            spridas i våra vattendrag och i vår luft och denna spridning känner
            inga gränser. Därför behöver vi ett större fokus på EU-nivå.
          </p>
          <head xml:id="i-Uw9TfDw7KyeV7iXzya8vP7" type="h3">
            Inför ett miljömål i EU för giftfri vardag
          </head>
          <p xml:id="i-PBxS2p9XhknWxC72YWvvmb">
            Det är bra när ett enskilt medlemsland kan ha skarpare krav än
            den gemensamma EU-lagstiftningen men lagstiftningen upplevs ofta
            hindra enskilda länder från att kunna höja ambitionerna. I Sverige
            har vi nationella miljömål för att säkerställa en giftfri vardag
            och Centerpartiet anser att ett EU-gemensamt mål för giftfri vardag
            behövs för att påskynda arbetet. Samarbetet mellan kemikaliemyndigheterna
            i olika länder bör stärkas så att kontroller, godkännande och
            begränsningar kan gå fortare, på den gemensamma marknaden.
          </p>
          <head xml:id="i-T5nJUyvfDPE2f2LfHgB1rH" type="h3">
            Klassificera ämnen i grupp och förenkla förbud av grupper med
            liknande egenskaper
          </head>
          <p xml:id="i-UEYL5drr8gYCP5zheKz5de">
            För att agera i tidigt skede vill Centerpartiet att det ska bli
            möjligt att i EU:s regelverk REACH klassificera och enklare kunna
            förbjuda grupper av ämnen med liknande egenskaper. Upptäcks ett
            ämne med hormonstörande egenskaper är genvägen att byta ut det
            ämnet mot ett ämne med nytt namn men liknande egenskaper, såsom
            fallet med bisfenol A där man har upptäckt hormonstörande egenskaper
            även hos andra bisfenoler.
          </p>
          <p xml:id="i-xW3FCnVDiwiJ7KFtx4kxi">
            Stärka det internationella kemikaliearbetet så att fler ämnen
            regleras och hårdare krav ställs REACH reglerar ämnen men skadliga
            kemikalier kan komma in i EU i importerade produkter. Vi vill
            bygga upp en stark industri i Europa och inte heller exportera
            miljöproblem till andra länder. Skärpta globala kemikalieregler
            ger bättre miljö både där produkter tillverkas och används och
            när de ska tas omhand som avfall. Centerpartiet vill därför stärka
            det internationella kemikaliearbetet så att fler ämnen regleras
            och hårdare krav ställs.
          </p>
          <head xml:id="i-PjTrWV3VoE6EiDSAsbv4NV" type="h2">
            Minskad miljöpåverkan från läkemedel
          </head>
          <p xml:id="i-Km8QBJHd8KjtTKf2W3GjyC">
            De läkemedel som används påverkar miljön. I provtagningar som
            SLU har gjort har man stött på flera fall av muterade mörtar.
            Upp till 40 procent av de undersökta mörtarna visade sig vara
            tvåkönade. Att mörtarna blivit tvåkönade har flera orsaker, men
            många forskare är eniga om att rester från mediciner är en av
            de mest troliga orsakerna. I mörtarnas fall är det framförallt
            rester av östrogen från bland annat hormonplåster som bidrar till
            att de utvecklar äggceller i testikelvävnaden och därmed blir
            tvåkönade.
          </p>
          <p xml:id="i-73VreDbRmqdVT1cMwLfj4w">
            Det är naturligtvis inte bara fiskar som påverkas, men om de
            påverkas kan vi utgå från att ämnena har en påverkan även på andra
            djur och i förlängningen även på människor.
          </p>
          <p xml:id="i-BFq1cSQWvbwJgsZx5aqk6r">
            Totalt kastar svenska folket varje år 250 ton mediciner i hushållssoporna,
            och tusentals kilo läkemedel når också årligen våra reningsverk
            genom avloppen. En stor del filtreras bort men mycket fortsätter
            ut i våra vattendrag. Detta påverkar inte bara mörtar. Det påverkar
            också oss människor. Regeringen bör därför fortsätta det arbete
            som Alliansregeringen påbörjat, med insatser för rening av läkemedelssubstanser
            och andra svårnedbrytbara kemikalier i avloppsvatten men också
            göra insatser för att minska mängden miljöfarliga substanser i
            våra avlopp.
          </p>
          <head xml:id="i-QQ9ajAZyZKAJ9RRb78pUTY" type="h3">
            Miljödeklarationen till grund för en synlig miljömärkning på
            läkemedel
          </head>
          <p xml:id="i-Wvja3hwy6NHExMdZVGsbjJ">
            Läkemedelsanvändningen kan bli miljömässigt bättre med lägre
            miljöpåverkan. Sedan 2006 gäller att alla nya läkemedel ska miljödeklareras
            och att företaget under utvecklingstiden ska dokumentera effekter
            på miljön.
          </p>
          <p xml:id="i-MsbN41D56QkB8z5VDo1bKe">
            Centerpartiet vill ta den befintliga miljödeklarationen ett steg
            vidare. Miljödeklarationen ska ligga till grund, efter patientsäkerheten,
            för en synlig miljömärkning på läkemedel så att konsumenten kan
            göra ett aktivt val på apoteket eller i affären. Denna miljödeklaration
            ska inkludera miljökrav på tillverkning och distribution. Självklart
            ska möjligheten att rädda liv ha högsta prioritet. Men ökad medvetenhet
            om miljöeffekterna kan också bidra till att fler lämnar tillbaka
            gamla läkemedel, istället för att slänga dem eller spola ner dem
            i toaletten. Vi avser att återkomma med förslag om detta i andra
            sammanhang.
          </p>
          <head xml:id="i-PYxdfNTk8bHxmvYsSK3yEa" type="h3">
            Ompröva läkemedel med hänsyn till miljöeffekter
          </head>
          <p xml:id="i-N3pPRUMS8ro1kUbgCunLSD">
            Idag finns ingen uppföljning av gamla läkemedel som blivit godkända
            för bruk. Centerpartiet anser att potentiella miljöeffekter bör
            beaktas efter patientsäkerhet. Ny forskning och kunskap bör kunna
            leda till omprövningar, speciellt av läkemedel som enkelt skulle
            kunna bytas ut till miljömässigt bättre alternativ, utan att göra
            avkall på verkan och funktion. Centerpartiet anser därför att
            läkemedel ska kunna omprövas med hänsyn till nya forskningsrön
            avseende effekter på miljön, och vi har tidigare väckt ett sådant
            förslag (motion 2015/16:2370 yrkande 23).
          </p>
          <head xml:id="i-CzZyRVXVLFUnr4tLgEGcHo" type="h3">
            Förbättra miljöhänsynen vid bedömningen av ett nytt läkemedel
          </head>
          <p xml:id="i-ULsP7aMUzXKNqYB1KfqwU7">
            Patientsäkerheten och möjligheten att rädda liv är alltid av
            högsta prioritet när det gäller utveckling och användning av läkemedel.
            En miljöprövning ska inte ligga till grund för ett avslag på en
            ansökan om godkännande, men Centerpartiet vill förbättra miljöhänsynen
            vid bedömningen av ett nytt läkemedel. Denna bedömning ska även
            inkludera miljöhänsyn vid tillverkning och distribution. Vi avser
            att återkomma med förslag om detta i andra sammanhang.
          </p>
          <head xml:id="i-CbMqStbuPFcGdi5rfxUoJE" type="h2">
            Kemikalier i hygienprodukter
          </head>
          <head xml:id="i-KpV7bwiqB7k9PqNDb9i9cZ" type="h3">
            Inför ett kemikalie-FASS
          </head>
          <p xml:id="i-FEcwAVStv8iPTY4WAnvknY">
            Idag är det möjligt att inom 45 dagar få information från butik
            om en vara innehåller ett potentiellt skadligt ämne som finns
            på EU:s kandidatlista. Det kan upplevas byråkratiskt och otillgängligt.
            Vi vill skapa en databas där konsumenterna direkt kan söka och
            se vilka kemikalier som finns i de produkter som finns på marknaden.
            Vi vill därför införa en motsvarighet till läkemedelsindustrins
            FASS, ett så kallat kemikalie-FASS. Då kan man som konsument göra
            informerade val, utan att vara kemist, och makten förs närmre
            dem som berörs.
          </p>
          <head xml:id="i-PnWXDMwRoxTEsHYHZGH3DW" type="h3">
            Fasa ut mikroplaster i hygienartiklar till 2020
          </head>
          <p xml:id="i-7mnSTSc4t3zBwgyMNabuni">
            Plastskräp utgör ca 60-90 procent av den totala mängden nedskräpande
            föremål i haven. Plasten bryts ner till mikrofragment, så kallad
            mikroplast vilket fåglar, fiskar och marina däggdjur riskerar
            att äta eller trassla in sig i plasten så att de svälter ihjäl
            eller kvävs. Enbart på den svenska västkusten beräknas årligen
            flera tusentals kubikmeter skräp flyta i land.
          </p>
          <p xml:id="i-KVy72iN5SSrKhTfWV32fY5">
            Utöver att plast som slängs i haven bryts ner till mikroplaster
            så tillsätts också mikroplaster i hygienartiklar som tandkräm
            eller duschgel och förs från våra avlopp till reningsverken och
            i viss utsträckning ut i vattendragen där de äts av plankton.
            Flera företag har redan framgångsrikt fasat ut mikroplaster från
            sina hygienartiklar och Centerpartiet vill se att krav ställs
            så att alla företag inom EU fasar ut mikroplaster med omedelbar
            start till år 2020.
          </p>
          <head xml:id="i-PbzJwPdKWdMPKhrrv18qgk" type="h3">
            Samordna ansvaret under en myndighet
          </head>
          <p xml:id="i-A6RZA9fRQM6dccpfZrZzFE">
            Det råder bristfällig samverkan mellan myndigheter för att hantera
            inflöde, utflöde eller användning av kosmetiska produkter. Idag
            ligger ansvaret för hälsoaspekterna i kosmetiska produkter av
            Läkemedelsverket som också ansvarar för kosmetikaförordningen.
            Miljöaspekterna hanteras av Kemikalieinspektionen under EU:s kemikalielagstiftning
            Reach. Vi bedömer att det finns fickor av kunskap och ett stort
            behov av att sammansvetsa kunskapen och kompetensen inte minst
            för hanteringen av både hälso- och miljöaspekter. För att förbättra
            samspelet vill vi samordna kompetensen en myndighet.
          </p>
          <head xml:id="i-EPGFbMqGe4JKQnCg5KfNS2" type="h3">
            Utveckla samverkan mellan forskning och näringsliv
          </head>
          <p xml:id="i-nPx2YQnHPv2b6bEfDtrDj">
            Industrin efterfrågar alternativ till ämnen på EU:s kandidatlista
            över potentiellt skadliga ämnen men saknar ibland förutsättningarna
            för att bedriva de vetenskapliga studierna. Genom utvecklad samverkan
            kan svensk forskning och näringsliv stärkas.
          </p>
          <head xml:id="i-CLcsLubRXAgZNsiKkGCmog" type="h3">
            Nyttja ekonomiska incitament som kemikalieskatt och producentansvar
          </head>
          <p xml:id="i-N3hBhzFv2Xf4p28qMaDYco">
            Det finns anledning att agera förebyggande och utifrån försiktighetsprincipen,
            istället för att invänta potentiella effekter. Vissa kemikalier
            bör förbjudas, men det finns en lång rad kemikalier som är vanliga
            och inte giftiga nog att förbjudas men som i större mängder, eller
            i kombination med varandra, ändå är skadliga för hälsan. Dessa
            behöver bära sina kostnader och minskas. Ekonomiska incitament
            såsom särskilda kemikalieskatter och producentansvar, exempelvis
            för textilier, bör därför användas för att skynda på omställningen
            till mer hållbara alternativ.
          </p>
        </div>
        <div type="motSignatures">
          <list>
            <item xml:id="i-EBQp363kiFB7NzP6rXc4dA" who="i-NaB2cvgwB4zVi98HPFcvof">
              Kristina Yngwe (C)
            </item>
            <item xml:id="i-CgnavsvTypqs9sr8oo911h" who="i-B471TcSCwHNHrNRk1EdJek">
              Eskil Erlandsson (C)
            </item>
            <item xml:id="i-AZvnxVnYRaeuRXjS6Yao4G" who="i-Qqu9byP8zwudzHA8ErxkRe">
              Rickard Nordin (C)
            </item>
          </list>
        </div>
      </div>
    </body>
  </text>
</TEI>
