<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-KU-00156">
  <teiHeader>
    <fileDesc>
      <titleStmt>
        <title>med anledning av skr. 2014/15:144 Åtgärder för att göra samhället mer motståndskraftigt mot våldsbejakande extremism</title>
        <author corresp="i-BZ7PcK8D1efvHXsafGEMKE">av Andreas Norlén m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:156 av Andreas Norlén m.fl. (M, C, FP, KD)</title>
          <idno type="rdwebb">H302156</idno>
          <rs type="number">156</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H302156/text</ref>
          <ref type="dokument_url_html">http://data.riksdagen.se/dokument/H302156</ref>
          <ref type="dokumentstatus_url_xml">http://data.riksdagen.se/dokumentstatus/H302156</ref>
          <ref type="docx">http://data.riksdagen.se/fil/1061C99A-B9AA-4651-A4E2-824B8807DF83</ref>
          <ref type="pdf">http://data.riksdagen.se/fil/6B09B7B9-A17E-42AA-A0C1-7C34C62D1A46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-YVn7bHWq33ziBuqm8fKFGq</idno>
            <name>Per-Ingvar Johnsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XNhzoo8e4qc1cM8U6t4ep8</idno>
            <name>Mathias Sundin</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TQa7hJAKzZzFip6uvSiu5J" type="basedOn"/>
        <correspContext corresp="i-TQa7hJAKzZzFip6uvSiu5J">
          <ref>Skrivelse 2014/15:144</ref>
        </correspContext>
        <correspAction xml:id="i-TgSk1GKFTYmKu1yRgrGEFy" type="signed"/>
        <correspContext corresp="i-TgSk1GKFTYmKu1yRgrGEFy">
          <note type="signatory" corresp="i-BZ7PcK8D1efvHXsafGEMKE"/>
          <note type="signatory" corresp="i-YVn7bHWq33ziBuqm8fKFGq"/>
          <note type="signatory" corresp="i-XNhzoo8e4qc1cM8U6t4ep8"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-SFa2ms5gQmpq6hzhCfj5s" type="submitted">
          <date when="2015-09-30"/>
          <time when="10:59:12"/>
        </correspAction>
        <correspAction xml:id="i-kt4RD3y6NGG585BEt6b5p" type="dismissed">
          <date when="2015-10-01"/>
        </correspAction>
        <correspAction xml:id="i-EcWhX4UcnTPYe3sGe2HDym" type="referred">
          <date when="2015-10-02"/>
        </correspAction>
        <correspAction xml:id="i-JRD3BMDkxJ3ZXqa75NarzF" type="assigned">
          <date when="2016-04-27"/>
          <time when="16:22:57"/>
        </correspAction>
        <correspContext corresp="i-JRD3BMDkxJ3ZXqa75NarzF">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-CrLGs7QkTDKaoiGVXC1wZm" type="behandlas_i"/>
        <correspContext corresp="i-CrLGs7QkTDKaoiGVXC1wZm">
          <ref type="uppgift">2015/16:KU4</ref>
          <ref type="ref_dok_id">H301KU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">KU4</ref>
          <ref type="ref_dok_titel">Åtgärder för att göra samhället mer motståndskraftigt mot våldsbejakande extremism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3VKkNmYyHkETdFZ4bS4rqU" type="motHeader">
        <div xml:id="i-Wd9VYyDJmLFTRsQbd8f6QX" type="motTitle">
          Motion till riksdagen 2015/16:156 av Andreas Norlén m.fl. (M,
          C, FP, KD) med anledning av skr. 2014/15:144 Åtgärder för att
          göra samhället mer motståndskraftigt mot våldsbejakande extremism
        </div>
      </div>
      <div xml:id="i-LowVAu2ZNfWGL7J5Zkko3g" type="motBody">
        <div xml:id="i-4ibkqqxWE9Pf313BTnTRrJ" type="motProposal" subtype="förslag">
          <head xml:id="i-QTCq4vqKjUXrKAYp6bbREy">
            Förslag till riksdagsbeslut
          </head>
          <list xml:id="i-AHXhWfGUgUSWfoVZnVZLs4" style="ol">
            <item xml:id="i-Vz6G9HxtZNB2Jpr79kqjy">
              Riksdagen ställer sig bakom det som anförs i motionen om att
              fullfölja och ta till vara den nationella samordnarens arbete
              och tillkännager detta för regeringen.
            </item>
            <item xml:id="i-SLvkHCoEgNzJdnsuNvxhAh">
              Riksdagen ställer sig bakom det som anförs i motionen om att
              öka kunskapen i kommuner, skolor och hos andra aktörer om hur
              radikalisering kan upptäckas på ett tidigt stadium och tillkännager
              detta för regeringen.
            </item>
            <item xml:id="i-5aA6Q8gsdvnwRsGLHbk9Z5">
              Riksdagen ställer sig bakom det som anförs i motionen om att
              upprätta ett informationsmaterial som distribueras till kommunerna
              för att öka deras kunskap om förebyggande arbete och hur kommunerna
              bör arbeta med återvändare och tillkännager detta för regeringen.
            </item>
            <item xml:id="i-Dc2NcJvL1zoXzj2dV8d1Bg">
              Riksdagen ställer sig bakom det som anförs i motionen om att
              utveckla förebyggande insatser och arbeta fram en handlingsplan
              för hur det arbetet ska bedrivas och tillkännager detta för regeringen.
            </item>
            <item xml:id="i-Hq1KTrD8kirp4QvqwM397z">
              Riksdagen ställer sig bakom det som anförs i motionen om att
              utvidga Forum för levande historias uppdrag till att även omfatta
              att sprida kunskap om våldsbejakande islamistiska organisationers
              övergrepp och ideologi och tillkännager detta för regeringen.
            </item>
            <item xml:id="i-pYrZ7YjjByJaoeTpWXQWQ">
              Riksdagen ställer sig bakom det som anförs i motionen om att
              trossamfund bör ingå i det förebyggande arbetet genom en förbättrad
              dialog mellan kommuner och samfund och tillkännager detta för
              regeringen.
            </item>
            <item xml:id="i-LJykSwBk7K8QkVMENuGCWu">
              Riksdagen ställer sig bakom det som anförs i motionen om att
              utreda behovet av och formerna för ett förtydligat ansvar för
              skolhuvudmän och andra som arbetar med barn och unga att motverka
              radikalisering och tillkännager detta för regeringen.
            </item>
            <item xml:id="i-QMi1pyzyHwJiA3ZqUW4UnR">
              Riksdagen ställer sig bakom det som anförs i motionen om att
              utveckla metoder och redskap för att hjälpa kommunerna att identifiera
              samfund och organisationer som inte bör uppbära stöd från det
              allmänna, eftersom de inte står bakom grundläggande principer
              för ett demokratiskt samhälle, och tillkännager detta för regeringen.
            </item>
            <item xml:id="i-LMRZL8fZiehFe1KZvdYpfJ">
              Riksdagen ställer sig bakom det som anförs i motionen om att
              stärka och stödja samfund och organisationer som vill motverka
              radikalisering och tillkännager detta för regeringen.
            </item>
            <item xml:id="i-Nk5TqGfq9AYJyU41e1zaav">
              Riksdagen ställer sig bakom det som anförs i motionen om att
              i digitala miljöer bemöta extremistiska åsikter och förespråka
              demokratiska värden och tillkännager detta för regeringen.
            </item>
            <item xml:id="i-FikyGVQKov2WP2MAiCZaA9">
              Riksdagen ställer sig bakom det som anförs i motionen om stöd
              till exitverksamheter för avhoppare från våldsbejakande, extremistiska
              grupper och tillkännager detta för regeringen.
            </item>
            <item xml:id="i-KJpssGWb2iphA4HAdLVe2F">
              Riksdagen ställer sig bakom det som anförs i motionen om att
              sprida avhoppares erfarenheter och kunskaper, särskilt bland ungdomar,
              och tillkännager detta för regeringen.
            </item>
            <item xml:id="i-EFNGNiKtpk9ZMwLsm4HpjU">
              Riksdagen ställer sig bakom det som anförs i motionen om samhällets
              beredskap för att hantera bl.a. återvändare från våldsbejakande,
              extremistiska grupper och tillkännager detta för regeringen.
            </item>
            <item xml:id="i-Pnc9juKtUyoT36hJ212GeJ">
              Riksdagen ställer sig bakom det som anförs i motionen om anhöriga
              och tillkännager detta för regeringen.
            </item>
            <item xml:id="i-QJpwkrVcUz9YTJVCGRtSNB">
              Riksdagen ställer sig bakom det som anförs i motionen om förbättrade
              rutiner inom kriminalvården för att upptäcka och motverka radikalisering
              på anstalterna och tillkännager detta för regeringen.
            </item>
          </list>
        </div>
        <div xml:id="i-AhHUCZ1PxCmxWzhbwnWVmu" type="motContent">
          <head xml:id="i-GWZ9sh9uGzWeF4d1294G6m" type="h1">
            Motivering
          </head>
          <p xml:id="i-C5hiDn3fcbyJE3WLx2C3nM">
            Sverige är ett fritt, öppet och demokratiskt samhälle, som är
            byggt på grundläggande värden som demokrati, rättsstat, individens
            frihet och ömsesidig respekt och tolerans gentemot personer med
            andra uppfattningar och övertygelser. Men det finns krafter som
            utmanar öppenheten och trotsar demokratins spelregler. Det handlar
            om såväl vänsterextremister och högerextremister som islamistiska
            extremister. Inte minst ser vi idag hur radikaliserade personer
            reser för att strida med terroriststämplade organisationer i Irak
            och Syrien. Unga som bara månader tidigare haft en vardag med
            skola och läxor begår plötsligt grova brott i våldsbejakande ideologiers
            namn. Återvändare riskerar att ha förlorat tidigare spärrar mot
            våld och förstörelse. Dessa företeelser kan aldrig tolereras.
          </p>
          <p xml:id="i-92krYrBeMeSsGGfNor3tRU">
            En ökad radikalisering utmanar tryggheten i vårt samhälle. Våldsyttringar
            måste mötas med lagens fulla kraft men radikaliseringen måste
            också bekämpas med ett omfattande förebyggande arbete. I det lokala
            arbetet är möjligheterna till förebyggande och förhindrande insatser
            stora. Särskilt måste arbetet med unga prioriteras. De unga som
            är på väg att bli radikaliserade ska upptäckas innan skolbänken
            står tom och det innebär att myndigheter på alla nivåer behöver
            vässa sitt arbete. Vi behöver öka kunskapen och förbättra våra
            tillvägagångssätt för att motverka den negativa utvecklingen.
            Konkreta insatser behövs här och nu, samtidigt som det långsiktiga
            arbetet för att förebygga, försvåra och förhindra terrorism och
            radikalisering måste förbättras. Samhället bör markera mot alla
            former av våldsbejakande extremism och radikalisering.
          </p>
          <p xml:id="i-B5d1hU2XUgCpBoF9Cubknu">
            En grundläggande komponent i arbetet för att motverka våldsbejakande
            extremism och radikalisering handlar om att skapa ett inkluderande
            och väl sammanhållet samhälle. Goda möjligheter till jobb och
            egen försörjning samt trygga miljöer där människor möts och lär
            känna varandra över olika typer av upplevda barriärer är nödvändiga
            förutsättningar för att bygga ett sådant samhälle. Politiken bör
            därför särskilt verka för att bryta det nya utanförskap som drabbar
            unga och utrikes födda extra hårt. Alla som bor här ska på goda
            grunder uppleva att Sverige är för dem, att Sverige är ett land
            där de har en möjlighet att komma till sin rätt, att växa och
            utvecklas och att leva ett gott liv.
          </p>
          <p xml:id="i-D5mbMPezJc2xTfrN11rqPH">
            Vi välkomnar regeringens skrivelse om åtgärder för att göra samhället
            mer motståndskraftigt mot våldsbejakande extremism. Den innehåller
            väl motiverade förslag och åtgärder. Vi menar dock att än mer
            behöver göras och utvecklar nedan vår syn på vad som krävs.
          </p>
          <head xml:id="i-L3jgKejjADvW8F14VEKiu6" type="h1">
            Den nationella samordnaren
          </head>
          <p xml:id="i-8uSVfVGGfJJwTpcnF1tGCz">
            Alliansregeringen fattade i december 2011 beslut om en handlingsplan
            för att värna demokratin mot våldsbejakande extremism. Handlingsplanen,
            som sträckte sig över åren 2012–2014, innehöll flera åtgärder
            för att öka kunskapen om våldsbejakande extremism och minska det
            ideologiskt motiverade våldet. Den nationella samordnare som alliansregeringen
            tillsatte under 2014 arbetar nu med att bland annat ta fram en
            sammanhållen strategi för att värna demokratin mot våldsbejakande
            extremism. Uppdraget syftar bland annat till en förbättrad samverkan
            mellan myndigheter, kommuner och organisationer på nationell,
            regional och lokal nivå när det gäller arbetet med att värna demokratin
            mot våldsbejakande extremism. Den nationella samordnaren ska även
            verka för att kunskapen om våldsbejakande extremism ökar och att
            förebyggande metoder utvecklas. Det är viktigt att arbetet fullföljs
            och att erfarenheterna från arbetet tas väl om hand.
          </p>
          <head xml:id="i-SdPehLSZZfbtSpeg9nnqQa" type="h1">
            Mer kunskap behövs
          </head>
          <p xml:id="i-HfUHfXVRGD6gXL11Yz2o2C">
            Att människor radikaliseras och rekryteras till terrororganisationer
            är ett problem som kommunerna måste arbeta med. Det behövs mer
            kunskap för att kunna arbeta förebyggande. I dag saknar kommunerna
            ofta verktyg för att upptäcka och förhindra att fler rekryteras.
            Kunskapsbristerna när det gäller hur problemet ska motverkas är
            stora. Det krävs ett grundläggande arbete med att utveckla metoder
            för hur till exempel kommuner och skolor i ett tidigt skede ska
            kunna upptäcka ungdomar som riskerar att radikaliseras. Det krävs
            utbildning om vilka signaler lärare och föräldrar och andra som
            vistas i ungas närhet ska vara uppmärksamma på. Det bör vara ett
            statligt ansvar att upprätta ett informationsmaterial som distribueras
            till kommunerna för att öka deras kunskap om förebyggande arbete,
            men även hur kommunerna bör arbeta med återvändare. Kommunerna
            behöver också öka sin kunskap om olika våldsbejakande ideologiers
            budskap, för att bättre kunna ta debatten med förespråkare för
            extremism. En åsikt vi mött är att det finns relativt god kunskap
            om högerextrema och vänsterextrema ideologier, men att kunskapen
            om de ideologiska utgångspunkterna för våldsbejakande islamism
            är betydligt svagare. Sannolikt är det därför i första hand den
            sistnämnda kunskapen som behöver förstärkas. Förebyggande insatser
            bör utvecklas och en handlingsplan för hur det arbetet ska bedrivas
            arbetas fram.
          </p>
          <p xml:id="i-3DaEB72UgEkrgUr1JeLhN7">
            Ett viktigt inslag i värnandet av demokratin handlar om att förklara
            hur dess motsats ser ut. Forum för levande historia ska enligt
            sin instruktion främja arbete med demokrati, tolerans och mänskliga
            rättigheter med utgångspunkt i Förintelsen. Myndigheten har särskilt
            till uppgift att informera om Förintelsen och kommunismens brott
            mot mänskligheten. Myndigheten ska sträva efter att stärka människors
            vilja att aktivt verka för alla människors lika värde.
          </p>
          <p xml:id="i-17CkyDAo67gxcRtZ1sCqo2">
            Utifrån sitt uppdrag bedriver Forum för levande historia ett
            brett informationsarbete kring olika former av brott mot mänskligheten
            och grova kränkningar av människors värdighet. Förutom information
            om Förintelsen och regimernas terror i kommunismens Sovjetunionen,
            Kina och Kambodja har Forum för levande historia t.ex. tagit fram
            informationsmaterial om folkmordet i Rwanda och kriget i Jugoslavien.
            Myndigheten tillhandahåller också material om rasism, antisemitism,
            islamofobi m.m.
          </p>
          <p xml:id="i-44KWAsct35jkfWGHrpuozV">
            Om unga växer upp utan djupare kännedom om hur ett samhälle påverkas
            av bristande demokrati, avsaknad av rättssäkerhet och brott mot
            mänskliga rättigheter så ökar risken för att de ska kunna lockas
            av extrema rörelser. Vi ser idag med stor oro på den islamistiska
            extremismens härjningar i bland annat Syrien och Irak, samtidigt
            som kunskapen om vilka ideologiska utgångspunkter som ligger till
            grund för våldsbejakande islamism är svag (jfr ovan). Det bör
            därför övervägas om Forum för levande historia bör få ett kompletterande
            uppdrag. Forum för levande historia skulle utifrån detta uppdrag
            kunna utarbeta informationsmaterial på flera språk och anpassat
            för olika kommunikationskanaler om våldsbejakande islamistiska
            organisationers övergrepp och ideologiska grundsyn. Forumet skulle
            även på andra sätt kunna sprida denna kunskap.
          </p>
          <p xml:id="i-YZnzDuBFDTWH95Xs3kg3d4">
            Det är angeläget att vi är många som står för det demokratiska
            samhällets värden och som är beredda att ta debatten och kontrastera
            extremisternas konspiratoriska världsbild, deras våldsförhärligande
            och deras inskränkthet med vår öppenhet, vår tro på människans
            okränkbarhet och vår tro på rättsstat och tolerans.
          </p>
          <head xml:id="i-MuNSsNxVaRjQZo4UvgpsYi" type="h1">
            Stoppa rekryteringen
          </head>
          <p xml:id="i-BFLnY6f62BaR553SsMdiBf">
            Det är främst unga män som åker för att strida för terroristorganisationer,
            även om det också i ökande grad förekommer att flickor och kvinnor
            reser. För att förhindra att människor radikaliseras är det viktigt
            med goda förebilder. Vilsna människor som söker mening med livet
            är en grupp som rekryteras. Den som är på väg att göra en terrorresa
            behöver hjälp med att återknyta till sitt gamla liv. För att förhindra
            radikalisering krävs olika åtgärder för olika personer. Vilka
            åtgärder som är mest effektiva på vilka personlighetstyper och
            grupper behöver identifieras och sedan bör denna kunskap ingå
            i utbildningsmaterial för det förebyggande arbetet.
          </p>
          <p xml:id="i-VpubMDcxwGTbspRVAag1fg">
            En stor del av radikalisering och rekrytering sker via sociala
            kontakter, men även genom föreläsningar och annan propagandaverksamhet.
            Det är därför naturligt att de vuxna som har mycket kontakt med
            barn och ungdomar inom exempelvis skola, socialtjänst och religiösa
            samfund har en extra viktig roll när det gäller att upptäcka och
            avbryta en pågående radikalisering. Flera av de uppdrag som berörs
            i skrivelsen handlar om att på olika sätt öka kunskapen i kommuner,
            skolor och hos andra aktörer om hur radikalisering kan upptäckas
            på ett tidigt stadium. Detta arbete är mycket angeläget och bör
            ha hög prioritet. Relevant kunskap bör tas tillvara och distribueras
            i sådan form att den lätt kan omsättas på det lokala planet. I
            det förebyggande arbetet bör trossamfund inkluderas i diskussionerna
            om problemen med radikalisering. Kommunerna bör utöka dialogen
            med trossamfund för att skapa ett förbättrat samarbete och en
            närmare kontakt.
          </p>
          <p xml:id="i-XSoGEVWxiEk5vvFmPxEw49">
            I Storbritannien infördes den 1 juli 2015 en så kallad prevent
            duty (”plikt att förhindra”). Den innebär ett förtydligat ansvar
            för skolhuvudmän och andra som arbetar med barn och ungdomar,
            inklusive universitet och högskolor, att identifiera barn och
            unga som löper särskild risk att utsättas för påtryckningar som
            kan leda till radikalisering och att slå larm om sådana personer
            identifieras. Den innebär också ett ansvar för att ifrågasätta
            och avbryta pågående radikalisering, genom att utmana extremistiska
            åsikter och stå upp för demokratiska värden. Eftersom denna lagstiftning
            är ny och alla tillämpningsföreskrifter ännu inte har utarbetats
            går det inte att bedöma dess effektivitet, men vi menar att det
            är viktigt att framhålla det ansvar som åvilar t.ex. skolans medarbetare
            att vara uppmärksamma på tendenser till radikalisering och att
            inte stillatigande åhöra extremistisk retorik. Vi anser därför
            att det behöver utredas om detta ansvar bör tydliggöras i Sverige
            och att det brittiska exemplet bör studeras i det sammanhanget.
          </p>
          <p xml:id="i-72utPfLBL3xcgwNeh73LCm">
            Det är inte förbjudet att hysa extremistiska åsikter, men för
            att få olika former av organisationsbidrag som finansieras med
            skattebetalarnas pengar krävs normalt – och bör krävas – att man
            står bakom grundläggande principer för ett demokratiskt samhälle.
            Det framstår som helt orimligt att med skattemedel finansiera
            organisationer och samfund som arbetar för att undergräva vårt
            demokratiska statsskick och de värden det bygger på, oavsett om
            organisationerna och samfunden är uttryckligt våldsbejakande eller
            inte. Därför bör staten bistå kommunerna med metoder och redskap
            för att identifiera samfund och organisationer som förespråkar
            eller på annat sätt stödjer olika former av våldsbejakande extremism
            och som därmed inte bör kunna uppbära stöd från det allmänna.
            Det är samtidigt viktigt att stärka de krafter som tydligt tar
            avstånd från våldsbejakande extremism och att samhället ger dem
            stöd i deras avståndstagande. Det bör därför också utarbetas metoder
            och redskap för att identifiera och inspirera samfund och organisationer
            som vill arbeta för att motverka radikalisering. Att ledande företrädare
            för samfund och organisationer öppet tar avstånd från våldsbejakande
            extremism har stor betydelse, liksom att medlemmar i samfund och
            organisationer gemensamt och öppet protesterar mot extremistiskt
            våld. Vi får inte låta extremisterna sätta dagordningen för debatten.
            Staten bör självklart också använda dessa metoder och redskap
            i sitt eget arbete, för att motverka att statliga bidrag betalas
            ut till organisationer som inte accepterar grundläggande demokratiska
            värden.
          </p>
          <p xml:id="i-MujsjSxcxvsKcESAZqUfvW">
            Internet och sociala medier används ofta för att sprida våldsförhärligande
            budskap och utgör ett kraftfullt verktyg i rekryteringen till
            extremistiska organisationer och konstellationer. Det är viktigt
            med ett mer proaktivt förhållningssätt för att upptäcka och agera
            mot våldsbejakande propaganda och rekrytering till terroristorganisationer
            och andra extrema rörelser. En del av ett framgångsrikt, proaktivt
            arbete för att motverka våldsbejakande extremism och radikalisering
            i digitala miljöer är att bemöta de extremistiska uttrycken där
            de visar sig och ifrågasätta och motbevisa påståenden och mytbildning.
            Det behövs även att olika typer av kommunikatörer sprider positiva
            motbudskap om demokrati och våra grundläggande värden. Båda dessa
            åtgärder kan främjas genom uppdrag till myndigheter, men också
            genom stöd till organisationer och församlingar som vill engagera
            sig i arbetet. Det är även angeläget att det utarbetas kvalificerat
            och lättillgängligt demokratifrämjande material på flera språk,
            anpassat för olika kommunikationskanaler.
          </p>
          <head xml:id="i-L2QxZGLrELxtwGtER7v75f" type="h1">
            Den som vill lämna
          </head>
          <p xml:id="i-78H4PLzvNLvcGT2Qtw7N6t">
            För att fånga upp människor som vill lämna våldsbejakande, extremistiska
            grupper krävs exitverksamheter som inkluderar avprogrammering,
            dit de som vill hoppa av kan vända sig. Att stöd för denna typ
            av verksamheter har inrättats är därför bra. Det är alltid positivt
            att personer väljer att lämna en extrem rörelse och det är viktigt
            att använda deras erfarenheter i det förebyggande arbetet. Deras
            kunskap om livet i extremistiska kretsar och de skäl som till
            slut fick dem att bryta med det livet kan avskräcka andra från
            att ansluta sig eller uppmuntra andra att själva lämna en destruktiv
            miljö. Det bör utvecklas rutiner och arbetsformer för att dokumentera
            och sprida kunskap om hur det är att leva under extremistiskt
            förtryck. Det framstår som mycket angeläget att sprida berättelser
            från personer som hoppat av från till exempel Islamiska staten
            i Syrien och Levanten (Isil) till följd av att de upptäckt vad
            våldsbejakande islamism i verkligheten innebär av olika slags
            övergrepp.
          </p>
          <p xml:id="i-85k9WYuNnTmopxeUdHgpL1">
            Det är härutöver betydelsefullt att samhället har beredskap för
            att hantera avhoppare som fortfarande förespråkar våldsbejakande
            ideologier eller som återvänder och misstänks ha begått grova
            brott utomlands, men inte kan åtalas till följd av bristande bevisning.
            Myndigheter och kommuner får inte uppfattas som naiva och det
            får aldrig vara så att personer av detta slag ges en mer förmånlig
            behandling än andra när det gäller till exempel tillgång till
            bostäder och arbetsmarknadsåtgärder. Som tidigare nämnts anser
            vi att det bör upprättas ett informationsmaterial som distribueras
            till kommunerna för att öka deras kunskap om bland annat hur de
            bör arbeta med återvändare.
          </p>
          <head xml:id="i-6qtfgWgyRsE7QUj1M85KUB" type="h1">
            Anhöriga
          </head>
          <p xml:id="i-472iWNN7wm7TSEamLjJ7bp">
            Det är viktigt att arbetet mot radikaliseringen har ett tydligt
            anhörigperspektiv. När en person är på väg att radikaliseras till
            våldsbejakande extremism är de anhörigas roll ofta central. Föräldrar,
            syskon, pojk- eller flickvänner eller andra närstående behöver
            veta vart de kan höra av sig för att få hjälp eller för att uttrycka
            sin oro kring en person. För att motivera personen att avbryta
            en process i riktning mot våldsutövning spelar anhöriga i många
            fall en avgörande roll.
          </p>
          <p xml:id="i-FqQKEXekGDLRbasJRs7M65">
            Det finns dock även situationer där anhöriga aktivt stödjer en
            persons radikalisering, underlättar för personen att ansluta sig
            till våldsutövande grupper och tar personens våldsutövning i försvar.
            När en persons familj sluter upp bakom våldsutövningen blir de
            anhöriga en del av utmaningen. Också detta behöver beaktas i arbetet
            mot radikalisering.
          </p>
          <head xml:id="i-2WYuSXD418TqCwnFmQWRHN" type="h1">
            Skärpta rutiner i riskmiljöer
          </head>
          <p xml:id="i-AmycCDuqvqJ2SYzGTnLLVi">
            Det förebyggande arbetet mot radikalisering i anstaltsmiljö behöver
            utvecklas. Kunskap och metoder behöver ses över. Eftersom det
            handlar om en sådan riskmiljö där det är särskilt viktigt med
            fungerande rutiner för att upptäcka och motverka radikalisering
            bör ett skarpare uppdrag formuleras gällande förbättrade rutiner
            inom Kriminalvårdens verksamhet. Bland annat kan den danska modellen
            vara av intresse, där personalen utbildas för att upptäcka radikalisering
            och ges verktyg för att dokumentera och möta tidiga tendenser.
          </p>
        </div>
        <div xml:id="i-C4JXzWjF6JXnsZCSWmgJDq" type="motSignatures">
          <list xml:id="i-SWAWxXCcozTXqGq4cQUHBC">
            <item xml:id="i-MUx8Qdv9anL4v58HAzdaHP" who="i-BZ7PcK8D1efvHXsafGEMKE">
              Andreas Norlén (M)
            </item>
            <item xml:id="i-7zPBzBUsJMYXtTTv8AkcZb" who="i-YVn7bHWq33ziBuqm8fKFGq">
              Per-Ingvar Johnsson (C)
            </item>
            <item xml:id="i-4RHujqNpn9TqjirSisWAKx" who="i-XNhzoo8e4qc1cM8U6t4ep8">
              Mathias Sundin (FP)
            </item>
            <item xml:id="i-GjSbBg4Hu6FBNTfMJeXMdB" who="i-4BTx6VbUNJDqLqfkYqjnsE">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
