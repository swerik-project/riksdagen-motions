<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1926--ak--00335">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__335/mot_1926__ak__335-001.pdf"/>
      <fw xml:id="i-4UFFXaMtmohStygA9kBnxQ">
        Motioner i Andra kammaren, Nr 335. 1
      </fw>
      <div xml:id="i-3wdYFcdKof1kYjPDZDkxUP" type="motHeader">
        <div xml:id="i-9x1tRQGifesyFR8zgbXLuH" type="motTitle"/>
        <div xml:id="i-U5PmevXZLhaSNNP2g2XnHK" type="motSubmissionInfo"/>
      </div>
      <div xml:id="i-154s8V5Pk57bE1AWRxR7ck" type="motBody">
        <div xml:id="i-SnvcRC2zXXQSXRCzXUXb3f">
          <p xml:id="i-7xgQmhETscruPNoJQndKg4">
            Nr 3395.
          </p>
          <p xml:id="i-avcw35Bbis4U9oMbYrcSJ">
            Av herr Hage, angående utarbetande av ett enhetligt förslag till
            en refor- merad, praktisk och lättlärd stavning m. m.
          </p>
          <p xml:id="i-8rPxJMzB2KQyGfpEXbezfG">
            Vid såväl 1919 och 1920 års riksdagar väckte undertecknad, Hage,
            motion i andra kammaren (nr 280; II 1919 och 57: II 1920), vari
            påyrkades, att riks- dagen måtte i skrivelse till Kungl. Maj:t
            hemställa, att Kungl. Maj:t måtte låta utarbeta ett enhetligt
            förslag till en reformerad, praktisk och lättlärd stavning samt,
            sedan detta förslag blivit färdigt, vidtaga de åtgärder, vartill
            detsamma kunde föranleda. Detta utredningsyrkande bifölls vid
            1919 års riksdag av andra kammaren utan debatt och på tillstyrkande
            av ett enhälligt utskott, andra kammarens första tillfälliga utskott,
            vari detta år sutto som medlemmar herrar Sköld (ordförande), Svensson
            i Eggelstad, Welin, Andersson i Stockholm, Johansson i Huskvarna,
            Jungnell, Westman, Berglund, Larsson i Ängebäck och Karlsson i
            Surte. Första kammaren avslog däremot motionsyrkandet efter en
            kortare debatt, vid vilken professor Bergman yrkade, att kammaren
            skulle bifalla en vid första kammarens första tillfälliga utskott
            nr 16 fogad reservation av herrar Bergman, Gullberg och Dalberg,
            vari påyrkades, att första kammaren skulle ansluta sig till andra
            kammarens beslut. Genom detta första kamma- rens beslut var alltså
            frågan för denna riksdag avförd från dagordningen. Vid 1920 års
            riksdag återupptogs, som sagt, åter frågan men möttes då av en
            viss motagitation, som under tiden åstadkommits från en del håll,
            vilket resulterade uti, att andra kammaren — dock endast med 6
            rösters majoritet — avslog motionen, trots att även vid nämnda
            riksdag ett enhälligt utskott tillstyrkt en utredning i frågan.
            Det framgår av den här intagna resumén av frågans förutvarande
            behand- ling i riksdagen, att densamma mottagits med stora sympatier
            och att kravet på en reform på detta område kunnat tillvinna sig
            en betydande anslutning inom riksdagen, vilket främst framkommer
            av det förut omnämnda faktum, att andra kammaren 1919 enhälligt
            och utan debatt gick med på en utred- ning av frågan. Det torde
            också kunna sägas, att ute i landet en betydande opinion finnes
            för ett bifall till motionen, som avser åstadkommande av en fortsättning
            av den reformering av stavsättet fram mot en mera ljud-enlig stavning,
            som påbörjades genom den Fridtjuv-Bergska reformen 1906. Från
            dessa utgångspunkter har undertecknad ansett sig böra ännu en
            gång framföra motion i ämnet. Då såväl 1919 som 1920 års undervisningsutskott
            Bihang till riksdagens protokoll 1926. 4 saml. 58 häft. (Nr 335—336.)
          </p>
          <pb facs="riksdagen-motions-pdf/data/1926/mot_1926__ak__335/mot_1926__ak__335-002.pdf"/>
          <fw xml:id="i-MgPKB4hmswWdmpPr9C32DM">
            2 Motioner 2 Andra kammaren, Nr 335.
          </fw>
          <p xml:id="i-3oEXA9LYuQEjUApk67kKP1">
            i andra kammaren (första tillfälliga utskottet) ävensom andra
            kammaren en- hälligt (1919) uttalat den meningen, att tiden nu
            vore inne för tagande av ett nytt steg på den väg, som man slog
            in på 1906, och då såväl kungl. skol- överstyrelsen som dess särskilt
            tillkallade sakkunnige, den kände språkmannen rektor Gideon Danell,
            ävensom en reservant i läroverksöverstyrelsen vid nämnda tillfälle
            uttalat sig för en utredning i överensstämmelse med motio- nens
            yrkande, ser jag i samtliga dessa omständigheter motiv, som tala
            för, att frågan ej bör få skjutas åt sidan och falla i glömska
            utan nu tages upp till granskning. Särskilt i en tid som den nuvarande,
            då varje nation, som vill stå sig i konkurrensen, måste taga stor
            hänsyn till de nationalekonomiska synpunkterna, kan man våga det
            påståendet, att det är mindre välbetänkt och medför en ökad ekonomisk
            belastning att på längden utan särskild an- ledning bibehålla
            ett mera inkrånglat stavningssätt, vars inlärande genom- snittligt
            kanske medför, att 50 procent längre tid måste ägnas åt inlärandet
            därav än vad som skulle erfordras för inlärande av ett stavningssätt,
            som i stort sett vore ljudenligt och därför lättare att inlära,
            varigenom mera tid kunde ägnas åt inhämtandet av andra nyttiga
            kunskaper. Under hänvisning till denna motivering ävensom till
            de motiv, som åter- finnas i motion nr 280:1I 1919, vilken motion
            bifogas i bilaga, hemställes alltså,
          </p>
          <p xml:id="i-Pfo4znT6kaZohxtqvMGTxs">
            att riksdagen måtte besluta att i skrivelse till Kungl. Maj:t
            hemställa, att Kungl. Maj:t måtte låta utarbeta ett enhetligt
            för- slag till en reformerad, praktisk och lättlärd stavning samt,
            sedan detta förslag blivit färdigt, vidtaga de åtgärder, vartill
            detsamma kan föranleda.
          </p>
          <p xml:id="i-KwHUo2LDYs59ma7Fw3NUXh" type="date">
            Stockholm den 29 januari 1926.
          </p>
          <p xml:id="i-PsZfRinQa3qTvH79cCXnKm">
            Ernst Hage.
          </p>
          <pb facs="riksdagen-motions-pdf/data/1926/mot_1926__ak__335/mot_1926__ak__335-003.pdf"/>
          <fw xml:id="i-8wtFSfm6xBg3gg3xuryjMz">
            Motioner i Andra kammaren, Nr 335. 3 Bilaga.
          </fw>
          <p xml:id="i-SqeKEpjwNz4AN1PvuubjJv">
            Nr 280. Av herr Hage, om skrivelse till Kungl. Maj:t angående
            införande av ett reformerat stavningssätt.
          </p>
          <p xml:id="i-XAm5iRLmRvL1MyytqGf3E8">
            Tiden efter världskriget måste bliva en reformernas tid. Vi måste
            hava demokratiska reformer, vilka borttaga det fåvälde och den
            klasskillnad, varur världskrigets katastrof framgått. Vi måste
            hava praktiska reformer, som hjälpa oss att återuppbygga de värden,
            som kriget förstört. Vi måste först och främst hava stora reformer,
            men vi få ej heller försumma de små, allra- helst som dessa vanligen
            äga förmånen att vara billiga och utan större svå- righeter borde
            kunna genomföras. Till dessa mindre men nödvändiga reformer hör
            stavningsreformen. Det nuvarande stavningssättet är odemokratiskt,
            ty det fordrar lång skolgång och mycken boklig bildning för att
            kunna inläras. Det indelar svenska folket i stavkunniga och icke-stavkunniga,
            och de senares försmädelse är ofta oför- skylld; den härrör nämligen
            icke av bristande flit eller begåvning utan helt enkelt av omöjligheten
            att i deras levnadsläge inlära eller ihågkomma en stavning så
            svår som vår nuvarande. Vårt nuvarande stavningssätt är också
            mycket opraktiskt. Det nedtynger vår redan förut alltför nedtyngda
            högst ineffektiva undervisningsplan. Det tvingar lärare och lärjungar
            att på rätt- skrivningsövningar nedlägga en tid, som blott alltför
            väl behövde användas till andra ämnen. Stavningssättet utgör med
            andra ord ett allvarligt hinder för det praktiska arbetet inom
            landet. Detta är under alla omständigheter olyckligt, och allra
            olvckligast i en tid, då alla krafter måste spännas för att hålla
            uppe och främja den materiella och andliga kulturen. TI själva
            verket är det en stor fördel för ett folk i den fredliga och mellanfolkliga
            tävlingskampen att äga ett genomfört praktiskt stavningssätt.
            Allra mest gäller denna synpunkt för ett litet folk, som ju lider
            under så många andra nackdelar, då det gäller att hålla jämna
            steg med stora. Man må ej svara, att vi väl kunna vara nöjda med
            vårt stavningssätt, då så många andra folk äro nöjda med sina,
            ehuru dessa bevisligen äro ännu mer opraktiska än vårt. Men de
            andra folken äro visst icke nöjda med sina. I England har sedan
            medlet av förra århundradet flera reformstavningssäll- skap verkat,
            och rörelsen är visst icke utdöd. I Amerika fick den rentav ett
            visst stöd av Roosevelt, vilket gav den ett kraftigt uppsving.
            Aven Frank- rike har åtminstone haft ett sällskap för ljudenlig
            stavning. I fråga om Eng- land och Frankrike måste det emellertid
            märkas, att en stavningsreform där skulle te sig oändligt mycket
            svårare och mera omfattande än i vårt land. I Tyskland skulle
            en stavningsreform vida lättare kunna genomföras. Flera förenklingar
            vidtogos också där för en del år sedan i det allmänna bruket.
            Det var emellertid ett karaktäristiskt utslag av den reaktion,
            som under åren närmast före världskriget behärskade Tyskland,
            att även i stavningen onödiga och bortlagda skrivformer, såsom
            t. ex. långa s (f), genom officiellt påbud åtminstone delvis återinfördes.
            Senaste internationella nyheten på stavnings- reformernas område
            är att Ryssland håller på att avskaffa en massa stumma bokstavstecken.
            Vidare må märkas, att den norska stavningen på senare år genomgått
            en grundlig förändring i ljudenlig riktning. Den är nu vida mer
          </p>
          <pb facs="riksdagen-motions-pdf/data/1926/mot_1926__ak__335/mot_1926__ak__335-004.pdf"/>
          <fw xml:id="i-SQHLb43Hz9BrWkdnReVyMp">
            4 Motioner i Andra kammaren, Nr 335. lättlärd och praktisk än
            vår. Aven andra moderna kulturspråk, såsom itali- enskan och spanskan,
            skilja sig i detta hänseende fördelaktigt från svenskan. Också
            har sedan länge ett ivrigt arbete för den svenska stavningens
            refor- merande pågått. Det började redan på 1860-talet och slog
            sitt första stora slag i och med nordiska rättstavningsmötet i
            Stockholm 1869. Om dess klara fast moderata reformprogram enade
            sig efter vad det synes samtliga dess deltagare, bland vilka märktes
            flera av de nordiska ländernas främste språk- män och kulturbärare.
            Från Norge var t. ex. professor Sophus Bugge anmäld som ombud,
            och då han vart förhindrad, inträdde i hans ställe skal- den Henrik
            Ibsen. Sverige företräddes bl. a. av språkforskarne Söderwall,
            Wirén, Säve och Richert, av redaktörerna Harald Wieselgren och
            August Sohlman samt av Arthur Hazelius, en av mötets ledande krafter.
            Senare Upp oa rörelsen i en radikalare form av det år 1850 stiftade
            rättstavnings- sällskapet i Uppsala, bland vars ledande män märkas
            så framstående språk- män som professorerna Noréen, Lundell, Leffler
            och Tamm och framstående skolmän som rektor Hernlund, lektorerna
            Brate, Svahn, Schagerström m. fl. Trots mycket häftigt, delvis
            formligen ursinnigt motstånd ledde dessa strä- vanden steg för
            steg till vissa viktiga resultat. Svenska akademien, konser- vatismens
            högborg i stavningsfrågan, liksom i så många andra frågor, fann
            sig föranlåten att i sjätte upplagan av sin ordlista (1889) vidtaga
            vissa för övrigt föga följdriktiga eller pedagogiskt lyckliga
            stavningsändringar i ljud- enlig riktning. Omsider vann reformrörelsen
            år 1906 sin första stora seger, då kungl. cirkuläret av den 7
            april föreskrev en genomgripande ändring av v-ljudets och t-ljudets
            teckning. Denna reform har sedan fullständigt genom- förts i skolorna
            och i officiellt bruk samt tämligen fullständigt även i privat-
            bruket. Denna reform fattades dock aldrig av reformens vänner
            och knappast heller av dess motståndare såsom slutgiltig. Det
            är tydligt att antingen skall man taga steget fullt ut och införa
            en alltigenom förnuftig stavning eller ock hade man ej bort krångla
            med ändringar utan låta den gamla, hävdvunna stavningen för eviga
            tider bestå. Det är meningslöst att rätta stavningssättets brister
            i fråga om ett par ljud och låta dem bestå i fråga om det övriga.
            "Tiden är nu mogen att taga ett nytt och helst ett slutgiltigt
            steg till reformens fulländning. Vi skola ej här upprepa de skäl
            som tala för en reformerad stavning, ej heller” söka vederlägga
            de skäl eller rättare svepskäl som anförts däremot. På ett principiellt
            tillfredsställande sätt har detta faktiskt gjorts redan i Arthur
            Hazelius skrift av 1870 Om rättstavningens grunder, ävensom i
            pro- fessor Adolf Noréens med fleras artiklar i den på 1890-talet
            utgivna tid- skriften Nystavaren. Faktiskt är det så, att i det
            överväldigande flertalet fall vissa sig skälen mot en stavningsreform
            vid närmare eftersyn upplösa sig i ett enda, det nämligen, att
            folk icke tycker om det folk inte är vant vid Men även detta,
            icke alltför imponerande skäl har ofantligt överskattats till
            sin betydelse. Folkmeningen är vida benägnare för en stavningsreform
            än man tror. Detta visade sig bäst år 1906. Det befanns då att
            så gott som hela arbetarklassen var för reformen. Dess tidningar
            införde genast efter reformeirkulärets ut- komst det nya stavsättet,
            ja delvis hade de gjort det förut. Överhuvud synas alla folkskolans
            lärjungar och deras föräldrar samt likaså folkskolans lärare med
            mycket få undantag ha gillat reformen. Men än märkligare är att
            för- hållandet i stort sett var detsamma med allmänna läroverkens
            lärjungar och modersmålslärare. Reformen infördes i allmänna läroverken
            delvis tidigare
          </fw>
          <pb facs="riksdagen-motions-pdf/data/1926/mot_1926__ak__335/mot_1926__ak__335-005.pdf"/>
          <fw xml:id="i-BzhgkqQAuL13ezqMade3Jv">
            Motioner i Andra kammaren, Nr 335. 5
          </fw>
          <p xml:id="i-t7tFV5UtGQS3iCfMXpJr7">
            än det kungl. cirkuläret förutsatte. Varje försök att senare
            återgå från reformen mötte ock ett orubbligt motstånd från lärarhåll.
            Lika överväldi- gande var språkmännens opinion för reformen. Även
            tidningarna och för- läggarna funno sig, trots alla uppkonstruerade
            farhågor för minskad avsätt- ning, mestadels snart däri. Den vreda
            och bullrande oppositionen däremot uppbars blott av en liten klick
            och utmynnade även snart, I och med »svenska riksspråksförbundet&gt;,
            i ett ovanligt muntrande fiasko. os Att man nu är beredd att gå
            vidare, därom vittna ock flera tecken. Åtskil- liga tidningar
            nyttja en mer radikal stavning än den påbjudna. Att lärar- kåren,
            åtminstone folkskolans, önskar en lättlärdare stavning, kan utan
            vidare förutsättas och bestyrkes av flera enskilda uttalanden.
            Ledande språkveten- skapsmän, såsom professorerna Cederschiöld
            och' Noréen, ha påyrkat nya stavningsreformer. Allra märkligast
            är, att Svenska akademien i sin senaste ordförteckning vidtagit
            flera ändringar i fonetisk riktning, ändringar, som delvis gå
            längre än den officiella stavningen. Det är emellertid av stor
            vikt, att staten tager ledningen vid det reformarbete, som under
            alla omständig- heter förestår. Ty eljest hotar faran, att varje
            reformivrande stavar efter sitt huvud, och så uppstår allmän förvirring.
            Det är emellertid mycket önskvärt, att den offentliga stavningen,
            stavningen i alla slags tryckalster, är fullt enhetlig, ty endast
            därigenom blir den lättlärd. Erfarenheten visar nämligen, att
            man vida oftare och bättre lär sig stava genom att taga efter
            vad man läser än genom att inlära vissa stavningsregler. Men läser
            man en stavning där och en annan stavning där, blir ens stavsinne
            givetvis lätt förvillat. En enhetlig stavning krävs alltså, och
            en sådan kan endast vinnas genom påbud av staten, men, märk väl,
            endast genom ett påbud, som upp- bäres dels av den sakkunniga
            och pedagogiska opinionen, dels av den vakna och intresserade
            allmänheten. Principen för den nya stavningsreform, som här ifrågasättes,
            är naturligtvis, att man bör stava ljudenligt. Men i ett eller
            annat undantagsfall blir det nog nödvändigt att fortfarande låta
            härstamningen eller samhörigheten inverka vid stavningen. Det
            kan t. ex. knappast bli fråga om att skriva neutrum till hög som
            &gt;»hökkt». Men med samhörighet menas å andra sidan samhörig-
            het med ord i det levande språket men icke språkhistorisk samhörighet.
            Man kan icke begära, att nutidens barn skola lära sig skriva en
            massa numera meningslösa bokstäver, därför att dessa bokstäver
            verkligen betecknat ljud på, låt oss säga, 1300-talet. Vidare
            måste man kanske vid stavningen av låne-ord taga vissa internationella
            hänsyn. Dylika ord böra kanske ej i svenskan stavas så, att de
            alltför mycket skilja sig från den form, vari de i andra språk
            förekomma, såvida ej orden i fråga så länge använts i svenskt
            språk, att dess utländska ursprung mer eller mindre bortglömts.
            Men även härvidlag måste vårt språks praktiska intresse vara avgörande.
            Över huvud taget skall man säkerligen vid en förutsättningslös
            granskning finna, att det ljudenligaste stavsättet i de allra
            flesta fall även härvidlag också är det mest praktiska. Eller
            att, som Arthur Hazelius uttryckte saken, »skriftens uppgift är
            att icke blott möjligast troget utan även med möjligast enkla
            medel återgiva uttalet.» Mätt efter denna måttstock måste vår
            nuvarande stavning alltjämt karak- teriseras såsom högst ändamålsvidrig.
            Icke ens i fråga om ä-ljudet, på vilket dock till en början reformsträvandena
            särskilt koncentrerade sig, har ljud- enligheten, ens i de mest
            oomtvistliga fall, helt genomförts. Det offentliga stavsättet
            bjuder oss alltjämt att skriva berg, ehuru till och med svenska
            akademien numera tillåter stavningen bärg. An värre är det med
            å-ljudet.
          </p>
          <pb facs="riksdagen-motions-pdf/data/1926/mot_1926__ak__335/mot_1926__ak__335-006.pdf"/>
          <fw xml:id="i-FrtPXBQEBAiCfkByevXvTf">
            6 Motioner i Andra kammaren, Nr 335.
          </fw>
          <p xml:id="i-MziFX5hSoZnuASsXrkC9cm">
            I detta fall skall t. ex. (där-Jovan fortfarande stavas på samma
            sätt som ovan (motsats mot van). J-ljudet stavas fortfarande på
            5 sätt (med g, gj, dj, hj och lj) utom det regelmässiga; sj-ljudet
            på inalles 8 sätt (med sj, sk, skj, stj, sch, j, £). Sistnämnda
            exempel visar dessutom, att den oftast uppmärksammade bristen
            i vår skrift, nämligen att samma ljud betecknas med flera olika
            bokstäver och att samma ljud betecknar flera olika ljud, icke
            är den enda. En annan brist ligger däri, att vissa vanliga enkla
            och såsom enkla allmänt uppfattade (ehuru en gång i världen sammansatta)
            ljud sakna egna enkla tecken. Dit höra sj-ljudet, tj-ljudet och
            ng-ljudet. Detta missförhållande har också ofta anmärkts och ej
            på något sätt tillfredsställande förklarats. Skall man nu reformera
            dessa lad stavning — och de många olika sätt, varpå de stavas,
            gör en sådan reform absolut nödvändig — bör man avgjort taga ut
            steget med en gång och genast införa nya, enhetliga tecken. Om
            alltså vårt alfabet behöver några få nya bokstäver, så tarvar
            det ock en bättre form av vissa förut befintliga. Det är, visserligen
            ej ur pedagogisk men ur rent mekanisk synpunkt, mycket olämpligt,
            att åtskilliga bokstäver kräva vissa lösa, ovanför raden befintliga
            tillsatta prickar, streck eller andra tecken för att bliva fullständiga.
            Dels glömmas lätt dessa tecken vid skriv- ningen. Dels är det
            tidsödande och tankestörande att ej kunna skriva varje ord i ett
            enda penndrag utan att sedan nödgas gå tillbaka och uppiffa det
            med diverse extra krumelurer. Slutligen är det för varje sättare
            och tryckeriägare väl bekant, hur obekväma dessa bokstäver äro
            vid tryckning. Typerna gå nämligen ytterst lätt sönder. Därför
            ser man ock, hur flera tryckerier skaffat sig ö-typer, där prickarna
            icke längre stå ovanför utan inne i orden. Men därmed är ej saken
            ens för detta fall fullt tillfredsställande avhjälpt. En stor
            svårighet erbjuder teckningen av långt medljud, det vill säga
            det relativt utdragna konsonantljud, som i betonad stavelse följer
            efter en kort vokal. Detta förlängda ljud tecknas för närvarande
            dels med dubbel konso- nant, dels med enkel. Det förra teckningssättet
            är givetvis att föredraga framför det senare, vilket ej gör skillnad
            mellan långt och kort medljud. Men fullt praktiskt är ej heller
            detta, allra minst om det följdriktigt genom- föres, vilket naturligtvis
            är högst önskvärt. Ty det vore dock långsläpigt att skriva t.
            ex. »tommrumm»&gt;. Här borde man söka utfinna ett tecken, varmed
            man antingen kunde beteckna vokalen som kort eller konsonanten
            som lång utan att behöva tillgripa konsonantfördubbling, ett tecken
            som på en gång vore tydligt, bekvämt att skriva och föga skrymmande.
            Ett dylikt tecken kan säkerligen med god vilja utfinnas. Man frågar
            sig kanske med förskräckelse inför dessa skenbart vittseende reformförslag,
            om det då är meningen att genomföra dem alla på en gång. Ja, det
            är verkligen högst önskvärt och kanske absolut nödvändigt att
            så sker. Ty vi hava absolut icke tid och råd att ställa i gång
            med en stav- ningskampanj vart tionde år och, under den tid kampanjen
            pågår, låta vår skrift präglas av en labyrintisk förbistring.
            Men vi hava ej heller tid och råd att låta det nuvarande principiellt
            oförnuftiga och opraktiska stavsättet vara kvar. Möjligen skulle
            man kunna tänka sig, att det nya stavnings- sättet infördes i
            två omgångar med 15 till 25 års mellanrum. Men ojäm- förligt bäst
            vore, om vi finge ett praktiskt stavningssätt med ens och genast
            genomfört. Ett dylikt stavningssätt måtte dock vara noga genomtänkt
            och starkt motiverat. Ett förslag därtill bör därför utarbetas
            av en oomtvistligt sakkunnig kommitté, vari både språkvetenskapen
            och det praktiska livets
          </p>
          <pb facs="riksdagen-motions-pdf/data/1926/mot_1926__ak__335/mot_1926__ak__335-007.pdf"/>
          <fw xml:id="i-8huNHYV3Wm7gATcRu31CK3">
            Motioner 2. Andra kammaren, Nr 335. i
          </fw>
          <p xml:id="i-CpLaU19Ajx6grNx287jUQH">
            män måste vara företrädda — helst böra dock de senare vara majoritet
            inom kommittén. Kommittén bör alltså inrymma representanter såväl
            för den nordiska språkforskningen som för läropraktiken, såväl
            för skriftställeriet som för typograferna. När kommittéförslaget
            är färdigt, uppstår frågan om detsamma bör underställas riksdagens
            yttrande. Huruvida detta kan anses motiverat eller ej, är onödigt
            att nu yttra sig om. Det föreslås alltså, att riksdagen måtte
            i skrivelse till Kungl Maj:t hemställa, att Kungl. Maj:t måtte
            låta utarbeta ett enhetligt förslag till en reformerad praktisk
            och lättlärd stavning samt sedan detta förslag blivit färdigt
            vidtaga de åtgärder, vartill detsamma kan föranleda.
          </p>
          <p xml:id="i-FQuHrcqx8DrT6zYd3xiKtZ" type="date">
            Stockholm den 31 januari 1919.
          </p>
        </div>
      </div>
    </body>
  </text>
</TEI>
