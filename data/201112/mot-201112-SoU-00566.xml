<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00566">
  <teiHeader>
    <fileDesc>
      <titleStmt>
        <title>Utsatta barn</title>
        <author corresp="i-du5LHNwBWrCH1am94GCk1">av Eva Olofsson m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utsatta barn</title>
          <idno type="rdwebb">GZ02So566</idno>
          <rs type="number">So566</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So566/text</ref>
          <ref type="dokument_url_html">http://data.riksdagen.se/dokument/GZ02So566</ref>
          <ref type="dokumentstatus_url_xml">http://data.riksdagen.se/dokumentstatus/GZ02So566</ref>
          <ref type="doc">http://data.riksdagen.se/fil/A23B1D78-1409-4398-B7E1-D64F8657C2B0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-EJZqmUgf6DoQFzRMvgjUvm" type="signed"/>
        <correspContext corresp="i-EJZqmUgf6DoQFzRMvgjUvm">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction type="numbering" xml:id="i-W2J4Ui9MTQaQK2qxbvx5Bb">
          <date when="2011-10-10"/>
        </correspAction>
        <correspAction type="submission" xml:id="i-7zCmTRzek3VGJVEcR3S1Xy">
          <date when="2011-10-05"/>
        </correspAction>
        <correspAction type="transfer" xml:id="i-Mi47uXvXW3vkKuRe6LrxUJ">
          <date when="2011-10-05"/>
        </correspAction>
        <correspAction type="assigned" xml:id="i-SrkTSGEeUN832fQX5PERrV"/>
        <correspContext corresp="i-SrkTSGEeUN832fQX5PERrV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="TOC" xml:id="i-ApHK9X12yRZPvP56o6VchV">
          <head xml:id="i-YZwgEVXtL8Z6svzxdhwzy2">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Motivering 3
            </item>
            <item>
              4 Barnskyddsutredningen, Vanvårdsutredningen och Upprättelseutredningen
              3
            </item>
            <item>
              5 Barn i samhällsvården 4
            </item>
            <item>
              6 Placerade barns rättigheter i lagstiftningen 5
            </item>
            <item>
              7 Kvalitetskrav för familjehem och jourhem 5
            </item>
            <item>
              8 Tillståndsplikt för privata konsultstödda verksamheter 6
            </item>
            <item>
              9 Socialtjänstlagen 6
            </item>
            <item>
              10 Övriga förslag i Barnskyddsutredningen 6
            </item>
            <item>
              11 Upprättelse 7
            </item>
            <item>
              11.1 Händelser efter 1980 8
            </item>
            <item>
              12 Barnfridscentrum 8
            </item>
          </list>
        </div>
        <div type="motProposal" subtype="förslag">
          <head xml:id="i-SEwgZ6LwMfyfrgbkpZmHmJ">
            2 Förslag till riksdagsbeslut
          </head>
          <list style="ol">
            <item xml:id="i-FaaMR8xNv6yy6YdEeRr1cM">
              Riksdagen tillkännager för regeringen som sin mening vad som
              anförs i motionen om att regeringen bör initiera ett långsiktigt
              program för ökad säkerhet inom samhällsvården av barn och unga.
            </item>
            <item xml:id="i-3L43Smzb6oysnFJEirLKnd">
              Riksdagen tillkännager för regeringen som sin mening vad som
              anförs i motionen om att Socialstyrelsen bör få i uppdrag att
              kontinuerligt följa omfattningen av övergrepp och allvarliga försummelser
              samt analysera och sprida de erfarenheter som görs.
            </item>
            <item xml:id="i-gWDVR1QwPCxYUN7v5Jb1E">
              Riksdagen tillkännager för regeringen som sin mening vad som
              anförs i motionen om att en översyn av lagstiftningen bör göras
              i syfte att stärka placerade barns och ungas rättigheter under
              vårdtiden.
            </item>
            <item xml:id="i-LyAozBGfb6VwUKta8DGnqb">
              Riksdagen tillkännager för regeringen som sin mening vad som
              anförs i motionen om att se över frågan om ett särskilt tillstånd
              för ett enskilt hem som tar emot fler än två barn, som inte är
              syskon, för stadigvarande eller tillfällig vård och fostran.
            </item>
            <item xml:id="i-RcKmjgS2ZQ7jdt1mtT2b65">
              Riksdagen tillkännager för regeringen som sin mening vad som
              anförs i motionen om att den konsulentstödda verksamheten i sin
              helhet, dvs. även den del som rör stöd och handledning till familjehemmen,
              bör omfattas av ett särskilt tillstånd.
            </item>
            <item xml:id="i-A1pjwbNuiazRBrP3hJ7U9D">
              Riksdagen tillkännager för regeringen som sin mening vad som
              anförs i motionen om att en bred parlamentarisk utredning bör
              tillsättas med uppdrag att se över hela socialtjänstlagen.
            </item>
            <item xml:id="i-XUq33Prc4dbvFjyTfHhXNd">
              Riksdagen tillkännager för regeringen som sin mening vad som
              anförs i motionen om att samtliga förslag i Barnskyddsutredningen,
              med undantag för en sammanslagning av SoL och LVU, bör genomföras.
            </item>
            <item xml:id="i-E62E6SrCasmecNs1oyyZ8P">
              Riksdagen tillkännager för regeringen som sin mening vad som
              anförs i motionen om att ett barnfridscentrum bör skapas.
            </item>
          </list>
        </div>
        <div type="motContent">
          <head type="h1" xml:id="i-2WnY5GoGZuT3gdovxLqi98">
            3 Motivering
          </head>
          <p xml:id="i-3P7i3DrpiQ27Y1rqZqVpjK">
            I Sverige finns en stor politisk enighet om att barns villkor
            och barnens bästa ska komma i första rummet. Att barn har samma
            människovärde som vuxna men samtidigt behöver särskilt stöd och
            skydd ställer de flesta upp på. Det råder i retoriken även enighet
            om att barn ska kunna växa upp i trygghet, utvecklas och förverkliga
            sina drömmar. Ändå finns det barn som far illa i Sverige. Det
            räcker alltså inte med politisk enighet om de stora konventionerna
            och det räcker inte med lagar. Det handlar också om prioriteringar
            av de ekonomiska resurserna, om information och kunskapsspridning,
            om viljan och förmågan att lyssna på barnen och tillerkänna dem
            inflytande, om att frågan om barnens rättigheter finns högt på
            den politiska dagordningen och ständigt debatteras och synliggörs.
          </p>
          <head type="h1" xml:id="i-U27KoMS3sDhZP1aAnAn2WH">
            4 Barnskyddsutredningen, Vanvårdsutredningen och Upprättelseutredningen
          </head>
          <p xml:id="i-AHoKciCZj3c49sUUCXgfQJ">
            Barnskyddsutredningen tillsattes 2007 med uppdrag att göra en
            översyn av bestämmelserna till skydd och stöd för barn och unga
            i socialtjänstlagen (SoL) och lagen med särskilda bestämmelser
            om vård av unga (LVU). Utredningen presenterade sina förslag på
            förändringar av lagstiftningen 2009.
          </p>
          <p xml:id="i-SFk6tPZoZoCQzh7ASWA6un">
            Vanvårdsutredningen tillsattes 2006 med uppgift att granska och
            kartlägga allvarliga övergrepp och vanvård vid institutioner och
            familjehem inom den sociala barnavården. I januari 2010 lämnade
            Vanvårdsutredningen en rapport om vad som kommit fram i de över
            400 intervjuer som då hade genomförts med personer som varit utsatta
            för vanvård. I rapporten berättas om svåra missförhållanden. Många
            vittnar om att de som barn varit hungriga och skräckslagna, tvingats
            till hårt arbete, fått utstå hot och straff, misshandlats och
            utnyttjats sexuellt samt särbehandlats på ett kränkande och ibland
            rent sadistiskt sätt. Utredningens slutrapport kom i slutet av
            september 2011 och innehöll berättelser från över 1 000 intervjuade
            personer. I rapporten pressenterades även ett antal kompletterande
            förslag till Barnskydds- och Upprättelseutredningarna.
          </p>
          <p xml:id="i-XxqGSnHzDGQtujSmKNsv4V">
            Upprättelseutredningen tillsattes 2010 med uppdrag att se över
            frågan om upprättelse för de människor som utsatts för vanvård
            i fosterhem och på institution. I utredningens betänkande som
            kom i februari 2011 föreslås en process bestående av tre delar:
            ett erkännande av det som hänt och en ursäkt, kompensation till
            dem utsatts samt åtgärder för att förhindra upprepning.
          </p>
          <head type="h1" xml:id="i-FQorJAmaz6LHZEitMpE6uY">
            5 Barn i samhällsvården
          </head>
          <p xml:id="i-9fzqwP8X662HVgK5Nve8CQ">
            I Upprättelseutredningen uppdrag ingick det också att föreslå
            åtgärder för att det inte ska hända igen. Frågan om övergrepp
            och andra allvarliga missförhållanden i familjehem och på institutioner
            i Sverige har hittills inte undersökts systematiskt. Emellanåt
            har enskilda fall uppdagats, men har då betraktats och hanterats
            som isolerade händelser. Utredningen genomförde därför en egen
            kartläggning av socialtjänstens kännedom om misstänkta fall av
            övergrepp eller annan vanvård riktad till landets kommuner. Sammanlagt
            246 barn och unga misstänks ha utsatts för övergrepp eller allvarliga
            försummelser under åren 2008 och 2009, varav 85 procent var placerade
            i familjehem. Relaterat till totala antalet barn och unga som
            varit placerade någon gång under samma period, motsvarar det nära
            1 procent. Resultatet säger dock ingenting om det faktiska antalet
            som utsatts. Mörkertalet är sannolikt stort. När det gäller de
            misstänkta fallen bedömde socialtjänsten att misstankarna i huvudsak
            var välgrundade.
          </p>
          <p xml:id="i-UBCCPCCqmDugwr48xc6b1s">
            I flertalet fall är det fråga om mycket allvarliga övergrepp
            och missförhållanden. Psykisk misshandel i form av hårda och olämpliga
            bestraffningar, brist på omvårdnad, negativ särbehandling och
            kränkningar förekommer fortfarande i dag. En dryg tredjedel av
            samtliga fall rörde fysisk misshandel, varav nära en tredjedel
            var grovt våld såsom slag med tillhygge, sparkar och strypgrepp.
            En fjärdedel av samtliga fall rörde sexuella övergrepp, varav
            en tredjedel var våldtäkt eller annan form av grova sexuella övergrepp.
            Familjehemsföräldrarna hade i vissa fall allvarliga problem som
            t.ex. missbruk, kriminalitet eller sexualiserat beteende, vilket
            drabbade de placerade barnen.
          </p>
          <p xml:id="i-XPHoisvqbvMWckp5zSPdqk">
            Internationell forskning tyder på att barn och unga i samhällsvård
            löper större risk att utsättas för övergrepp än andra barn och
            unga. Vissa av de samhällsvårdade barnen löper i sin tur större
            risk än andra samhällsvårdade, exempelvis barn och unga med funktionsnedsättningar
            eller beteende- och känslomässiga svårigheter samt barn som placeras
            långt från hemmet. Ungdomar i vissa institutionsmiljöer riskerar
            inte bara att utsättas för övergrepp av personal utan även av
            andra placerade ungdomar.
          </p>
          <p xml:id="i-7Mg9rRupaqednh5Xm9jBSp">
            Arbetet med att öka säkerheten för barn i samhällsvård måste
            vara grundligt och långsiktigt. De fall av missförhållanden som
            kommer till socialtjänstens kännedom måste analyseras systematiskt,
            och det krävs ett ökat säkerhetstänkande inom samhällsvården både
            på lokal och på nationell nivå.
          </p>
          <p xml:id="i-CtdGXvvcPYSaMYyHPhzQxr">
            I linje med utredningens förslag bör regeringen initiera ett
            långsiktigt program för ökad säkerhet inom samhällsvården av barn
            och unga. Detta bör riksdagen som sin mening ge regeringen till
            känna.
          </p>
          <p xml:id="i-SstM66ocKfvvWbZjeyLL3q">
            Regeringen bör även ge Socialstyrelsen i uppdrag att kontinuerligt
            följa omfattningen av övergrepp och allvarliga försummelser samt
            analysera och sprida de erfarenheter som görs. Detta bör riksdagen
            som sin mening ge regeringen till känna.
          </p>
          <head type="h1" xml:id="i-VHn2Sz8w7eU8qwPFz1uvp4">
            6 Placerade barns rättigheter i lagstiftningen
          </head>
          <p xml:id="i-GXwiqxturo1A4VSCpmk9EL">
            Placerade barns rättigheter och rätt till delaktighet i vården
            framgår inte tillräckligt tydligt av lagstiftningen. Det förekommer
            integritetskränkande ordningsregler på HVB (hem för vård eller
            boende) och inslag i vissa strukturerade metoder som kan ifrågasättas
            på såväl rättslig som etisk grund. Huvudmän för institutioner
            måste ta ett aktivt ansvar för att de arbetssätt och metoder som
            tillämpas respekterar placerade barns rättigheter samt är etiskt
            genomtänkta och försvarbara.
          </p>
          <p xml:id="i-BecJcMArrC5t9CzJd4CmLT">
            Under 2010 arbetade Barnombudsmannen med drygt 100 barn och ungdomar
            som är omhändertagna av samhället. Barnen och ungdomarna fick
            berätta om hur de ville förbättra den sociala barn- och ungdomsvården.
            Efter att Barnombudsmannen analyserat den information som framkommit
            sammanställdes förslag på förändringar. Ett av Barnombudsmannens
            förslag var att lagstiftningen som rör placerade barn och unga
            bör ses över. Barnombudsmannen skriver att den nuvarande lagstiftningen
            har ett bristfälligt rättighetsperspektiv och beskriver inte vad
            barn och ungdomar som placeras i samhällets vård har för rättigheter.
            Lagstiftningen måste tydliggöra vilka krav barnen kan ställa på
            att få information om sina rättigheter, vårdens innehåll och uppföljning
            samt hur missförhållanden kan anmälas. Särskild vikt ska läggas
            vid den placerades rätt till delaktighet, god utbildning och hälsovård.
            Lagstiftningen måste också ge skydd mot exempelvis användandet
            av kontrakt för att avsäga sig sina rättigheter och permissionsförbud
            som bestraffning.
          </p>
          <p xml:id="i-CzVvYtcKxE7qMM6w8cQ9d5">
            Vänsterpartiet ställer sig bakom Barnombudsmannens förslag. En
            översyn av lagstiftningen bör göras i syfte att stärka placerade
            barns och ungas rättigheter under vårdtiden. Detta bör riksdagen
            som sin mening ge regeringen till känna.
          </p>
          <head type="h1" xml:id="i-92NYbu5cXu5tB5XJZDTjFT">
            7 Kvalitetskrav för familjehem och jourhem
          </head>
          <p xml:id="i-MH77RSvV4j6XKvuA7zFuwX">
            Socialnämnden måste försäkra sig om att de familjehem och jourhem
            som man anlitar är lämpliga och väl förberedda för uppgiften.
            Vissa hem intar en särställning genom att de som huvudsaklig sysselsättning
            och inkomstkälla tar emot flera barn och ungdomar med stora behov
            från olika kommuner. Jourhemsverksamheten har samtidigt ökat kraftigt
            och till stor del ersatt kortare institutionsvård. Det är rimligt
            att det ställs större krav på dessa familjehem och jourhem, jämfört
            med vanliga familjehem, och att kontrollen förbättras. Även dagens
            otydliga ansvarsfördelning mellan de privata konsulentstödda verksamheterna
            och socialtjänsten kan innebära att det placerade barnet får sämre
            samhälleligt skydd.
          </p>
          <p xml:id="i-Jdrbw3NYLrmjwcA1uUepb5">
            Familjehems- och jourhemsföräldrars lämplighet bör vara noggrant
            utredd, och det bör regleras vad en utredning av familjehem och
            jourhem ska omfatta. Inför en placering bör utbildning vara ett
            krav.
          </p>
          <p xml:id="i-Y6CDiqkc2XdqX1UPqYuXwv">
            En utredning bör tillsättas för att se över frågan om ett särskilt
            tillstånd för ett enskilt hem som tar emot fler än två barn som
            inte är syskon för stadigvarande eller tillfällig vård och fostran.
            Detta bör riksdagen som sin mening ge regeringen till känna.
          </p>
          <head type="h1" xml:id="i-ESZD79eJgjZebd41eQUpgR">
            8 Tillståndsplikt för privata konsultstödda verksamheter
          </head>
          <p xml:id="i-YQpALchXoJuLmeD9wQyVpB">
            Den privata familjehemsvården är en snabbt växande företeelse
            och samhällets kontroll av kvalitet och säkerhet av verksamheten
            är otillräcklig. Det har även uppstått en otydlighet i roll- och
            ansvarsfördelningen i förhållande till socialnämnden. Både Barnskyddsutredningen
            och Upprättelseutredningen anser att den konsulentstödda verksamheten
            i sin helhet, dvs. även den del som rör stöd och handledning till
            familjehemmen, bör omfattas av ett särskilt tillstånd. Vänsterpartiet
            ställer sig helt bakom detta förslag.
          </p>
          <p xml:id="i-Gi6HdtFmKvbg5bTrd85em6">
            Den konsulentstödda verksamheten i sin helhet, dvs. även den
            del som rör stöd och handledning till familjehemmen, bör omfattas
            av ett särskilt tillstånd. Detta bör riksdagen som sin mening
            ge regeringen till känna.
          </p>
          <head type="h1" xml:id="i-WpW8eKsaQWgiuYrqFyemV2">
            9 Socialtjänstlagen
          </head>
          <p xml:id="i-6CVdfHKa17pXdD5Dpn5WyZ">
            Barnskyddsutredningen föreslår att bestämmelser som rör barn
            i socialtjänstlagen (SoL) och samtliga bestämmelser i lagen om
            vård av unga (LVU) förs samman i en särskild lag. Den nya lagen
            föreslås heta lag om stöd och skydd för barn och unga (LBU). Sedan
            socialtjänstlagen trädde kraft 1982 har både samhället och barn-
            och ungdomsvården genomgått stora förändringar. Socialtjänstlagen
            har i flera omgångar kompletterats med tillägg och klargörande
            och det har kommit förslag, bl.a. från Missbruksutredningen, om
            att bryta ut delar ur innehållet för att skapa särskild lagstiftning.
          </p>
          <p xml:id="i-N6ij6dAnR7nCFpC7FW86VK">
            Mot bakgrund av ovanstående bör det därför tillsättas en bred
            parlamentarisk utredning med uppdrag att se över hela socialtjänstlagen.
            Detta bör riksdagen som sin mening ge regeringen till känna.
          </p>
          <head type="h1" xml:id="i-5uVS3wuDR1oXL6NNWkavmG">
            10 Övriga förslag i Barnskyddsutredningen
          </head>
          <p xml:id="i-5vN4698syz39DNCBBFdAsU">
            I övrigt står Vänsterpartiet bakom samtliga förslag i Barnskyddsutredningen.
            Regeringen har flaggat för att det kommer att komma en proposition
            på området. Vänsterpartiet ser fram emot det och kommer att ta
            tillfället i akt att utveckla vår politik ytterligare i svaret
            på den propositionen.
          </p>
          <p xml:id="i-Q1Cr6gtc2vVYHPicgdPcoe">
            Bland Barnskyddsutredningens förslag vill vi särskilt lyfta upp
            frågan om barns inflytande över beslut som rör dem. Att ha ett
            barnperspektiv vid beslutsfattandet innebär att man försöker förstå
            barnet och lyssna till hur han eller hon uppfattar sin situation
            och eventuella förändringar. Det innebär att man även måste analysera
            vilka följder olika alternativ kan få för barnet.
          </p>
          <p xml:id="i-56L8oaEWSWRYaR2yAPTcYG">
            Frågan om kvalitet och kompetens är också ytterst viktig. Socialnämnden
            bör ansvara för att följa upp verksamheten i sin helhet och inte
            som i dag, enbart enskilda fall. Det är nödvändigt att en verksamhet
            som har som uppgift att skydda utsatta barn och unga har tillförlitliga
            system för egenkontroll av verksamheten. Barn- och ungdomsvården
            är otvetydigt ett område där fel och försummelser kan få svåra
            konsekvenser för barn, unga och deras familjer. Därför behövs
            det rutiner för hur man ska förebygga, upptäcka och åtgärda risker
            och missförhållanden inom barn- och ungdomsvården.
          </p>
          <p xml:id="i-X2zBX3Dwh68Pmxx2dNTQGf">
            För att ytterligare öka kvaliteten anser vi att socionomexamen
            ska krävas för arbetsuppgifter som innebär bedömning av om utredning
            ska inledas, utredning och bedömning av behovet av insatser eller
            andra åtgärder samt uppföljning av beslutade insatser.
          </p>
          <p xml:id="i-678tbmkE9XQ7tmyg4PVKKX">
            Samtliga förslag i Barnskyddsutredningen, med undantag för en
            sammanslagning av SoL och LVU, bör genomföras. Detta bör riksdagen
            som sin mening ge regeringen till känna.
          </p>
          <p xml:id="i-FqAR6fHcj7o9sHmDYxPJfd">
            I vår budget för 2012 har vi utöver regeringens pengar lagt på
            mellanskillnaden för att finansiera utredningens förslag.
          </p>
          <head type="h1" xml:id="i-7TfkugRDLjV7ZrHoBtexpd">
            11 Upprättelse
          </head>
          <p xml:id="i-MFdQkFk6c3HCkkHMHoXwbT">
            Samhället tar på sig ett stort ansvar när man flyttar ett barn
            från sin ursprungliga familj. Under 2005 vittnade många olika
            personer om vanvård, systematiska kränkningar och våld i den sociala
            barn- och ungdomsvården i förfluten tid. Även om de allra flesta
            omhändertagna fått en bra vård stod det klart att bristerna varit
            allvarliga och tyvärr så omfattande att man inte kan tala om enstaka
            fall. Kontrollsystemen var undermåliga och förmådde inte upptäcka
            eller ingripa mot övergrepp och skydda dessa barn.
          </p>
          <p xml:id="i-YFfUzkPHwJkm5xEsZSpbE2">
            Den tidigare nämnda Vanvårdsutredningen tillsattes 2006 med ett
            tydligt uppdrag att utreda vanvård i den sociala barnavården 19201980.
            Utredningen fick under förra mandatperioden sitt uppdrag förlängt.
            Under utredningens gång har allt fler personer anmält att de vill
            bli intervjuade om vad som hänt dem. Att intervjuerna sker är
            oerhört viktigt. Men många av de intervjuade har kommit upp i
            hög ålder eller lider av sjukdom. De har länge undrat vad som
            händer efter att intervjuerna avslutats och vilka åtgärder staten
            kommer att vidta med anledning av det som hänt.
          </p>
          <p xml:id="i-2eduFzcaYqUfgLxRyiz5CS">
            Den borgerliga regeringen tillsatte Upprättelseutredningen under
            förra mandatperioden som skulle titta på ersättningsfrågan, en
            offentlig ursäkt samt åtgärder för att det som skedde inte ska
            upprepas. Upprättelseutredningen (SOU 2011:9 Barnen som samhället
            svek åtgärder med anledning av övergrepp och allvarliga försummelser
            i samhällsvården) blev klar i våras och föreslår en offentlig
            ursäkt (ceremoni), ersättning till de drabbade samt åtgärder för
            att det som skedde inte ska upprepas. Regeringen lämnade dock
            den 10 september 2011 besked om att de barn som vanvårdats i fosterhem
            inte skulle få någon ekonomisk ersättning.
          </p>
          <p xml:id="i-AinD1eazvMViNbYFU4i9js">
            Vi protesterade mot regeringens besked. Sverige har som land
            en skyldighet att göra upp med det förflutna och ge dessa barn
            upprättelse. Vi måste ta deras berättelser på allvar och ge en
            tydlig signal att detta inte får fortsätta att hända. Det har
            andra länder i liknande situationer gjort. Upprättelseutredningen
            har ett genomarbetat förslag för ersättning till de drabbade.
            Sedan regeringens besked har dock samtal förts mellan regeringen
            och oppositionen. Regeringen, Vänsterpartiet, Socialdemokraterna
            och Miljöpartiet har den 28 september 2011 träffat en ramöverenskommelse
            om personer som utsatts för övergrepp eller försummelse av allvarlig
            art i social dygnsvård mellan åren 19201980, enligt Upprättelseutredningens
            förslag. Överenskommelsen innebär att det skapas en särskild möjlighet
            till ekonomisk ersättning.
          </p>
          <head type="h2" xml:id="i-JQr7rMsobNovoDFQB2ps5D">
            11.1 Händelser efter 1980
          </head>
          <p xml:id="i-CihV5Bbdi7EC34T8Pg1h4z">
            I regeringens direktiv anges att Upprättelseutredningens förslag
            på upprättelse ska gälla människor som under perioden 19201980
            varit omhändertagna för samhällsvård enligt de lagar som då gällde.
            Detta sätter stopp för möjligheterna för personer som utsatts
            för vanvård efter 1980 att få ekonomisk ersättning.
          </p>
          <p xml:id="i-6WoA35JRCC2epfDFfiavgm">
            Vänsterpartiet ser beslutet om ekonomisk ersättning för vanvård
            mellan 1920 och 1980 som ett första steg i en upprättelseprocess
            och vi fortsätter vårt arbete för att även dem som utsatts efter
            år 1980 ska få ersättning längre fram.
          </p>
          <head type="h1" xml:id="i-NKWy2ug1QrbST3EyLgq7AR">
            12 Barnfridscentrum
          </head>
          <p xml:id="i-k8puo9hFYWA7z3PLQYxB4">
            Vänsterpartiet vill starta ett barnfridscentrum under 2012. Tanken
            med ett barnfridscentrum är att utveckla ett nationellt kunskapscentrum
            som kan hämta in och sprida kunskaper för att utjämna skillnader
            i kunskap och behandling eller utredning mellan olika regioner
            när det gäller barn som utsätts för våld och övergrepp. Genom
            kunskapsspridning ska det säkerställas att barn inte får olika
            behandling beroende på var de bor. Norge har mycket goda erfarenheter
            av liknande center, vilket ger oss anledning att tro att Sverige
            skulle kunna använda de goda resurser som redan finns på ett mer
            effektivt och långsiktigt sätt.
          </p>
          <p xml:id="i-4UL9kbSdm4J6TKDWJvrLqw">
            Mot bakgrund av ovanstående bör ett barnfridscentrum skapas.
            Detta bör riksdagen som sin mening ge regeringen till känna.
          </p>
          <p xml:id="i-35bRBpHvwSo9THzrgneLBY">
            Vi avsätter i vår budget 7 miljoner kronor 2012 och 13 miljoner
            kronor per år från 2013 till arbetet med ett barnfridscentrum.
          </p>
        </div>
        <div type="motSignatures">
          <list>
            <item xml:id="i-PDmZ955XRXzB8Rd3EL54fW">
              Eva Olofsson (V)
            </item>
            <item xml:id="i-K4RoEWCVUm52FZ2pYtcc6P">
              Bengt Berg (V)
            </item>
            <item xml:id="i-N8KtBkzVcDUAggZ8uxmLEi">
              Marianne Berg (V)
            </item>
            <item xml:id="i-U2kVqPAxQXuiL9qvogow2d">
              Amineh Kakabaveh (V)
            </item>
            <item xml:id="i-HmD4wjZTe1xefpQgwACFzY">
              Lena Olsson (V)
            </item>
            <item xml:id="i-S4XtKf8HkNMfvMq93Z26j">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
