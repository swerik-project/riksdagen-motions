<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1927--fk--00034">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1927/mot_1927__fk__34/mot_1927__fk__34-001.pdf"/>
      <fw xml:id="i-Eef4ML5gTrEwHbQhBRN3SB">
        Motioner i Första kammaren, Nr 34. 9
      </fw>
      <div xml:id="i-E9e5XB9254tcepZQM4A3Gc" type="motHeader">
        <div xml:id="i-5Amgmjyv3YLQF2uSogfg7L" type="motTitle"/>
        <div xml:id="i-TzHKhbrVQmJTrjsmNV6vca" type="motSubmissionInfo"/>
      </div>
      <div xml:id="i-7EBdXiR5VAZFNGhnYy27SN" type="motBody">
        <div xml:id="i-XttYxLPBuQuPXftj5gmEdE">
          <p xml:id="i-UwrRhcyeLyCpSHsj21FYkx">
            Nr 34.
          </p>
          <p xml:id="i-MojiSi84LGNnR4ZiqPyXCg">
            Av herr Boman, om befogenhet för domstol att i vissa fall för-
            ordna god man att å bolagsstämma föra talan för aktie.
          </p>
          <p xml:id="i-4PoZdAJJWVrKDyLYfgVskh">
            Gällande aktiebolagslag innehåller i $$ 91—94 bestämmelser angående
            de fall, då för beslutet å bolagsstämma erfordras kvalificerad
            majoritet. Bestämmelserna äro i hög grad restriktiva, i vissa
            fall kräves, att bolagets alla aktier skola vara företrädda och
            deras ägare om beslutet ense, i andra fall kräves samstämmande
            beslut å två på varandra följande bolagsstämmor, varav en ordinarie,
            och att å den stämma, som sist hålles, röstande, som företräda
            minst tre fjärdedelar av aktiekapitalet, biträda beslutet. Dessa
            lagbestämmelser ha naturligtvis tillkommit i syfte att skydda
            ägare av ett litet antal aktier från beslut inom bolaget möjligen
            ägnade att kränka deras rätt och för att hindra ägarna av majoriteten
            i bolaget att missbruka sin ställning till egen fördel. Det kan
            naturligtvis icke vara min mening att föreslå någon ändring i
            lagen, som skulle minska det skydd, de små aktieägarne åtnjuta,
            eller be- reda ökad möjlighet till missbruk från majoritetens
            sida. Men nu gällande bestämmelser, sådana de nu finnas, kunna
            vara och ha i flera fall visat sig vara till skada och förlust
            för alla aktieägarne. Det har nämligen särskilt under senare år
            inträffat, att ett för ett aktiebolags bestånd och lyckliga utveckling
            erforderligt beslut på grund av stadgande i förberörda lagparagrafer
            icke kunnat i laga ordning åvägabringas, och att bolaget därför
            nödgats gå i likvidation. Ett nytt bolag har sedan måst bildas
            för rörelsens fortsättande, men har härigenom det gamla bolagets
            aktieägare tillskyndats ökade förluster, vilka särskilt, om bolaget
            ägt fast egendom, kunna vara nog så betydande. Det är särskilt
            vid de fall, då lagen kräver att bolagets alla aktier skola vara
            å bolagsstämma företrädda och deras ägare om beslutet ense, som
            svårigheter framträda, ja ofta möjlighet föreligger, att erhålla
            ett lagligt beslut, det må vara än så gagneligt för bolaget. I
            en mängd fall är det nämligen omöjligt för bolagets styrelse att
            anträffa alla aktieägarna. Den person, som i registerboken står
            antecknad som ägare till aktien, kan för lång tid sedan ha avhänt
            sig densamma utan att äga kännedom om vem den nye ägaren nu är.
            Ett dylikt förhållande är ingalunda upp- konstruerat utan motsvaras
            av verkligheten ganska ofta. I ett stort antal aktiebolag ha nämligen
            under flera år ingen utdelning lämnats, aktiernas ägare ha då
            i många fall avsiktligt förstört aktiebreven, vilka de ansett
            fullständigt sakna värde. Att i dylika fall, då aktier kunna antagas
            vara
          </p>
          <pb facs="riksdagen-motions-pdf/data/1927/mot_1927__fk__34/mot_1927__fk__34-002.pdf"/>
          <fw xml:id="i-MJRbhno3EjB4bTrWcrvjt7">
            10 Motioner i Första kammaren, Nr 34.
          </fw>
          <p xml:id="i-XFjc79CAd9XxDmAzMxF9a9">
            förkomna utan att omständigheterna varit sådana, att ett legalt
            dödande kan ifrågasättas, söka finna en form, som möjliggör ett
            beslut, borde väl av alla anses önskvärt. Men även i de fall,
            då lagens bestämmelser tillåta beslut, då tre fjärde- delar av
            aktiestocken är företrädd, möter ej sällan samma svårighet åtmin-
            stone i sådana bolag, där aktier med olika rätt finnas, och då
            lagens krav är, att tre fjärdedelar av vardera gruppen aktier
            skall vara företrädd. Ofta nog ha nämligen i dylika bolag aktierna
            med sämre rätt ansetts sakna värde. En lösning av dessa svårigheter
            av den art, att den icke kränker något berättigat intresse, synes
            mig kunna åstadkommas, därest domstolen på den ort, där bolagets
            styrelse har sitt säte, erhölle befogenhet att uppå ansökan förordna
            »God man&gt; att tala för i registerboken antecknad aktie, vilken
            icke låter företräda sig å stämma. De närmare bestämmelser, som
            äro erforderliga, ifall ett dylikt god mans förordnande skall
            få äga rum, torde böra utredas och formuleras av Kungl. Maj:t.
            Med stöd av det anförda får jag därför föreslå, att riksdagen
            måtte besluta,
          </p>
          <p xml:id="i-6uq4vAPgdBUpHVrULLKTmR">
            att i skrivelse till Kungl. Maj:t hemställa, det Kungl. Maj:t
            täcktes utarbeta och för riksdagen framlägga för- slag till sådan
            ändring i lagen om aktiebolag, att dom- stol må för vissa fall
            kunna förordna god man att å bolagsstämma föra talan för aktie.
          </p>
          <p xml:id="i-LApiJuhaJqM6gFsh93GrKv" type="date">
            Stockholm den 19 januari 1927.
          </p>
          <div xml:id="i-8DaQW4hxPpeJrc3hqGaLaS" type="signatureBlock">
            <p xml:id="i-TxrgxrKmPFk7GEGJaU3mz5" who="i-B9JE2reNPJuJKbgj8XMNR" type="signature">
              Gustaf Boman
            </p>
          </div>
        </div>
      </div>
    </body>
  </text>
</TEI>
