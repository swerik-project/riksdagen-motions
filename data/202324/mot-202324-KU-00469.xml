<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-00469">
  <teiHeader>
    <fileDesc>
      <titleStmt>
        <title>Några kommunala frågor</title>
        <author corresp="i-EbEcnmS256rQwq3q9xVfku">av Matheus Enholm m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:469 av Matheus Enholm m.fl. (SD)</title>
          <idno type="rdwebb">HB02469</idno>
          <rs type="number">469</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB02469/text</ref>
          <ref type="dokument_url_html">https://data.riksdagen.se/dokument/HB02469</ref>
          <ref type="dokumentstatus_url_xml">https://data.riksdagen.se/dokumentstatus/HB02469</ref>
          <ref type="pdf">https://data.riksdagen.se/fil/33997F85-650E-46F5-A43C-25190F98F976</ref>
          <ref type="docx">https://data.riksdagen.se/fil/6D5969AD-082B-4D95-B870-15DBA200ED60</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EbEcnmS256rQwq3q9xVfku</idno>
            <name>Matheus Enholm</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-KUF4FkauEZJFRehwwwUsgF</idno>
            <name>Fredrik Lindahl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-V7UFodKLft3oP8S6c3GFzd</idno>
            <name>Lars Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-ThVPmg6PwxL4WvXey5u76X</idno>
            <name>Victoria Tiblom</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VUQbzAgqQ52qXszxH8fMAZ" type="signed"/>
        <correspContext corresp="i-VUQbzAgqQ52qXszxH8fMAZ">
          <note type="signatory" corresp="i-EbEcnmS256rQwq3q9xVfku"/>
          <note type="signatory" corresp="i-KUF4FkauEZJFRehwwwUsgF"/>
          <note type="signatory" corresp="i-V7UFodKLft3oP8S6c3GFzd"/>
          <note type="signatory" corresp="i-ThVPmg6PwxL4WvXey5u76X"/>
        </correspContext>
        <correspAction xml:id="i-BSAKDtfLekVivrgVrDcmTw" type="submitted">
          <date when="2023-09-29"/>
          <time when="16:27:55"/>
        </correspAction>
        <correspAction xml:id="i-uK53mUPPaFuRhpyupiU5a" type="reviewed">
          <date when="2023-09-29"/>
          <time when="18:05:25"/>
        </correspAction>
        <correspAction xml:id="i-DxSUwefzWsR6p54Kut1tnw" type="referred">
          <date when="2023-10-17"/>
        </correspAction>
        <correspAction xml:id="i-6n5xNQ4bAmtNpyqCQxdwkT" type="assigned">
          <date when="2024-04-03"/>
          <time when="16:49:53"/>
        </correspAction>
        <correspContext corresp="i-6n5xNQ4bAmtNpyqCQxdwkT">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-QWn9wtFACNe9iajTSHi1xw" type="behandlas_i"/>
        <correspContext corresp="i-QWn9wtFACNe9iajTSHi1xw">
          <ref type="uppgift">2023/24:KU13</ref>
          <ref type="ref_dok_id">HB01KU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU13</ref>
          <ref type="ref_dok_titel">Fri- och rättigheter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A5jNSqWk6vTEBigpD5xrku" type="behandlas_i"/>
        <correspContext corresp="i-A5jNSqWk6vTEBigpD5xrku">
          <ref type="uppgift">2023/24:KU15</ref>
          <ref type="ref_dok_id">HB01KU15</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU15</ref>
          <ref type="ref_dok_titel">Kommunala och regionala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:469 av Matheus Enholm m.fl. (SD)
          Några kommunala frågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GqKUa83fsJsjwCE3p1JURo">
            Förslag till riksdagsbeslut
          </head>
          <list>
            <item xml:id="i-9sdCzSqKwGfDbhuVxgmiZW" sortKey="Yrkande 1">
              Riksdagen ställer sig bakom det som anförs i motionen om kommunal
              verksamhet och tillkännager detta för regeringen.
            </item>
          </list>
          <list>
            <item xml:id="i-NmRy2vx13yEKwXtuXmf2uB" sortKey="Yrkande 2">
              Riksdagen ställer sig bakom det som anförs i motionen om ett
              tydligare förbud mot otillbörlig särbehandling på grund av politisk
              åskådning vid anställning inom offentlig kommunal och regional
              verksamhet och tillkännager detta för regeringen.
            </item>
          </list>
          <list>
            <item xml:id="i-STwvbrN8M5GbWQp9AfXziw" sortKey="Yrkande 3">
              Riksdagen ställer sig bakom det som anförs i motionen om oppositionens
              inflytande över och insyn i den ekonomiska förvaltningen och tillkännager
              detta för regeringen.
            </item>
          </list>
          <list>
            <item xml:id="i-7zHCgeWsdrze4nySGZ4GbU" sortKey="Yrkande 4">
              Riksdagen ställer sig bakom det som anförs i motionen om att
              utreda hur folkviljan kan få bättre genomslag inom kommunalpolitiken
              avseende politiska vildar och tillkännager detta för regeringen.
            </item>
          </list>
          <list>
            <item xml:id="i-WUkrGFAkXxEMSD34dE56xB" sortKey="Yrkande 5">
              Riksdagen ställer sig bakom det som anförs i motionen om att
              stärka minoritetsskyddet och tillkännager detta för regeringen.
            </item>
          </list>
          <list>
            <item xml:id="i-7YYReJTg2bUpfP4X6asT7p" sortKey="Yrkande 6">
              Riksdagen ställer sig bakom det som anförs i motionen om kommunala
              folkomröstningar och tillkännager detta för regeringen.
            </item>
          </list>
          <list>
            <item xml:id="i-LpKzJKyaS6cztsh956CG54" sortKey="Yrkande 7">
              Riksdagen ställer sig bakom det som anförs i motionen om styrelsernas
              och nämndernas ansvarsfördelning och tillkännager detta för regeringen.
            </item>
          </list>
          <list>
            <item xml:id="i-SMpnVimoFnfXHHSiNZnh6x" sortKey="Yrkande 8">
              Riksdagen ställer sig bakom det som anförs i motionen om förtroendevaldas
              rätt till insyn och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-9xRCYfnRWwjXxCdfEjG3Pw" type="h1">
            Motivering
          </head>
          <p xml:id="i-ZM2EX9PQJVinRdhg7UqNp">
            Den konservativa idétraditionen utgår från principen om små och
            noggrant övervägda förändringar över tid. Utvecklingen under de
            senaste allmänna valen påvisar att det föreligger ett visst reformbehov
            i vissa frågor kopplade till den kommunala demokratin. Detta är
            förslag som på den nationella socialkonservatismens grunder syftar
            till att stärka den lokala folkviljan.
          </p>
          <head xml:id="i-8ypDmHJGLhxzDeWuZ7D9zw" type="h2">
            Kommunal verksamhet med ansvar för de gemensamma resurserna
          </head>
          <p xml:id="i-T3WnDiXaWk1NPigY63nW7X">
            För Sverigedemokraterna är det grundläggande att de gemensamma
            kommunala och regionala resurserna i första hand skall gå till
            kärnverksamheterna. Skola, förskola och äldreomsorg är exempel
            på kommunernas kärnverksamhet och på dessa ska den större delen
            av kommunernas tillgängliga skattemedel fokuseras. Av kommunallagen
            framgår att kommunerna skall ha en god ekonomisk hushållning och
            skall förvalta sina medel på ett sådant sätt att krav på god avkastning
            och betryggande säkerhet kan tillgodoses. Kommunens invånare,
            tillika skattebetalare, skall aldrig förvandlas till ofrivilliga
            risk­kapitalister genom att politiker investerar pengar i osäkra
            ekonomiska projekt som sedan riskerar att bli förlustaffärer.
            Under senare år finns det många exempel på kommuner som investerat
            i vindkraftsparker, biogasanläggningar och andra typer av verksamheter
            som ur ett ekonomiskt perspektiv är riskfyllda. Den kommunala
            skuld­sättningen har även skenat under 10-talet och i Kommuninvest
            senaste rapport var kommunernas låneskuld uppe i 799 miljoner
            kronor. Trenden är dessutom att skulden ökar och till 2024 förväntas
            kommunernas skuldkvot uppgå till 15 procent av BNP.
          </p>
          <p xml:id="i-R5U2YDaDdHkufdEbAmTRso">
            För de kommuner eller regioner som önskar göra investeringar
            i verksamheter eller kommunala bolag, som ligger utanför kärnverksamheterna,
            bör utgångspunkten vara att det inte skall bli någon ekonomisk
            förlust för kommunen eller regionens invånare. En riskanalys bör
            vid varje sådant projekt utföras, och hinder bör föreligga i sådant
            fall att en sådan analys är alltför riskfylld.
          </p>
          <head xml:id="i-PRHEBCtd6ZmKXEg4dtWUPo" type="h2">
            Kommunala myndigheter med dess förvaltningar
          </head>
          <p xml:id="i-7a1xTbgpmzX9qggYq9nJ6H">
            Regeringsformens 1 kap, 9 § stadgar att domstolar samt förvaltningsmyndigheter
            och andra som fullgör offentliga förvaltningsuppgifter i sin verksamhet
            skall beakta allas likhet inför lagen samt iaktta saklighet och
            opartiskhet. Trots att information om vad regeringsformen föreskriver
            säkerligen ingår i nyanställdas introduktionsutbildning vid anställning
            inom kommunal förvaltning, är myndighetsaktivism tyvärr alltför
            vanligt förekommande inom förvaltningarna. Ovanstående kan exempelvis
            yttra sig som beaktandet av politisk hemvist vid nyanställning,
            aktivt motarbetande av byggnation eller motsvarande utifrån uppenbara
            egenintressen, eller oskäligt gynnande av vissa grupper av kommuninvånare,
            såsom nyanlända, med avseende på tillgången till den kommunala
            välfärden.
          </p>
          <p xml:id="i-B4DqK67AUKbcSUT53wfScz">
            I och med tjänstemannaansvarets avskaffande 1976 leder olika
            former av missbruk av rollen som tjänsteman inte längre till rättslig
            prövning annat än för myndighets­utövning mot den enskilde. I
            vissa fall kan det leda till en intern prövning inom myndig­heten.
            Detta är ingen transparent process och har inte samma normbildande
            effekt som straffpåföljder. När det gäller den gemensamma, allmänna
            sektorn stipuleras det uttryckligen i både FN:s deklaration för
            mänskliga rättigheter samt europakonventionen om mänskliga rättigheter
            att politisk diskriminering inte får förekomma, vare sig i myn­dighetsutövning
            mot den enskilde eller i anställningsförfarandet gällande en offentlig
            tjänst. Svensk rätt saknar emellertid en uttrycklig och adekvat
            formulering om förbud mot diskriminering på politisk grund vid
            anställningsförfaranden.
          </p>
          <p xml:id="i-RQcGpRdDeeYYRnM3EgBZjt">
            En chef eller rektor som nekat anställning med hänvisning till
            ”värdegrunden” kan därför utan risk för rättsliga konsekvenser
            fortsätta med detta, dels då tjänstemanna­ansvaret är borttaget
            för annat än myndighetsutövning och dels då politisk diskrimi­nering
            inte ingår som diskrimineringsgrund i diskrimineringslagen.
          </p>
          <p xml:id="i-CpmNr7ZLK7JP7iKiUoMBVX">
            Detta förhållande, där någon riskerar att inte komma ifråga för
            en offentlig tjänst på grund av att denne har ”fel” åsikter, är
            ett förfarande som inte hör hemma i ett demo­kra­tiskt och modernt
            samhälle. Det är orimligt att en stor del av befolkningen skall
            behöva känna rädsla för att deras politiska engagemang resulterar
            i karriärsskadliga konsekvenser.
          </p>
          <p xml:id="i-HvBazCqxAxE6hMFAtdwMeN">
            Därför vill Sverigedemokraterna uppdatera svensk lagstiftning
            och införliva FN:s deklaration om mänskliga rättigheter och Europakonventionen
            mer ordagrant avseende politisk diskriminering inom det offentliga.
            Förutom att i regeringsformen införa att det allmänna skall motverka
            och förbjuda politisk diskriminering under vissa omständig­heter
            bör det utredas hur skyddet mot politisk diskriminering kan säkerställas
            vid anställningar på lokal och regional nivå.
          </p>
          <head xml:id="i-4vxAeFACZFqdhy2cAxPddA" type="h2">
            Oppositionens inflytande och insyn i den ekonomiska förvaltningen
          </head>
          <p xml:id="i-mgQUsKdnistbctaELY4WQ">
            Vissa kommuner har genom att låta oppositionen i kommunfullmäktige
            utse lekmanna­revisorer bidragit till bättre ekonomisk öppenhet
            och transparens. På så sätt undviks risken att majoriteten utser
            granskande revisorer från de egna politiska leden, som således
            riskerar bli mer förlåtande i sin granskning.
          </p>
          <p xml:id="i-EqqiEEhKjB1UQyvdh8unyu">
            En annan möjlighet är att lagfästa oppositionens rätt att tillsätta
            majoriteten av revisionen. Vilken ordning som är lämpligast bör
            utredas, men utgångspunkten skall vara att säkerställa och stärka
            oppositionens granskande roll. Det blir då en garanti för att
            de partier som inte sitter i det politiska styret ges ökad insyn
            i den löpande ekonomin, utöver de professionella revisorerna.
          </p>
          <head xml:id="i-UQDiydQxj5oNAwefTvftFD" type="h2">
            Tomma stolar och politiska vildar
          </head>
          <p xml:id="i-G7YnonKPWgkZgdYc3X3L97">
            Nuvarande regler medför begränsade möjligheter för partierna
            att efter ett val hantera avhopp av politiska företrädare. Detta
            är en ordning som riskerar att leda till lägre väljarrepresentativitet
            och potentiellt tomma stolar.
          </p>
          <p xml:id="i-Cevzz8USWZPnkzLLeGbptN">
            Sverigedemokraterna vill med anledning av detta utreda hur mandaten
            tydligare kan knytas till de politiska partierna. Politiska vildar
            skall därför, även om de väljer att kvarstanna i fullmäktige,
            kunna bli av med sitt uppdrag i de nämnder, styrelser och stiftelser
            där berört parti finns representerat.
          </p>
          <head xml:id="i-BPNZQ3V9nKWEqTmMZTrcEf" type="h2">
            Ett stärkt minoritetsskydd
          </head>
          <p xml:id="i-FXwsbTceXVznAREh2QtE1w">
            En viktig princip är att de politiska partier som blivit invalda
            i fullmäktige måste få så god insyn och kunna vara så delaktiga
            i det politiska arbetet som möjligt. I praktiken handlar det utöver
            partistöd och politiska tjänster också om att kunna deltaga i
            nämnd­ernas och styrelsens arbete. Tyvärr finns det exempel på
            kommuner som efter att val­resultatet är fastställt minskat antalet
            platser i såväl nämnder som styrelser enbart för att hålla vissa
            partier borta från insyn. Ett sådant agerande är odemokratiskt.
            De politiska partierna behöver ha spelreglerna klara för sig innan
            ett val. Genom kommunallagen finns det fortsatt risk för att en
            majoritet, genom ändringar av antalet platser i nämnder och styrelse
            efter ett val, minimerar inflytandet från ett eller flera partier.
            Det bör även i detta avseende finnas någon form av minoritetsskydd
            för att säkerställa en fungerande insyn även för de partier som
            hamnar utanför samverkan i fullmäktige.
          </p>
          <p xml:id="i-XcEg3ap6g2FNz5ajE9sua1">
            Ett verktyg som kan användas av en opposition som anser att ett
            ärende borde utredas ytterligare är återremiss. Ett vanligt förekommande
            problem vid återremiss har varit att ärendet skickas tillbaka
            till fullmäktige utan att några ytterligare konkreta beredningsåtgärder
            vidtas. Som regel följer tydliga uppmaningar eller instruktioner
            om vilka ytterligare utredningsåtgärder oppositionen önskar vidta
            med en återremiss. Enligt förarbetena till nuvarande kommunallag
            förtydligades att ”Återremiss innebär att ärendet kompletteras
            med ytterligare beslutsunderlag innan beslutet kan fattas. Ärendet
            skickas då tillbaka till beredande organ, som kan vara en nämnd,
            en fullmäktigeberedning, eller styrelsen.” Ett exempel på vanligt
            förekommande krav från oppositionen är att ett ärende saknar konsekvensanalys.
            Det bör således införas ett starkare minoritetsskydd, exempelvis
            genom att införa någon form av minimiregler för hur de instruktioner
            som ges vid en återremiss skall åtlydas innan ärendet får skickas
            tillbaka till fullmäktige för avgörande. Samtidigt får inte regelverket
            bli för strikt och långtgående, då detta skulle riskera leda till
            oproportionerligt ökad arbetsbelastning och byråkrati för kommuner
            och regioner.
          </p>
          <p xml:id="i-GZdThCT9eNsh5PqD3GbGKQ">
            Gällande interpellationsinstrumentet skall det betraktas som
            ett verktyg för minori­teten att kunna ställa frågor och söka
            svar av den styrande politiska ledningen. Därför bör det säkerställas
            att det finns ett mycket starkt minoritetsskydd gällande interpella­tioner.
            En möjlighet kan vara att det bör krävas att fem sjättedelar av
            fullmäktige röstar emot att en interpellation skall få ställas
            för att så skall bli fallet.
          </p>
          <head xml:id="i-W7HeW7Fk9wc5H5TedUb9R5" type="h2">
            Stärkt kommunal demokrati
          </head>
          <p xml:id="i-PrXsxca2MvykfTh4VUYrqV">
            Kraven för att få till stånd en kommunal folkomröstning är för
            högt ställda. Gränsen för hur stor andel av en kommun eller en
            regions invånare som behöver underteckna för att få till stånd
            ett folkinitiativ behöver sänkas. Det vore samtidigt rimligt att
            utreda andra möjligheter än de som idag föreskrivs och som i praktiken
            innebär att namninsamlingen måste ske manuellt på papper, såsom
            att möjliggöra digitala namninsamlingar där legitimering med hjälp
            av till exempel bank-id är möjlig. Vissa kommuners begränsade
            förutsättningar att värna it-säkerhet och kostnaderna det skulle
            medföra för många mindre kommuner att tillhandahålla digitala
            lösningar, bör självklart också tas i beaktning av en sådan utredning.
            I övrigt utvecklar Sverigedemokraterna sin syn på folkomröstningar,
            medborgarinitiativ och ett utvecklat röstningsförfarande i en
            annan motion.
          </p>
          <p xml:id="i-R7a6fGYhCTVJSqQPpaHkKy">
            Sverigedemokraterna ställer sig även positiva till ett tydligare
            och mer demokratiskt regelverk för kommundelningar. Tullinge stoppades
            exempelvis 2014 från att bilda en egen kommun av Botkyrkas kommunstyrelse,
            trots att Tullingeborna ställt sig positiva till en delning med
            två tredjedelars majoritet. Principiellt bör makten finnas så
            nära folket som möjligt, oavsett om det gäller lokal, nationell
            eller europeisk nivå. Av de skäl som anförs ovan anser Sverigedemokraterna
            att det som huvudregel inte bör vara möjligt att stoppa en kommundelning
            om detta är emot viljan hos en majoritet av invånarna, i den del
            av kommunen som vill bryta sig loss, under förutsättning att detta
            är rimligt med hänsyn till befolkningsunderlag och geografi.
          </p>
          <head xml:id="i-VTQ3SaQ85AG9phXPrb2BXw" type="h2">
            Styrelsernas och nämndernas ansvarsfördelning
          </head>
          <p xml:id="i-MYE8aSshs2oTPjT21ttA8A">
            Kommunallagen föreskriver sedan 2017 att fullmäktige skall få
            en möjlighet att bestämma att styrelsen skall kunna fatta beslut
            om särskilt angivna förhållanden som rör andra nämnders verksamhet.
            I likhet med vad ett flertal remissinstanser har anfört, bör en
            sådan förändring av tidigare regler anses medföra ett otydligt
            ansvarsutkrävande. Det bör också framhållas att nämnderna i flertalet
            fall besitter bättre kunskap inom sina respektive ansvarsområden
            än styrelsen, som har en mer samordnande funktion. Således riskerar
            denna ordning att leda till att beslut fattas på illa underbyggd
            grund. Sverige­demokraterna anser därför att denna ändring bör
            reverseras.
          </p>
          <head xml:id="i-FzoDAmvmzVXmysYaqDo5k6" type="h2">
            Förtroendevaldas rätt till insyn
          </head>
          <p xml:id="i-VPtkh9N1KCrJqfUy8rAhe7">
            Merparten av de besluts som fattas i en kommun sker på delegation.
            Med ett delegations­beslut bör det alltid följa en återrapporteringsplikt
            till nämndens ledamöter samt regler som säkerställer förbättrad
            tydlighet. Det finns flera skäl till detta.
          </p>
          <p xml:id="i-GGVpr5x4ezVyzRJ1iMbt7v">
            Ett sådant skäl är att flera kommuner valt att delegera politiskt
            känsliga beslut om exempelvis placeringar på HVB-hem och dylikt
            till ordförande, presidium eller tjänste­män samtidigt som man
            varit väldigt sparsam med att redogöra för ärendets hantering
            i nämnden. Detta agerande riskerar att en nämndledamot blir ovetande
            om beslut som fattats. När vederbörande ifrågasätter hur och med
            vilket stöd beslutet fattats över nämn­dens huvud hänvisas ofta
            till något relativt otydligt delegationsbeslut, som vid en snabb
            genomläsning kunde tolkas som harmlöst. Denna ordning är inte
            hållbar, och undermi­nerar uppenbarligen förtroendevaldas rätt
            till insyn i den kommunala verksamheten.
          </p>
        </div>
        <div type="motSignatures">
          <list>
            <item xml:id="i-SeEQdrRC2HopLiw3b78opF" who="i-EbEcnmS256rQwq3q9xVfku">
              Matheus Enholm (SD)
            </item>
            <item xml:id="i-6sSCX5oioHiAvQRJyDDLVE" who="i-KUF4FkauEZJFRehwwwUsgF">
              Fredrik Lindahl (SD)
            </item>
            <item xml:id="i-EeuspwKRYxm8t1tAMpgSsq" who="i-V7UFodKLft3oP8S6c3GFzd">
              Lars Andersson (SD)
            </item>
            <item xml:id="i-FreSS6WyFefCzv8LkyuVNG" who="i-ThVPmg6PwxL4WvXey5u76X">
              Victoria Tiblom (SD)
            </item>
          </list>
        </div>
      </div>
    </body>
  </text>
</TEI>
