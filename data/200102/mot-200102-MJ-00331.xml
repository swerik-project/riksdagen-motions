<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0331/mot_200102_MJ_0331-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            28
          </p>
          <p>
            2001/02 mnr: MJ331 pnr: m1409
          </p>
          <p>
            Motion till riksdagen 2001/02:MJ331
          </p>
          <p>
            av Jan-Evert Rådhström och Cristina Husmark Pehrsson (m)
          </p>
          <p>
            Blyammunition
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om enhetliga regler för blyad ammunition inom
            EU. 2. Riksdagen tillkännager för regeringen som sin mening vad
            i motionen anförs om dispensmöjligheter för fältskytte.
          </p>
          <p>
            Motivering
          </p>
          <p>
            Riksdagen har beslutat, (1998/99:MJUG6), om att förbjuda blyhagel
            vid all jakt och i stort sett allt skytte. Från årsskiftet stoppades
            blyhagel vid skytte och jakt i våtmarker. Blykulor kommer från
            2008 att få användas vid målskytte endast om det finns särskilda
            miljökulfång i vilka kulorna samlas upp. Miljökulfång är en orealistisk
            lösning vid fältskytte och vid större tävlingar. Fältskytte sker
            vid tillfälliga stationer i terräng mot olika mål på olika avstånd.
            Att bära ut hundratals tunga kulfång i terrängen och montera dem
            där är inte möjligt. Miljöministern svarade i november förra året
            på en interpellation som gällde blyammunition för tävlingsskytte.
            I det svaret sade sig miljöministern ha uppmärksammat att ett
            förbud mot blyad ammunition skulle kunna innebära problem för
            vissa tävlingsskyttegrenar. ”Min avsikt är att se till att inte
            någon tävlingsskyttegren försvinner”, svarade då ministern. u
            verkar det ändå som regeringen är på väg att åtminstone låta grenen
            fältskytte försvinna. Detta utan att det egentligen finns forskning
            som stöder att bly i naturen innebär någon miljöfara. Eftersom
            dessutom fältskytte är en
          </p>
          <p>
            internationell tävlingsgren vore det rimligt att lagstiftning
            och regler inom detta område harmoniserades inom EU innan Sverige
            fattar några egna beslut. Om regeringen framhärdar i sin avsikt
            att förbjuda all blyad ammunition från 2008 måste det ändå finnas
            en möjlighet till dispens för fältskytte, eljest försvinner denna
            tävlingsgren i strid mot miljöministerns löften.
          </p>
          <pb facs="riksdagen-motions-pdf/data/200102/mot_200102_MJ_0331/mot_200102_MJ_0331-0002.pdf"/>
          <p>
            2001/02:MJ331
          </p>
          <p>
            Stockholm den 4 oktober 2001
          </p>
          <p>
            Jan-Evert Rådhström (m) Cristina Husmark Pehrsson (m)
          </p>
          <p>
            29
          </p>
        </div>
      </div>
    </body>
  </text>
</TEI>
