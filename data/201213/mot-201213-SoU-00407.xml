<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-SoU-00407">
  <teiHeader>
    <fileDesc>
      <titleStmt>
        <title>Förbjud alkoholreklamen</title>
        <author corresp="i-9nQnnjEYdDqQdpqWHaTczL i-UT1ponddSVxoVpn779syr7">av Per Lodenius och Solveig Zander (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förbjud alkoholreklamen</title>
          <idno type="rdwebb">H002So407</idno>
          <rs type="number">So407</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H002So407/text</ref>
          <ref type="dokument_url_html">http://data.riksdagen.se/dokument/H002So407</ref>
          <ref type="dokumentstatus_url_xml">http://data.riksdagen.se/dokumentstatus/H002So407</ref>
          <ref type="doc">http://data.riksdagen.se/fil/161F29CB-295F-42C3-983A-8C5C01BB042D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9nQnnjEYdDqQdpqWHaTczL</idno>
            <name>Per Lodenius</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-UT1ponddSVxoVpn779syr7</idno>
            <name>Solveig Zander</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7BuGCuB1dUAEEYgkSnsb3m" type="signed"/>
        <correspContext corresp="i-7BuGCuB1dUAEEYgkSnsb3m">
          <note type="signatory" corresp="i-9nQnnjEYdDqQdpqWHaTczL"/>
          <note type="signatory" corresp="i-UT1ponddSVxoVpn779syr7"/>
        </correspContext>
        <correspAction xml:id="i-PvLzLyyA2yRdSTz1ywQNf9" type="numbering">
          <date when="2012-10-05"/>
        </correspAction>
        <correspAction xml:id="i-LHSx7t6bRveyKUSeuQGauD" type="submission">
          <date when="2012-10-04"/>
        </correspAction>
        <correspAction xml:id="i-9dZy8vDccymYN3rY4Xmq2w" type="transfer">
          <date when="2012-10-03"/>
        </correspAction>
        <correspAction xml:id="i-CpG9VcA7mbW4ZDEWu6h8io" type="assigned"/>
        <correspContext corresp="i-CpG9VcA7mbW4ZDEWu6h8io">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7f8H19Nm6m9V9iuYAyrbtq" type="motHeader"/>
      <div xml:id="i-KgFUzaa6YLzHcEnUWoeDmz" type="motBody">
        <div xml:id="i-9CosLtKZc3iEjNRJa1q18B" type="motProposal" subtype="förslag">
          <head xml:id="i-13PSgUqPW5DZk3aLE1Yf1v">
            Förslag till riksdagsbeslut
          </head>
          <p xml:id="i-TnpF3PhsAHofa5aeHR2A5w">
            Riksdagen tillkännager för regeringen som sin mening vad som
            anförs i motionen om att överväga möjligheterna att förbjuda alkoholreklam.
          </p>
        </div>
        <div xml:id="i-J6qzhhmERaoxCnuRb1fimC" type="motContent">
          <head xml:id="i-LbeiB68wj7MbLtdjF9SjVw" type="h1">
            Motivering
          </head>
          <p xml:id="i-WA61h92oPFibV1ccfinHWN">
            Alkoholreklam visar en bild av lyckliga människor som tycks njuta
            av alkohol utan några som helst negativa konsekvenser. I alkoholreklamen
            döljs allt negativt som alkoholen leder till. Faktum är att över
            23 miljoner EU-medborgare är beroende av alkohol och mer än 195
            000 EU-medborgare dör varje år på grund av alkohol. Samtidigt
            så lever drygt sju miljoner barn i EU i miljöer där alkohol missbrukas.
            Siffrorna talar sitt tydliga språk. Alkoholen skördar många offer
            i Europa. Det går inte att blunda för alkoholens skadeverkningar
            på människor. Alkoholen är ingen vanlig handelsvara. Förutom att
            den leder till många sorgliga livsöden bidrar den också till gigantiska
            kostnader i form av förlorad produktionskapacitet, förtidspensioneringar
            och sjukskrivningar.
          </p>
          <p xml:id="i-9JgvjguZb8mgMHwFYGxmwS">
            Ett vanligt argument i debatten om alkoholreklam har länge varit
            att den inte ökar drickandet utan enbart syftar till att höja
            ett märkes marknadsandel. Forskning visar dock att reklamen ökar
            främst ungas drickande och bidrar till att fler börjar dricka.
            I EU:s rådslutsatser från år 2009 står det till och med att man
            önskar att EU-kommissionen ska överväga ytterligare insatser för
            att skydda barn och ungdomar från alkoholrelaterade skador, inte
            minst när det gäller exponering av alkoholreklam. Forskningen
            om hur ungdomar påverkas av alkoholreklam visar också att ungdomars
            alkoholdebut påverkas samt att alkoholreklam får de ungdomar som
            redan dricker att öka sin konsumtion. Studierna visar också att
            det finns ett direkt samband mellan hur mycket reklam ungdomarna
            utsätts för och hur mycket de ökar sin konsumtion. Studien är
            gjord på uppdrag av EU:s Alcohol and Health Forum, en grupp bestående
            av intressenter i alkoholfrågan både från frivilligorganisationer
            och alkoholindustrin, som bildades i samband med att EU antog
            sin alkoholstrategi för ett par år sedan.
          </p>
          <p xml:id="i-7wAAxiwV8KmyDRf63zYbdw">
            Forskningen bekräftas i WHO:s europeiska strategi för att minska
            alkoholskador. Det framhålls av WHO att alkoholreklamens effekt
            på konsumenter, speciellt ungdomar, inte ska underskattas. De
            europeiska medlemsstaterna uppmuntras i strategin till att utveckla
            lagstiftning och skyddsmekanismer för att motverka alkoholreklamens
            skadeeffekter. Bland annat rekommenderas ett totalförbud av alkoholreklam.
            Det finns också ett starkt stöd för ett förbud mot alkoholreklam.
            Enligt en Sifoundersökning från 2010 tycker 8 av 10 svenskar att
            förbudet mot alkoholreklam i tv är bra. 78 % av Sveriges befolkning
            tycker att det är fel att svensk lagstiftning kringgås genom tv-sändningar
            av alkoholreklam från utlandet och enligt Eurobarometern anser
            77 % av EU:s befolkning att alkoholreklam som riktar sig till
            unga ska förbjudas i EU.
          </p>
          <p xml:id="i-4ppG4frgin58NzM5XzBnZP">
            Före 2003 var det inte tillåtet med alkoholreklam i Sverige.
            Som en följd av det uppmärksammade Gourmetfallet försvann det
            svenska totalförbudet mot alkoholreklam och nya regler infördes
            i maj 2003. Förbudet var ett mycket viktigt alkoholpolitiskt verktyg
            som nu var borta. Alkoholreklamförbudet som infördes och som gäller
            än idag innebär att det inte är tillåtet att införa reklam för
            alkoholdrycker som innehåller mer än 15 volymprocent alkohol.
            I och med denna förändring påbörjades en liberalisering av alkoholreklamreglerna
            och trots att nya regler infördes 1 januari 2005 för att begränsa
            marknadsföringen av alkohol till konsumenter, är reglerna fortfarande
            mycket generösa. Alkoholreklamen i Sverige har dessutom ökat markant
            de senaste åren. Bara från år 2008 till år 2011 ökade investeringarna
            i alkoholreklam från 369 miljoner kronor till ca 837 miljoner
            kronor, en ökning med ca 127 %. Ungefär hälften av all alkoholreklam
            i Sverige idag sänds på tv trots att alkoholreklam på tv och radio
            är förbjudet i Sverige. Alkoholindustrin har hittills lyckats
            kringgå svensk lagstiftning genom att sända sin reklam från Storbritannien.
          </p>
          <p xml:id="i-9SFAvuLwUWzET8d6oQtpfC">
            En ny, och ännu oreglerad, mediekanal för alkoholindustrins marknadsföring
            är sociala medier. Att notera i sammanhanget är att 95 % av Sveriges
            ungdomar mellan 16 och 25 år idag är aktiva på sociala medier.
            Alkoholreklamen tar sig nya former på internet och bygger relationer
            med sina konsumenter genom att använda sig av interaktiva metoder.
          </p>
          <p xml:id="i-AW3QKpRKiPYjsJrcNAF4Y2">
            Sverige behöver i EU driva frågan att varje medlemsland självt
            ska få avgöra om det vill förbjuda alkoholreklam med hänsyn till
            folkhälsan. Alla former av alkoholreklam bör också förbjudas i
            Sverige.
          </p>
        </div>
        <div xml:id="i-6ePKe4M8rdTWuMwEs6VjKd" type="signatureBlock">
          <list xml:id="i-NM4VFKEg1HtmJCW5WnRXj5">
            <item xml:id="i-87jRvep5CgiYWZNS5C1JGU" who="i-9nQnnjEYdDqQdpqWHaTczL" type="signature">
              Per Lodenius (C)
            </item>
            <item xml:id="i-LVkwVuM72ByVHtKBBG4vdA" who="i-UT1ponddSVxoVpn779syr7" type="signature">
              Solveig Zander (C)
            </item>
          </list>
        </div>
      </div>
    </body>
  </text>
</TEI>
