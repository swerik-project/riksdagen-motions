<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941__fk__167/mot_1941__fk__167-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 167. 5
          </p>
          <p>
            Nr 167.
          </p>
          <p>
            Av herr Löfvander m. fl., om viss ändring av gällande bestämmelser
            rörande arrendevillkor för krono- och andra av det allmänna ägda
            arrendehemman.
          </p>
          <p>
            Gällande system i fråga om arrenden, erlagda för krono- och ecklesiastika
            hemman, utgör resultatet av en kompromiss i riksdagen mellan olika
            intres- sen. Från vissa håll förordades enbart kontantarrende,
            medan andra funno det skäligt att arrendet skulle utgå in natura
            enligt markegångstaxan. Kompromissen innebar att vid tiden för
            arrendesättningen det för egen- domen utgående arrendet delades
            i två hälfter. Den ena hälften bestämdes skola erläggas med visst
            fastställt kontantbelopp, medan den andra skulle utgå i överensstämmelse
            med för tillfället rådande markegångspriser å vissa mängder angivna
            produkter. Under normala tider med någorlunda fasta och mer ordinära
            produktions- förhållanden synas icke allt för starka erinringar
            vara att göra emot syste- met. Det innebär ju även en viss garanti
            för arrendets avvägning med hän- syn till hastiga växlingar, som
            kunna förekomma i fråga om penningvärdet. Om jordbruket drabbas
            av missväxt, som reducerar skörderesultatet men kommer värdet
            av de produkter det gäller att springa i höjden, uppstår emellertid
            därav för arrendatorerna en fullständigt ohållbar situation. Det
            dåliga skördeutfallet under 1940 har på många håll skapat just
            ett sådant, fullständigt ohållbart läge. Det ekonomiska resultatet
            har för kanske de flesta starkt försämrats, då skörden blivit
            liten men omkostnaderna i många hänseenden stegrats. Här- till
            kommer den förhöjning av arrendet under så tryckta tider, som
            blivit följden av att under statsmakternas medverkan priserna
            på de produkter, efter vilka arrendebeloppet beräknats, tillåtits
            att stiga. Situationen är uppenbarligen en helt annan än som skulle
            föreligga vid förhöjda priser och normal skörd. Det förefaller
            skäligt att påfordra att staten såsom jordägare visar för- ståelse
            i fråga om de av tidsläget vållade svårigheterna. Rimliga skäl
            tala för att vid uppenbar missväxt, som försämrar det eko- nomiska
            resultatet för arrendatorn samt förrycker normerna i fråga om
            det s. k. naturaarrendet, brukare av krono- och andra av det allmänna
            ägda arrendehemman skola tillerkännas rätt att påfordra att få
            utgöra arrendet helt i pengar och med dubbla beloppet av den enligt
            kontraktet kontant utgående hälften av arrendet. Med hänvisande
            till vad sålunda anförts hemställes,
          </p>
          <pb facs="riksdagen-motions-pdf/data/1941/mot_1941__fk__167/mot_1941__fk__167-002.pdf"/>
          <p>
            Motioner i Första kammaren, Nr 167.
          </p>
          <p>
            att riksdagen ville besluta sådan ändring av bestämmel- serna
            rörande arrendevillkoren för krono- och andra av det allmänna
            ägda arrendehemman, varigenom vid miss- växt modifikationer i
            fråga om arrendet medgivas på sätt i motionen anförts.
          </p>
          <p>
            Stockholm den 23 januari 1941.
          </p>
          <p>
            Axel Löfvander. Ivar Persson. Allan Holstenson.
          </p>
          <p>
            Erik von Heland. Joh: Friggeråker.
          </p>
        </div>
      </div>
    </body>
  </text>
</TEI>
