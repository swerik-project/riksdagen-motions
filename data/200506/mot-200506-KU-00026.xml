<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00026">
  <teiHeader>
    <fileDesc>
      <titleStmt>
        <title>med anledning av prop. 2005/06:173 Översyn av personuppgiftslagen</title>
        <author corresp="i-UnkrZ3NAvoWXY6Krxbkudq">av Tobias Krantz m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2005/06:173 Översyn av personuppgiftslagen</title>
          <idno type="rdwebb">GT02K26</idno>
          <rs type="number">K26</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K26/text</ref>
          <ref type="dokument_url_html">http://data.riksdagen.se/dokument/GT02K26</ref>
          <ref type="dokumentstatus_url_xml">http://data.riksdagen.se/dokumentstatus/GT02K26</ref>
          <ref type="doc">http://data.riksdagen.se/fil/E4F919BE-503F-413A-9789-258701BBCF00</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-CwVjNqMneZm6zhJTP798e5</idno>
            <name>Helena Bargholtz</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5mCNR14uHvv52trDLMjsrH"/>
        <correspContext corresp="i-5mCNR14uHvv52trDLMjsrH">
          <ref>Proposition 2005/06:173</ref>
        </correspContext>
        <correspAction xml:id="i-KR9pAAv4S6P5fXPPJwdKYr" type="signed"/>
        <correspContext corresp="i-KR9pAAv4S6P5fXPPJwdKYr">
          <note type="signatory" corresp="i-UnkrZ3NAvoWXY6Krxbkudq"/>
          <note type="signatory" corresp="i-CwVjNqMneZm6zhJTP798e5"/>
          <note type="signatory" corresp="i-BijAhigzcR1MHdRoo4YtH5"/>
        </correspContext>
        <correspAction type="referral" xml:id="i-79FyGzu2NcbmVdvgbgZzm4">
          <date when="2006-04-07"/>
        </correspAction>
        <correspAction type="dismissal" xml:id="i-GP5iPaFqCvRcTgyoy4geUE">
          <date when="2006-04-06"/>
        </correspAction>
        <correspAction type="dismissal" xml:id="i-Fv83CHvSPyJ3crco98tX6s">
          <date when="2006-04-06"/>
        </correspAction>
        <correspAction type="submission" xml:id="i-EFKQomybZHKDeLirCy1GB3">
          <date when="2006-04-05"/>
        </correspAction>
        <correspAction type="assigned" xml:id="i-RmjQp7UAJGoHJktJE89So4"/>
        <correspContext corresp="i-RmjQp7UAJGoHJktJE89So4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_26/mot_200506_K_26-0001.pdf"/>
      <div type="motHeader" xml:id="i-h8HFUkZD3mZ3rQBSU4gAb">
        <div type="motTitle" xml:id="i-C2zaLhw4xwnXGs5qVkeDVs"/>
        <div type="motSubmissionInfo" xml:id="i-FXvZaNPW84ftXF8JYTrjFU"/>
      </div>
      <div type="motBody" xml:id="i-APxBF6j9jjwAxGxA7sMPJB">
        <div xml:id="i-YMWGkBR23J37KW3cqTAwj8">
          <p xml:id="i-MC3YDNaDQWxJWV1RsFQV5C">
            2005/06 mnr: K26 pnr: fp1329
          </p>
          <p xml:id="i-6KGrya4CbDmDRHefNJUF7E">
            Motion till riksdagen 2005/06:K26
          </p>
          <p xml:id="i-56ry7zFr66wPcpa6hPDnCb">
            av Tobias Krantz m.fl. (fp) med anledning av prop. 2005/06:173
          </p>
          <p xml:id="i-VTSSNn9fMi4Pp4oo4a3tC">
            Översyn av personuppgiftslagen
          </p>
          <p xml:id="i-5Q8Xga4V9XTM67tbK8X7E4">
            Förslag till riksdagsbeslut
          </p>
          <p xml:id="i-PAqjyp2q9sSUfH1peFsKue">
            1. Riksdagen tillkännager för regeringen som sin mening vad i
            motionen anförs om fortsatta ansträngningar att förmå EG-kommissionen
            att ändra personuppgiftsdirektivet i enlighet med tidigare riksdagsbeslut.
            2. Riksdagen tillkännager för regeringen som sin mening vad i
            motionen anförs om att även &lt;sammanställningar med en = tydligt
            personuppgiftsanknuten struktur skall omfattas av missbruksregeln
            om sammanställningen fyller ett allmännyttigt ändamål som kan
            omfattas av informations- och yttrandefriheten. 3. Riksdagen tillkännager
            för regeringen som sin mening vad i motionen anförs om en Översyn
            av yttrandefrihetsgrundlagen i syfte att utöka dess tillämpning
            på webbpublicering.
          </p>
          <p xml:id="i-NeNUz6mjxqLX6ey5JCaMex">
            Inledning
          </p>
          <p xml:id="i-UJkrMXN5RTazBjw2dg5iAK">
            Folkpartiet välkomnar regeringens proposition om en översyn av
            personuppgiftslagen. Därmed närmar sig rättsläget äntligen den
            åsikt om tillämpningen som Folkpartiet haft sedan lagen infördes
            — och faktiskt längre än så. Balansen mellan yttrandefrihet och
            personlig integritet innebär en svår och i många fall juridiskt
            komplicerad balansgång. I en motion med anledning av regeringens
            proposition (1997/98:K17) skrev Folkpartiet:
          </p>
          <p xml:id="i-QLdBTgaCbhjtKBwqAk5nsx">
            Utgångspunkten att det är individen själv som bestämmer över
            sina personuppgifter och att uppgifter om den enskilde är en oupplöslig
            del av den personliga integriteten är en uppfattning som Folkpartiet
            hävdat under lång tid. Enligt vår uppfattning förutsätter ett
            intrång i den personliga integriteten synnerligen goda skäl. Ett
            sådant skäl är när den enskilde själv medger det, så kallat informerat
            samtycke. Ett annat skäl kan vara att det allmännas intressen
            kan ses överordnade den enskildes. I det senare fallet bör alltid
            finnas stöd i lag. Samtidigt är den svenska offentlighetsprincipen
            ett fundament i vår rättstradition som vi liberaler bejakar. Att
            hålla balansen mellan integritet för den enskilde och största
          </p>
          <pb facs="riksdagen-motions-pdf/data/200506/mot_200506_K_26/mot_200506_K_26-0002.pdf"/>
          <p xml:id="i-GgSmDJMmJddFvjLYH9Asgf">
            2005/06:K26
          </p>
          <p xml:id="i-NRqmbqJvx8Xg8j7hFUPBZz">
            möjliga offentlighet är svår. Intresset av att granska den offentliga
            makten kan ibland få vika för den enskildes rätt till integritet.
          </p>
          <p xml:id="i-TTYyFKcxKWD8ZTfhLWCRuN">
            Detta resonemang är fortfarande i högsta grad aktuellt. Sverige
            har en lång historia med tryck- och yttrandefrihet. Den restriktiva
            hållningen med personuppgifter som för oss kan förefalla vara
            av tämligen trivial natur kan därför kännas främmande. Det för
            individen avgörande är naturligtvis i första hand att uppgifter
            av känslig natur ska skyddas från att få en otillbörlig spridning.
            Men också relativt harmlösa uppgifter kan ibland, särskilt när
            verktygen för att sammanställa och analysera sådana uppgifter
            är kraftfulla, skapa en risk för att man får reda på oroande stora
            mängder information om en enskild individ. Vi talar ibland om
            en ”elektronisk skugga”. Sådan information skapas och lagras i
            mängder genom helt vardagliga händelser i vårt samhälle. Här måste
            individens integritetsbehov genom den snabba tekniska utvecklingen
            tillmätas en större vikt vid bedömningen av vilka uppgifter som
            kan vara känsliga. Information om bibliotekslån, resor eller inköp
            av varor är exempel på sådana uppgifter som sammanställt kan ge
            en obehagligt närgången bild av den enskilde. Därför är det t.ex.
            inte självklart att en sådan sak som ökad kameraövervakning av
            trafik i våra tätorter bör vara allmänt tillgänglig via t.ex.
            Internet, och det kan också leda till att enskilda förare kan
            identifieras vid olika tillfällen även om sådan information i
            bildform ännu inte kan vara omedelbart tillgänglig för automatisk
            behandlig. Rätten att röra sig fritt i samhället bör också förstås
            som en åtminstone i normalfallet rätt att röra sig anonymt. Även
            här finns det motiverade undantag, bl.a. med hänsyn till andras
            säkerhet och liknande. Men den snabbt växande mängden information
            och möjligheterna att tolka och söka i densamma är i sig ett potentiellt
            hot mot den personliga integritet vi lärt oss att ta för given
            i det öppna samhället. Med anledning av Integritetsskyddskommitténs
            arbete finns för närvarande ingen anledning att väcka några förslag
            med anledning av detta, men frågan bör tas på största allvar i
            den offentliga debatten.
          </p>
          <p xml:id="i-9kqTgnfdRX6rRfp91MHcMr">
            Yttrandefriheten och publicering av personuppgifter på Internet
          </p>
          <p xml:id="i-VjTbs48ZaPCErE3Yag3hmC">
            Möjligheten att publicera information, och även känsliga personuppgifter,
            på nternet har orsakat kollisioner mellan personuppgiftslagen
            (PUL) och den yttrandefrihet som svenskar vant sig vid att ta
            för given. Särskilt vid lagens införande, och innan de förändringar
            som genomförts sedan dess, uppstod stor örvirring om avvägningen
            mellan de båda. Den förvirringen råder ortfarande, men nu kanske
            också delvis till följd av att ändringarna — som naturligtvis
            var bra i sig — har bidragit till att göra innebörden i PUL oklar
            för många. Bilden av ett närmast totalt förbud som bl.a. underströks
            av några mycket uppmärksammade fall, t.ex. ett där en man som
            publicerade namnet på bankanställda som han ansåg fattat skadliga
            beslut utan att ta ansvar för
          </p>
          <pb facs="riksdagen-motions-pdf/data/200506/mot_200506_K_26/mot_200506_K_26-0003.pdf"/>
          <p xml:id="i-PoJyh9FPThRSrBghU4t27M">
            följderna tvingades ta bort uppgifterna, sitter ännu kvar i medvetandet
            hos många.
          </p>
          <p xml:id="i-92rqhUNBoNXF6HQ49Z53Wq">
            Sverige kan påverka EU
          </p>
          <p xml:id="i-LHodgmhetHvwU7c8APtkwA">
            Sedan dess har alltså lagen redan ändrats i ett par omgångar
            och även inom EU har arbetet med att förankra offentlighetsprincipen
            kommit längre, bl.a. genom att begreppet ”transparency” lyfts
            fram. Genom att det på längre sikt kommer till uttryck i alltfler
            rättsakter ökar möjligheterna att försvara den svenska offentlighetsprincipen
            om den skulle råka komma i konflikt med innehållet i enstaka EG-direktiv.
            Att regeringen alltså kommit så långt att man nu gör avsteg från
            den tidigare ordningen byggd på hanteringsmodellen är bra. Men
            det får inte innebära att arbetet med att påverka kommissionen
            att anta ett modifierat och moderniserat direktiv får avbrytas
            eller trappas ned när det kommit så här långt. I propositionen
            avsnitt 5.3 lämnas en redogörelse för hur arbetet fortskridit.
            Det lämnas dock inga garantier för att regeringen kommer att fortsätta
            det arbetet i framtiden. Därför menar Folkpartiet att riksdagen
            bör tillkännage för regeringen att det är väsentligt att detta
            arbete fortsätter.
          </p>
          <p xml:id="i-Ecwek2KenMwmH8xGH8GidL">
            Undantag även för databaser med allmännyttiga ändamål
          </p>
          <p xml:id="i-U6tUfixSoGhrYEC4NmdP3c">
            Det huvudsakliga innehållet i regeringens proposition är som
            sagt mycket bra. Att införa missbruksmodellen som norm för hanteringen
            av personuppgifter i icke strukturerade sammanhang är utmärkt.
            Därigenom omfattades de allra flesta former av löpande, publicerat
            material av journalistiskt eller kulturellt slag. Dock finns det
            fortfarande en del databaser vars innehåll är indexerat med en
            tydligt personuppgiftsanknuten struktur som enligt Folkpartiets
            mening inte bör omfattas av hanteringsmodellen. Det skulle kunna
            beskrivas som databaser med ett allmännyttigt ändamål, t.ex. att
            tillhandahålla uppgifter om offentliga personer eller andra personer
            som röner allmänt intresse. Ett exempel som kan nämnas är databaser
            över författare som innehåller biografiska och/eller bibliografiska
            uppgifter. Här är de rena personuppgifterna som t.ex. namn, födelse-
            och dödsår m.m. av väsentlig natur för att hitta annan information,
            t.ex. om vilka verk som publicerats eller deras innehåll. Det
            är med andra ord tveklöst så att det enligt regeringens förslag
            till definition bör falla under hanteringsmodellen. Det kan också
            finnas potentiellt känslig information i sådana sammanhang, som
            t.ex. uppgifter om författarens politiska åskådning m.m. Däremot
            anses det sällan vara en integritetskränkande uppgift att exempelvis
            säga att George Orwell (eller Eric Blair) var socialist, eftersom
            han öppet tog ställning för det under sin livstid. Men det kan
            naturligtvis också gälla uppgifter om sådant som författare inte
            alltid själv uppgett eller t.o.m. någon annans tolkning av vad
            en offentlig person gjort eller sagt. Däremot kan det anses att
            den som är
          </p>
          <p xml:id="i-P4691FL2ZSn6uQPqXxx1sz">
            2005/06:K26
          </p>
          <pb facs="riksdagen-motions-pdf/data/200506/mot_200506_K_26/mot_200506_K_26-0004.pdf"/>
          <p xml:id="i-YR1qT8n3GxtFMN2afAWrXW">
            2005/06:K26
          </p>
          <p xml:id="i-H7rSg6g4mMx5sfgRe17Snd">
            verksam i en sådan sysselsättning genom att ge sin mening till
            känna i sin verksamhet, genom sina verk etc., i regel uppfyller
            kriterierna för att ”på ett tydligt sätt ha offentliggjort uppgifterna”,
            som är ett av kriterierna för undantag i PUL 15 8. På liknande
            sätt kan man säga om många andra verksamheter av liknande art
            som rör uppgifter om offentliga personer och deras verksamhet.
            Naturligtvis finns det här ett stort tolkningsutrymme för vad
            som ska räknas som att ge sådana uppgifter till känna, men det
            torde då röra den enskilda uppgiften. Risken för att enstaka uppgifter
            som är osanna eller sårande kan publiceras i sådana sammanhang
            finns även med hanteringsmodellen, eftersom det rör sig om uppgifter
            om personer med ett allmänt intresse. Det finns andra juridiska
            instrument för detta, och det bör inte i sig leda till ett krav
            på att hanteringsmodellen tillämpas när databasen har ett allmännyttigt
            ändamål. Därför bör sådana databaser som har en personuppgiftsanknuten
            struktur men har ett allmännyttigt ändamål också omfattas av missbruksregeln.
            Detta bör riksdagen ge regeringen till känna.
          </p>
          <p xml:id="i-URwcGzU2taeP9BUrr2cCRs">
            Yttrandefrihetsgrundlagens utsträckning och personuppgiftspublicering
          </p>
          <p xml:id="i-41QtvwL2xAoEAPTu7wBhRR">
            Folkpartiet har i många sammanhang påtalat att villkoren för
            publicering på Internet har kringskurits mer än vad som enligt
            vår mening är rimligt, både genom PUL och genom åtskillnaden mellan
            tryckfriheten och yttrandefriheten i olika grundlagar med olika
            rättsverkan. Yttrandefriheten är viktig för oss liberaler, och
            vi är starkt emot talet om att ”jämka” tryckfrihetens något starkare
            skydd för denna med den allmänna yttrandefrihetsgrundlagens något
            svagare. Enligt vår mening är det tvärtom «önskvärt = att yttrandefrihetsgrundlagens
            bestämmelser mer ska efterlikna tryckfrihetens, där dessa skiljer
            sig åt. Folkpartiet har också i ett flertal tidigare motioner
            framfört att regeringen bör initiera en samlad översyn av medierelaterad
            lagstiftning i syfte att åstadkomma mer enlighet i reglerna, med
            tryckfrihetens nivå som utgångspunkt. Men en fråga inom detta
            område förefaller särskilt omfattande. En överväldigande mängd
            av det i Sverige publicerade materialet på Internet följer inte
            yttrandefrihetsgrundlagens bestämmelser om ansvarig utgivare m.m.
            Ett modernt fenomen som ”bloggar” saknar nästan alltid uppgift
            om ansvarig utgivare. Trots det är det onekligen material som
            tydligt har journalistiska och/eller kulturella ambitioner. När
            nu personuppgiftslagen ändras så att kraven på att hantera personuppgifter
            enligt hanteringsmodellen lättas, faller en av de särskiljande
            bestämmelserna. Detta aktualiserar behovet av en bredare översyn
            och en förenkling av förfarandet. Det är enligt vår mening inte
            en lämplig ordning att ha kravet på att webbpublikationer ska
            registrera en ansvarig utgivare om den inte är identisk med en
            papperspublikation som har utgivningsbevis. Denna modell med ansökan
            och registrering kopplat till en bestämd adress,
          </p>
          <pb facs="riksdagen-motions-pdf/data/200506/mot_200506_K_26/mot_200506_K_26-0005.pdf"/>
          <p xml:id="i-Wagj6HYvbvz2AqCfAgGngN">
            omständliga former för byte av ansvarig utgivare och andra former
            som hör det tryckta ordets verksamhet till är väsensskild från
            möjligheten att snabbt och enkelt publicera sina tankar och åsikter
            på Internet. Särskilt som de allra flesta bloggar torde bestå
            av en person som helt utan någon redaktionell granskning eller
            utgivningsplan publicerar sina åsikter och reflektioner. Yttrandefrihetsgrundlagen
            och de andra lagar som rör denna medieform är återigen ohjälpligt
            efter sin samtid. För tryckta tidskrifter och för webbpublikationer
            av ett mer omfångsrikt eller permanent slag kan förfarandet fortfarande
            vara bra. Men då enbart någon eller några personer är inblandade,
            kan man inte säga att ansvarig utgivare behövs för att uppfylla
            ensamansvaret. Att en stor del av det material som publiceras
            med hög aktualitet och stort genomslag, som har tydliga journalistiska
            och/eller kulturella ambitioner, har ett tvetydigt skydd från
            yttrandefrihetssynpunkt är inte bra. Kraven på att ha en ansvarig
            utgivare och registrerad adress, som är både krångliga och i en
            del fall onödiga, bör inte vara tvingande för att omfattas av
            yttrandefrihetsgrundlagens bestämmelser. Därmed = förändras också
            förhållandet mellan den publicistiska aktiviteten och PUL, eftersom
            yttrandefrihetsgrundlagens omfattning utökas. PUL:s genomslag
            i yttrandefriheten med anledning av en sådan förändring bör därför
            preciseras i en sådan översyn. Vad som här har sagts om en översyn
            av yttrandefrihetsgrundlagen och annan medierelaterad lagstiftning,
            bör riksdagen ge regeringen till känna.
          </p>
          <p xml:id="i-JJERQ4aLh2UZDbcYtxs9vQ">
            Stockholm den 5 april 2006
          </p>
          <p xml:id="i-Lsx2Sjn6a5msZhdP8pETbi">
            Tobias Krantz (fp) Helena Bargholtz (fp) Liselott Hagberg (fp)
          </p>
          <p xml:id="i-MaY8i4GHYAYxWpSRo87pAH">
            2005/06:K26
          </p>
        </div>
      </div>
    </body>
  </text>
</TEI>
