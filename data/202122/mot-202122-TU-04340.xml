<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-TU-04340">
  <teiHeader>
    <fileDesc>
      <titleStmt>
        <title>med anledning av skr. 2021/22:56 Riksrevisionens rapport om statlig medfinansiering av regional kollektivtrafik – Sverigeförhandlingens storstadsavtal</title>
        <author corresp="i-5kLPqJYKuXdEi7mU2QqyGZ">av Maria Stockhaus m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4340 av Maria Stockhaus m.fl. (M, KD)</title>
          <idno type="rdwebb">H9024340</idno>
          <rs type="number">4340</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H9024340/text</ref>
          <ref type="dokument_url_html">http://data.riksdagen.se/dokument/H9024340</ref>
          <ref type="dokumentstatus_url_xml">http://data.riksdagen.se/dokumentstatus/H9024340</ref>
          <ref type="docx">http://data.riksdagen.se/fil/E89871F3-E360-41E5-B01A-6FAAFBC6F6D2</ref>
          <ref type="pdf">http://data.riksdagen.se/fil/8B432E7A-F50C-47ED-9A83-7E0ADB535D46</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-1H9S647TC7XMnVjz7kYTr" type="basedOn"/>
        <correspContext corresp="i-1H9S647TC7XMnVjz7kYTr">
          <ref>Skrivelse 2021/22:56</ref>
        </correspContext>
        <correspAction xml:id="i-5hMNwzAbnuQdKXRX2KfbXV" type="signed"/>
        <correspContext corresp="i-5hMNwzAbnuQdKXRX2KfbXV">
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-5QUSwQFaazTZF6GHyxaAkw"/>
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-RxmT3JytroyP48T6tnjfcW" type="submitted">
          <date when="2021-12-02"/>
          <time when="16:37:56"/>
        </correspAction>
        <correspAction xml:id="i-N3aZ8E48REGUSbJkwJTK3j" type="reviewed">
          <date when="2021-12-09"/>
          <time when="17:02:54"/>
        </correspAction>
        <correspAction xml:id="i-GYd1kTuK3qqtwZGK6PTUxz" type="dismissed">
          <date when="2021-12-10"/>
        </correspAction>
        <correspAction xml:id="i-GyRv4prVU28SYnd4EFUn5k" type="referred">
          <date when="2021-12-13"/>
        </correspAction>
        <correspAction xml:id="i-24gLFwVhBsy3e5ypfW1x9q" type="assigned">
          <date when="2022-10-12"/>
          <time when="11:11:59"/>
        </correspAction>
        <correspContext corresp="i-24gLFwVhBsy3e5ypfW1x9q">
          <ref type="assignedTo">Trafikutskottet</ref>
        </correspContext>
        <correspAction xml:id="i-2eGFzjWr966nDus1g5Rk4m" type="behandlas_i"/>
        <correspContext corresp="i-2eGFzjWr966nDus1g5Rk4m">
          <ref type="uppgift">2021/22:TU17</ref>
          <ref type="ref_dok_id">H901TU17</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU17</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WhEzT6nywBUbq5n6hLE3C" type="behandlas_i"/>
        <correspContext corresp="i-WhEzT6nywBUbq5n6hLE3C">
          <ref type="uppgift">2021/22:TU16</ref>
          <ref type="ref_dok_id">H901TU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">TU16</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-XiD4hc1TB48u2cacBgrCH2" type="motHeader">
        <div xml:id="i-6ja6YpWbeZzZCLbaNdCKqN" type="motTitle">
          Motion till riksdagen 2021/22:4340 av Maria Stockhaus m.fl. (M,
          KD) med anledning av skr. 2021/22:56 Riksrevisionens rapport om
          statlig medfinansiering av regional kollektivtrafik – Sverigeförhandlingens
          storstadsavtal
        </div>
      </div>
      <div xml:id="i-NZ4URYAv6tJaZ3jqqvqm3o" type="motBody">
        <div xml:id="i-NKz13mR87mC8FCscTgDgTE" type="motProposal" subtype="förslag">
          <head xml:id="i-72fyDnqk6qBRa2FvyE6MUj">
            Förslag till riksdagsbeslut
          </head>
          <list xml:id="i-4iJz82pGvVEKy2fjKLgnTc" style="ol">
            <item xml:id="i-A65P2wEP2pPLKsBeWgDvGm">
              Riksdagen ställer sig bakom det som anförs i motionen om att
              samhällsekonomisk och miljömässig lönsamhet ska vara vägledande
              i valet av infrastrukturprojekt vid statlig medfinansiering av
              regional kollektivtrafik och tillkännager detta för regeringen.
            </item>
            <item xml:id="i-PPh4MhkDiXTLxKdbqzWfoG">
              Riksdagen ställer sig bakom det som anförs i motionen om ett
              effektivt och hållbart transportsystem som inkluderar alla trafikslag
              vid statlig medfinansiering av regional kollektivtrafik och tillkännager
              detta för regeringen.
            </item>
          </list>
        </div>
        <div xml:id="i-JiVzUB4qhWpQv7WdoeGbHQ" type="motContent">
          <head xml:id="i-ALDgEPn2FEzuUihh6b7YrR" type="h1">
            Motivering
          </head>
          <p xml:id="i-GEm4bRD9eWkta1TFHnXb6L">
            Riksrevisionen konstaterar i sin rapport (RiR 2021:15) ytterligare
            en gång allvarliga brister i organisationen av svensk infrastruktur.
            Regeringen har inte säkerställt att den statliga medfinansieringen
            riktad till regional infrastruktur för kollektivtrafik inom storstadsavtalen
            har stämt överens med riksdagens transportpolitiska mål. Riksrevisionen
            konstaterar att det finns brister i de förutsättningar regeringen
            skapat och de beslutsunderlag som tagits fram för storstadsavtalen
            samt i statens insyn och kontroll vid genomförandet av åtgärderna.
            Riksrevisionen menar att regeringen inte skapat förutsättningar
            för hög samhällsekonomisk nytta i direktivet till Trafikverket.
            Det fanns enligt Riksrevisionen genomgripande brister i det underlag
            som togs fram inför förhandlingen. Riksrevisionen konstaterar
            att förhandlingens utgångspunkt – att främst kostsamma spårinvesteringar
            var aktuella – medförde att andra möjliga och sannolikt effektiva
            lösningar inte beaktades fullt ut.
          </p>
          <p xml:id="i-QBYKGV9fLhDnMzGAyysZFS">
            Moderaterna och Kristdemokraterna delar Riksrevisionens kritik
            i nämnda delar. Vi tror att forskning och utveckling kommer att
            minska utsläppen från alla trafikslag och vill därför att samhällsekonomisk
            lönsamhet i betydligt högre utsträckning än i dag ska styra infrastrukturpolitiken.
            Det är samhällsekonomiskt klokt att prioritera arbetet med att
            stärka hållbara gods- och pendlingsflöden samt förstärka arbetet
            med att binda ihop alla färdslag genom hela Sverige. Vi konstaterar
            att denna analys stöds av bl.a. Europeiska revisionsrätten, Trafikverket,
            RRV, intresseorganisationer och ledande forskare.
          </p>
          <p xml:id="i-NH1V7gVHJnCG1MEqY4kpuT">
            Riksrevisionens kritik är långt ifrån ny. Riksrevisionen konstaterar
            i sin rapport (RiR 2020:17) allvarliga brister i organisationen
            av svensk infrastruktur. I rapporten konstateras att 28 av 31
            studerade kontrakt för basunderhåll av järnvägar som löpte mellan
            2017 och 2019 hade en högre slutkostnad jämfört med anbudssumman.
            Riksrevisionen noterar att den genomsnittliga kostnadsökningen
            var 74 procent.
          </p>
          <p xml:id="i-TsATbZS7uPX6fGiRz6yU3t">
            Riksrevisionen konstaterar i en rapport 2019 (RiR 2019:24) att
            avvikelsen för basunderhållet för statliga vägar avseende upphandlat
            pris och slutlig kostnad är större för basunderhållet än för andra
            typer av entreprenader som Trafikverket använder sig av. Det genomsnittliga
            baskontraktet ökade med 41 procent.
          </p>
          <p xml:id="i-6PN8yQQxGNaFCnS6gujqgY">
            I en rapport från 2018 (RiR 2018:30) är Riksrevisionens slutsats
            att det trafikslagsövergripande perspektivet inte har fått fullt
            genomslag inom Trafikverket. Fyrstegsprincipen används främst
            för vägprojekt, och bristerna beskrivs sällan så brett att åtgärder
            från olika trafikslag prövas. Dessutom är kvaliteten på Trafikverkets
            åtgärdsvalsstudier, där fyrstegsprincipen ska vara vägledande,
            ojämn. Granskningen visar även att Trafikverket inte alltid följer
            fyrstegsprincipen. I hälften av de granskade projekten har inte
            de minst omfattande alternativen, s.k. steg 1-åtgärder, prövats.
            Samtidigt saknar Trafikverket verktyg för att genomföra många
            av steg 1-åtgärderna.
          </p>
          <p xml:id="i-EHkPhDfZa16Wv5ktypnhYF">
            I en rapport från 2017 (RiR 2017:8) identifierar Riksrevisionen
            brister som begränsar effektiviteten i underhållsarbetet. Det
            handlar bl.a. om att Trafikverket saknar viss kunskap om vägnätets
            tillstånd, att Trafikverkets metoder för beräkning av eftersläpande
            underhåll i vägnätet medför stora osäkerheter och att samhällsekonomiska
            bedömningar inte används i tillräckligt hög utsträckning i prioriteringen
            av underhållsåtgärder. Därutöver finns problem kopplade till finansieringen
            av beläggningsunderhållet som innebär hinder för att välja de
            mest kostnadseffektiva lösningarna.
          </p>
          <p xml:id="i-TPcKfZYriW84M2dMqeAr8Q">
            Regeringens svar på kritiken i RiR 2021:15 är att skylla på den
            tidigare alliansregeringen som initierade Sverigeförhandlingen.
            Vidare skyller regeringen på regioners och kommuners oförmåga
            att ge Trafikverket underlag av god kvalitet för relevanta åtgärder.
            Detta beror enligt regeringens bedömning på att dessa – till skillnad
            från övriga investeringar i den nationella planen – inte har Trafikverket
            som huvudman.
          </p>
          <p xml:id="i-NV4LeU6z8FbUyQPmtUZ1yF">
            Moderaterna och Kristdemokraterna anser att regeringen duckar
            inför ansvaret efter sju år av regeringsinnehav. I stället skyller
            regeringen ifrån sig på tidigare regeringar och regionernas oförmåga
            att leverera tillfredsställande underlag. Det är sant att alliansregeringen
            initierade Sverigeförhandlingen men har under de senaste sju åren
            inte styrt dess innehåll. Idén att gemensamt och i samverkan mellan
            stat, kommun och region bygga Sverige starkt med fler bostäder
            och utbyggd infrastruktur är god. Detta förutsätter dock i nästa
            steg en regering som tydligt prioriterar samhällsnyttan, tror
            på utvecklingen mot en på sikt fossilfri fordonsflotta oavsett
            trafikslag och som på ett systematiskt sätt arbetar med att förbättra
            Trafikverkets upphandlingar. Regeringens argumentation – där del
            av skulden läggs på kommuner och regioner – faller på sin egen
            orimlighet givet nämnda återkommande kritik från Riksrevisionen
            under de senaste sju åren direkt riktad mot staten och Trafikverket.
          </p>
          <p xml:id="i-PdbrX4cYc1RTPQ56ezsq9d">
            Sverige behöver en infrastrukturpolitik som inte ställer färdslag
            mot varandra och som sätter samhällsnyttan främst. En politik
            som bejakar den snabba utvecklingen mot fossilfria transporter
            inom alla färdslag och inte begränsar samhällsnyttan med att enbart
            prioritera spårbunden trafik.
          </p>
        </div>
        <div xml:id="i-H6gteBdNHMpts2En2eCqCx" type="motSignatures">
          <list xml:id="i-QgJmpGWbr7Nymt9wqHLFY5">
            <item xml:id="i-RPWUSUXSuXa6U7amGXWxYh">
              Maria Stockhaus (M)
            </item>
            <item xml:id="i-XFRKXKhHV22wZjRLNgRGZP">
              Magnus Jacobsson (KD)
            </item>
            <item xml:id="i-Hn5s9N2ZiZG5CXumZca5Y4">
              Sten Bergheden (M)
            </item>
            <item xml:id="i-Nf5i5eHtnBYBrhABsoZcgn">
              Åsa Coenraads (M)
            </item>
            <item xml:id="i-PnhNWGGiETSqVBwX8JGwEy">
              Anders Hansson (M)
            </item>
            <item xml:id="i-GqaZqNMsGQYRkrSN4oNW5u">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
