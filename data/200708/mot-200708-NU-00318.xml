<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00318">
  <teiHeader>
    <fileDesc>
      <titleStmt>
        <title>Biodrivmedels- och miljöfordonsindustrin</title>
        <author corresp="i-PxnWyEEEJkswzBKdKbv36K i-BzccJvrsm3YED8gWPHwfGn">av Agneta Lundberg och Karl Gustav Abramsson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Biodrivmedels- och miljöfordonsindustrin</title>
          <idno type="rdwebb">GV02N318</idno>
          <rs type="number">N318</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N318/text</ref>
          <ref type="dokument_url_html">http://data.riksdagen.se/dokument/GV02N318</ref>
          <ref type="dokumentstatus_url_xml">http://data.riksdagen.se/dokumentstatus/GV02N318</ref>
          <ref type="doc">http://data.riksdagen.se/fil/2C4843FE-6772-4AA8-834E-724036FA218A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PxnWyEEEJkswzBKdKbv36K</idno>
            <name>Agneta Lundberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-BzccJvrsm3YED8gWPHwfGn</idno>
            <name>Karl Gustav Abramsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KoKn6pmW1Z4m3R8yfXTE84" type="signed"/>
        <correspContext corresp="i-KoKn6pmW1Z4m3R8yfXTE84">
          <note type="signatory" corresp="i-PxnWyEEEJkswzBKdKbv36K"/>
          <note type="signatory" corresp="i-BzccJvrsm3YED8gWPHwfGn"/>
        </correspContext>
        <correspAction xml:id="i-GUVN8K7MYkjnBR2MT53UVu" type="referral">
          <date when="2007-10-16"/>
        </correspAction>
        <correspAction xml:id="i-4gRf5rr7Ff2j7hdJRWZYT8" type="dismissal">
          <date when="2007-10-16"/>
        </correspAction>
        <correspAction xml:id="i-VA6t7bpLFQzH2exWPLVfeQ" type="numbering">
          <date when="2007-10-08"/>
        </correspAction>
        <correspAction xml:id="i-MpbcUvru57wFhLkztpfrgL" type="submission">
          <date when="2007-10-04"/>
        </correspAction>
        <correspAction xml:id="i-LcRpTN4s3UsRR7YSJ8anhj" type="transfer">
          <date when="2007-10-04"/>
        </correspAction>
        <correspAction xml:id="i-M6sdvdAhNae9MxdnQ8RsBQ" type="assigned"/>
        <correspContext corresp="i-M6sdvdAhNae9MxdnQ8RsBQ">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-P3fTCrcS6umeztv4HUivcb">
            Förslag till riksdagsbeslut
          </head>
          <p xml:id="i-WnjzDFTSP84JZat89NKbdo">
            Riksdagen tillkännager för regeringen som sin mening vad som
            anförs i motionen om biodrivmedels- och miljöfordonsindustrin.
          </p>
        </div>
        <div type="motContent">
          <head xml:id="i-5gz9KZcJMQwBFp2bD9LTDP" type="h1">
            Motivering
          </head>
          <p xml:id="i-Xk342jgyYzyyiX5WTX3cHi">
            Försäljningen av miljöbilar som kan köras på förnybara drivmedel
            har under det senaste året exploderat. Andelen är idag ca 13 procent
            av alla nya bilar som köps. Prognosen är att nära 60 000 miljöbilar
            registrerats i Sverige under 2007, en fördubbling jämfört med
            i fjol. I slutet av 2007 kommer det att finnas cirka 80 000 bilägare
            som kan köra på förnybara drivmedel i Sverige.
          </p>
          <p xml:id="i-N3U8W1cG2t9SEeLm63ESzS">
            Miljö-, industri- och politikergrupper kommer från hela världen
            för att ta del av och kopiera det svenska miljöbilsundret. Detta
            är en fantastisk utveckling. Det är viktigt för miljön, men även
            för Sverige som industrination.
          </p>
          <p xml:id="i-GPeJFk3SX9Rjc1AEmpFgYx">
            En vidare satsning på förnybara drivmedel innebär många fördelar
            för Sverige. Vi har ett unikt försprång beträffande den framtida
            tekniken för cellulosabaserade drivmedel, vilket kan ge betydande
            bidrag till en bred industriell utveckling. Detta gäller Sveriges
            alla regioner och i synnerhet orter där arbetstillfällen behövs
            som bäst.
          </p>
          <p xml:id="i-AnG2mWcdMrV99RAinFvpEf">
            Vi har idag en befintlig fordonsindustri som innebär cirka 140
            000 jobb i Sverige. Det är en av våra viktigaste industrigrenar
            med ett exportvärde på cirka 140 miljarder kronor per år. Genom
            den snabba utvecklingen av vår hemmamarknad för miljöbilar, bygger
            vi nu upp ett försprång och en unik kompetens. Miljöbilsmarknaden
            har redan nu attraherat närmare 10 miljarder i investeringsåtaganden
            inom framtida miljöfordonsteknik.
          </p>
          <p xml:id="i-FkRHC31B9e7xqf3ESTFaX4">
            Det är viktigt att ha detta samband klart för sig när man planerar
            för framtiden. Sverige är i färd med att skapa en ny slagfärdig
            industriell plattform för den globala marknaden. Samtidigt betraktas
            vi som ledande i det internationella klimatarbetet och är ett
            föredöme när det gäller att minska oljeberoendet.
          </p>
          <p xml:id="i-E2iHTJThmddCp7vEQHSYiP">
            Den nya biodrivmedels- och miljöfordonsindustrin blir viktig
            för sysselsättningen och därmed för Sveriges framtid. Men det
            gäller för Sveriges regering att skyndsamt anta de utmaningar
            som detta innebär.
          </p>
          <p xml:id="i-Vn8cBqZrAHecKtuBGPyNHM">
            Krafttag tas nu i USA, Kina, Tyskland, Frankrike och Kanada inom
            detta viktiga område. Nya arbetssätt och regler formerar sig.
            Andra aktörer såsom entreprenörer, riskkapitalister och industialister
            har engagerats, kraftfullt uppbackade av nya strategier som ska
            främja ny industriell utveckling.
          </p>
          <p xml:id="i-XwWuqXpwdLgyijE4jxhePW">
            Nu har stora delar av världen börjat förstå omfattningen av utmaningarna
            med klimat och energi. Man efterfrågar nya systemlösningar för
            en hållbar utveckling och alltfler betraktar detta område som
            det enskilt största nya industriella tillväxtområdet under det
            kommande århundradet. Det nya samspelet vi ser mellan industri
            och politik inom klimat- och energiområdet i Kalifornien är ett
            talande exempel.
          </p>
          <p xml:id="i-89xeiePEP3N7P4oCWQnCpD">
            Sverige ligger i framkant när det gäller att tidigt ha förstått
            utmaningen med hållbar utveckling. Vi har lyckats mobilisera eldsjälar,
            gräsrotsrörelser och initierat en mängd pilot- och demoprojekt.
            Den förvärvade värdefulla kunskapen måste vi ta tillvara för att
            möta de nya globala industriella utmaningarna. Men vi måste också
            snabbt utveckla en tydlig industriell strategi som fokuserar på
            att utveckla och aktivt stödja de nya industriella strukturerna
            med forskning, finansiering och utveckling av en stark hemmamarknad.
            Annars är risken att vi tappar de bästa forskarna, patenten, entreprenörerna,
            initiativen, företagen och framtida arbetstillfällen till utlandet.
          </p>
          <p xml:id="i-B7TC68jvkCQDb37B1Gq1R8">
            Nu är det dags att gå från ord till handling. Vi måste bestämt
            ta vara på befintliga initiativ till industriell utveckling för
            en global marknad och vi måste stödja dessa på samma sätt som
            vi tidigare föredömligt och med en offensiv industripolitik stöttat
            svensk medicin-, försvars- och telekomindustri.
          </p>
          <p xml:id="i-22bTjipx24ZBNPtF7eqtKN">
            Idag med det höga oljepriset och bensinpriset kostar det något
            mindre (ca 1 kr/mil) att köra på bioetanol än att köra på bensin.
            Priset påverkar kunden i valet av fordon och i valet av bränsle
            vid pumpen. Efterfrågan ökar även om det inte återspeglas på priset
            just nu men det kan ju komma, speciellt med de dåliga skördar
            som varit 2006 och kraven från EU på att länderna ska uppfylla
            biodrivmedelsdirektivet. Samtidigt har den snabbt ökande dieselanvändningen
            lett till en brist på diesel och ett överskott på bensin i Europa,
            vilket kan leda till en förändring i prissättningen.
          </p>
          <p xml:id="i-3wc5s9orUEBbP1Uz9SNk2Z">
            I kombination leder dessa faktorer på kort sikt till att etanolpriset
            ökar samtidigt som bensinpriset sjunker. Prisutvecklingen är både
            naturlig och förutsägbar och kan kvarstå de tre till fyra år som
            det tar, innan de riktigt stora volymerna av ny spannmåls- och
            sockerrörsetanol når marknaden.
          </p>
          <p xml:id="i-JvcLAASzTe4YEHVnwjGKBY">
            Därefter får vi räkna med ytterligare fyra till fem år innan
            vi får substantiella volymer från cellulosabaserad etanol. Detta
            förutsätter en framgångsrik industriell utveckling av den nya
            cellulosatekniken. Under en övergångstid, när den kortsiktiga
            prisutvecklingen för olja är mycket förutsägbar, måste den rörliga
            kostnaden för biodrivmedel per km förbli konkurrenskraftig jämfört
            med de fossila alternativen. Risken är att vi annars förlorar
            dagens försprång, ett försprång som senare både blir betydligt
            svårare och dyrare att återskapa.
          </p>
          <p xml:id="i-EDVRuYRHSQtSjBwHnqy4yP">
            Den borgerliga regeringen har föreslagit att koldioxidskatten
            på bensin och diesel ska höjas. Vi menar att det hade varit intressant
            att i sammanhanget ha tagit upp biodrivmedelscertifikat. Regeringen
            har missat chansen att använda höjningarna på bensin och diesel
            för att stimulera en ökad användning av biodrivmedel genom att
            inte låta pengarna gå till forskning, utveckling och investeringar.
            Vi uppmanar även till att ta bort handelstullen för den importerade
            etanol som nyttjas i dedikerade miljöfordon som flexifuel bilar,
            etanolbussar och kommande miljöbilar. Detta skulle stödja marknadsutvecklingen
            för både nya och begagnade miljöbilar. Dessutom skulle det främja
            valet av förnybara alternativet vid pumpen. Detta blir även betydligt
            billigare för staten än till exempel inköpsrabatter för miljöfordon
            eller införande av partikelfilter för dieselbilar. Samtidigt vill
            vi dock framhålla vikten av att den importerade etanolen framställs
            under socialt och miljömässigt acceptabla former.
          </p>
          <p xml:id="i-HKgFkeV5MYYcQK1BTTSXMU">
            Vi vill på detta sätt betona vikten av att regeringen även fortsättningsvis
            driver omställningen mot det förnybara och bort från oljan. Det
            är viktigt ur såväl ett nationellt som ett internationellt klimat-
            och energiförsörjningsperspektiv. Världen ropar efter lösningar
            och vi innehar ett flertal av dem, men den globala industriella
            utvecklingen dundrar fram ob eroende av vad vi tyck er och gör
            här hemma.
          </p>
          <p xml:id="i-6mz6Cy5MGozDgqv5Qh6Js5">
            En aktiv industriell politik inom detta område är därför helt
            avgörande för om Sverige som industrination ska behålla sin ledande
            ställning, en industriell framgång som i likhet med kullager,
            papper, fordon, medicin och telekom medverkar till att säkra den
            svenska välfärden. Vi vill göra guld av gröna skogar.
          </p>
          <p xml:id="i-UBzmFanpahU1FTQDV4HUEr">
            I slutändan handlar det om trovärdigheten för det svenska miljöbils-
            och infrastrukturprogrammet. Det är ett program som redan mobiliserat
            en stor del av det svenska samhället, rönt mycket stor internationell
            beundran och som nu håller på att lägga grunden för många av framtidens
            nya jobb.
          </p>
        </div>
        <div type="motSignatures">
          <list>
            <item xml:id="i-TuYDJKGh58ApVosxF77Psj" who="i-PxnWyEEEJkswzBKdKbv36K">
              Agneta Lundberg (s)
            </item>
            <item xml:id="i-UPjqM6XJz5nuLPKZTxAgK1" who="i-BzccJvrsm3YED8gWPHwfGn">
              Karl Gustav Abramsson (s)
            </item>
          </list>
        </div>
      </div>
    </body>
  </text>
</TEI>
