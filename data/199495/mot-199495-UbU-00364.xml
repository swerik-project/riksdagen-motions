<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-UbU-00364">
  <teiHeader>
    <fileDesc>
      <titleStmt>
        <title>Utbildningen i grund- och gymnasieskolan</title>
        <author corresp="i-LzYBGnvuhNHdQ7LQKPA6UJ i-LzYBGnvuhNHdQ7LQKPA6UJ">av Gudrun Schyman m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utbildningen i grund- och gymnasieskolan</title>
          <idno type="rdwebb">GI02Ub364</idno>
          <rs type="number">Ub364</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GI02Ub364/text</ref>
          <ref type="dokument_url_html">http://data.riksdagen.se/dokument/GI02Ub364</ref>
          <ref type="dokumentstatus_url_xml">http://data.riksdagen.se/dokumentstatus/GI02Ub364</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-RsJr1rsFNFbn3SapToHxbM</idno>
            <name>Britt-Marie Danestig-Olofsson</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-EtZPp558NBkJSFmtZFrnn</idno>
            <name>Hanna Zetterberg</name>
            <state type="partyAffiliation" ref="Q110837">
              <desc>v</desc>
            </state>
          </person>
          <person gender="woman">
            <idno>i-LzYBGnvuhNHdQ7LQKPA6UJ</idno>
            <name>Gudrun Schyman </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QCRg2KTsg7cQV6CGsVeAfY</idno>
            <name>Hans Andersson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EtZPp558NBkJSFmtZFrnn</idno>
            <name>Hanna Zetterberg </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-RsJr1rsFNFbn3SapToHxbM</idno>
            <name>Britt-Marie Danestig-Olofsson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-5q7m7rZyufN9RHaGjB6GHh</idno>
            <name>Björn Samuelson </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Kytbd3WZfQeKTPffXjTEpk</idno>
            <name>Eva Zetterberg </name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6nbWfYQYwqJtM2XLoDTFkR</idno>
            <name>Ingrid Burman </name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XSCEVyAPhPMGG147se2SP" type="signed"/>
        <correspContext corresp="i-XSCEVyAPhPMGG147se2SP">
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-6nbWfYQYwqJtM2XLoDTFkR"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-RsJr1rsFNFbn3SapToHxbM"/>
          <note type="signatory" corresp="i-EtZPp558NBkJSFmtZFrnn"/>
          <note type="signatory" corresp="i-LzYBGnvuhNHdQ7LQKPA6UJ"/>
          <note type="signatory" corresp="i-QCRg2KTsg7cQV6CGsVeAfY"/>
          <note type="signatory" corresp="i-EtZPp558NBkJSFmtZFrnn"/>
          <note type="signatory" corresp="i-RsJr1rsFNFbn3SapToHxbM"/>
          <note type="signatory" corresp="i-5q7m7rZyufN9RHaGjB6GHh"/>
          <note type="signatory" corresp="i-Kytbd3WZfQeKTPffXjTEpk"/>
          <note type="signatory" corresp="i-6nbWfYQYwqJtM2XLoDTFkR"/>
        </correspContext>
        <correspAction type="referral" xml:id="i-DYYUMESy9U7PHvLjeteKKa">
          <date when="1995-02-08"/>
        </correspAction>
        <correspAction type="dismissal" xml:id="i-DeYqaNgFMSkfD9oAJwuXMY">
          <date when="1995-02-07"/>
        </correspAction>
        <correspAction type="submission" xml:id="i-44CJS9wxM2jqen7zj9kvQh">
          <date when="1995-01-25"/>
        </correspAction>
        <correspAction type="referral" xml:id="i-2XmnqAhhXwL16ytWDDtA3i">
          <date when="1995-02-08"/>
        </correspAction>
        <correspAction type="dismissal" xml:id="i-XpYQmhkSeC1QNR9di62PBZ">
          <date when="1995-02-07"/>
        </correspAction>
        <correspAction type="submission" xml:id="i-CPWNm4CbjGgAn1YBJH2Ldy">
          <date when="1995-01-25"/>
        </correspAction>
        <correspAction type="assigned" xml:id="i-TucKw3VWSgcEKuP62pS7KA"/>
        <correspContext corresp="i-TucKw3VWSgcEKuP62pS7KA">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_UbU_364/mot_199495_UbU_364-001-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-001.pdf"/>
          <p>
            Motion till riksdagen 1994/95:Ub364
          </p>
          <p>
            av Gudrun Schyman m.fl. (v) Utbildningen i grund- och gymnasieskolan
          </p>
          <p>
            Inledning
          </p>
          <p>
            Skolans uppgift är omfattande. Den skall ta tillvara unga människors
            erfaren- heter och på deras egna villkor uppmuntra och utveckla
            självständigt tän- kande och ett kritiskt förhållningssätt. Politikernas
            viktigaste roll är att ge verktyg och förutsättningar för att
            elever och lärare tillsammans skall kunna utvecklas. Vänsterpartiet
            menar att det är oerhört viktigt att skolans område prioriteras
            också i tider av besparingar, inte minst därför att en bra utbildning
            skapar nödvändiga förutsättningar för en positiv samhällsutveckling.
            Individens utveckling är en förutsättning för kollektivets, men
            också det omvända gäller. Slopandet av sektorsbidraget har inneburit
            att det nu finns skillnader mellan olika kommuner då det gäller
            kvaliteten på utbildningen. Hur stora skillnaderna är, är svårt
            att få någon uppfattning om eftersom den centrala samordningen
            inte fungerar på samma sätt längre. Vänsterpartiet vill betona
            vikten av allas rätt till en likvärdig utbildning oavsett var
            man bor och oavsett köns- eller klasstillhörighet.
          </p>
          <p>
            Grundskolan
          </p>
          <p>
            Den svenska grundskolan har under de senaste åren genomgått stora
            föränd- ringar. En ny läroplan och ett nytt betygssystem har antagits
            och håller nu på att införas. Tillsammans med dessa mer genomtänkta
            förändringar så har sko- lan också drabbats hårt av kommunernas
            och statens dåliga ekonomi, och på många håll i landet har man
            genomfört stora nedskärningar. Konsekvenserna är ökade klasstorlekar,
            minskad hemspråks- och stödundervisning och ett re- ducerat stöd
            till elever med särskilda behov. Dessutom är arbetsmiljön i lan-
            dets skolor på många håll under all kritik.
          </p>
          <p>
            Gymnasieskolan
          </p>
          <p>
            Gymnasieskolan har i likhet med grundskolan de senaste åren genomgått
            många stora förändringar. Också här arbetar man nu efter en ny
            läroplan och med ett nytt betygssystem. Nedskärningarna har också
            drabbat gymnasiesko- lan hårt. Förutom försämrade förhållanden
            förekommer det nu att gymnasie-
          </p>
          <p>
            I Riksdagen 1994/95. 3 saml. Ub364-366
          </p>
          <p>
            i
          </p>
          <p>
            Mot. 1994/95 Ub364—-366
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-002.pdf"/>
          <p>
            skolor tar ut avgifter för skolmaten, vilket ibland kan röra
            sig om summor upp till 2000 kr/år. Vänsterpartiet ser det som
            orimligt att det skall vara förknippat med en kostnad att fullgöra
            sin gymnasieutbildning. Vi anser att riksdagen bör föreslå regeringen
            att återkomma till riksdagen med förslag på ny lagstiftning för
            att förhindra kommunerna att ta ut oskäliga avgifter. Elever skall
            inte tvingas av- stå från gymnasiestudier av ekonomiska skäl.
          </p>
          <p>
            Kursutformad gymnasieskola
          </p>
          <p>
            En stor förändring i våra gymnasieskolor skedde i och med den
            kursutformade gymnasieskolan. I princip är det bra att alla elever
            kan studera på gymnasie- nivå och att fler kommer in på sitt förstahandsval.
            Vänsterpartiet har varit kritiskt till kursutformningen och den
            kunskapssyn som denna ger uttryck för. Förändringen är dock genomförd
            och vi har nu inga planer på att föreslå ett avskaffande. Gymnasieskolan
            behöver arbetsro! I den nya gymnasieskolan kan eleven välja mellan
            17 olika program, i vilka ett visst antal studietimmar av kärnämnen,
            karaktärsämnen samt individuellt valda kurser ingår. Ämnena är
            uppdelade i olika kurser och nivåer. Vi vet ännu inte vilka krav
            på nivå högskolorna och universiteten kommer att ställa för behörighet
            till olika program. På så sätt förlorar man den bärande idén som
            finns i programgymnasiet, nämligen att alla elever som gått ut
            gym- nasiet också skall vara behöriga för högre studier. Den garantin
            finns inte i dag och är dessutom omöjlig i ett system utan nationellt
            samordnade antag- ningsregler. Eleverna kan gå igenom den kursutformade
            gymnasieskolan på olika lång tid. Eleven har nämligen möjlighet
            till kompetensprövning, för vilken skolan har rätt att ta ut en
            skälig avgift. Av erfarenhet vet vi nu att skolornas avgifter
            i samband med förnyad prövning för att komplettera eller höja
            redan satta betyg ofta är betydande. Vi har noterat allt ifrån
            300 till 3 000 kronor. Vänster- partiet anser att detta strider
            mot intentionen att skapa en likvärdig utbildning för alla. Med
            ett målrelaterat betygssystem är det dessutom motsägelsefullt
            att ta ut avgifter för elevernas omtentamina. Det ingår i konceptet
            att eleven skall kunna läsa i sin egen takt och, vid ett misslyckande
            att nå uppställda mål, kunna pröva igen. En av de positiva effekterna
            är att inte för alltid straffas efter att ha misslyckats med en
            tentamen, vilket ofta var fallet i den gamla gymnasieskolan. Vänsterpartiet
            hänvisar till den särskilda motion som vi lagt i ärendet. Den
            sammanhållna klassen försvinner i den kursutformade gymnasiesko-
            lan och eleverna läser i stället i olika grupper. Klassföreståndarskapet
            ersätts med handledarskap. Eleverna kan möta flera lärare i olika
            kurser i samma ämne. Detta medför att samarbete i den nya gymnasieskolan
            försvåras. Ele- verna konkurrerar visserligen inte på samma sätt
            om betygen längre, men å andra sidan finns det ingen anledning
            till samarbete eftersom varje elev följer ett eget schema. Även
            för lärarna får systemet konsekvenser. De har inte längre något
            helhetsgrepp över klassen och vet inte vad som tagits upp på
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-003.pdf"/>
          <p>
            andra lektioner. Dessutom har läraren inte alltid samma elever
            i B- som i A- kursen. Helhetssynen har försvunnit. Trots att skolforskningen
            i dag betonar att hel- hetssynen är mycket viktig! Den här kritiken
            framfördes också mot förslaget om en mer kursutformad gymnasieskola.
            I dag tror många skolforskare och debattörer snarare på ett system
            utan strikta ämnesgränser. Det största problemet med kursutformningen
            är segregationen, som enligt forskningen tenderar att öka så fort
            man differentierar grupper eller ger elever valfrihet att själva
            välja t.ex. kurs. I amerikanska ”High Schools” har det visat sig
            att elever ofta i en valsituation väljer kurser som ligger under
            elevens egentliga kunskapsnivå. Det vore ett nederlag om vi inte
            lyckades bekämpa segregation, klasskillnader och könsskillnader
            i undervisningssystemet. Vänsterpartiet anser att det finns anledning
            att utvärdera den nya kursutfor- made gymnasieskolans konsekvenser
            för segregationen. Vänsterpartiet har alltid arbetat för att man
            både under studietiden och se- nare skall kunna varva teori och
            praktik. Vänsterpartiet anser att den kopp- lingen är viktig även
            för de elever som valt en teoretisk inriktning på sina studier
            i den nya gymnasieskolan. Teorierna måste levandegöras och göras
            tillgängliga och tillämpliga i en konkret verklighet. Praktiken
            måste kunna analyseras utifrån ett teoretiskt perspektiv. I den
            nya gymnasieskolan är det bara eleverna på de yrkesförberedande
            programmen som har denna koppling mellan teori och praktik.
          </p>
          <p>
            Gymnasieskolans timplan
          </p>
          <p>
            Regeringen har utan diskussion om de pedagogiska konsekvenserna
            föreslagit en minskning av antalet garanterade undervisningstimmar
            i gymnasieskolan. Varje elev får 30 timmar mindre under sin utbildningsperiod.
            På detta sätt vill regeringen spara 150 000 000 kronor fram till
            1998. Vänsterpartiet befarar att denna neddragning får negativa
            konsekvenser för utbildningskvaliteten i gymnasieskolan. Det kan
            därför vara en farlig väg att genomföra besparingar som slår mot
            kvaliteten i ungdomsskolan. Dessutom motsvarar denna neddragning
            hundratals lärartjänster, vilket ökar arbetslös- heten. Vänsterpartiet
            avvisar därför i nuläget en sådan besparing. En sådan bespa- ring
            bör enligt vår mening först föregås av en diskussion om förslagets
            konse- kvenser för utbildningskvaliteten.
          </p>
          <p>
            Fristående skolor/privatskolor
          </p>
          <p>
            Från och med hösten 1993 infördes systemet med friskolor och
            den s.k. skol- pengen. De fristående skolorna ligger under kommunernas
            ansvar och det är de som fördelar resurserna. Många kommuner har
            valt skolpengen som för- delningsinstrument, vilket betyder att
            eleven kan disponera denna oavsett vil- ken skola han eller hon
            väljer. Flera undersökningar har gjorts om skolpengens inverkan
            på segregationen. Resultaten av undersökningarna har inte varit
            entydiga men det är vår överty- gelse att systemet med skolpeng
            förstärker tendenser till segregation. I grun-
          </p>
          <p>
            1" Riksdagen 1994/95. 3 saml. Ub364-366
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-004.pdf"/>
          <p>
            den utgår systemet från tanken att alla elever kräver samma resurser.
            Men elever är olika, de har olika behov och lever i skilda sociala
            verkligheter. Där- för kräver de olika resurser. Vänsterpartiet
            vill fördela resurserna till skolorna efter kriterier som utgår
            från elevernas behov i stället för en schablonmässig summa. Ofta
            finns det pengar att söka hos kommunerna för barn med behov av
            sär- skilt stöd och stimulans. På grund av systemet med skolpeng
            är denna resurs mycket otillräcklig. En friskola är en skola som
            anordnas av fysisk eller juridisk person. Med andra ord en skola
            som har en annan huvudman än stat, landsting eller kom- mun. Skolverket
            beviljar ansökan om skolan omfattar grundskolans mål och ger motsvarande
            kunskaper. En fristående skola som blivit godkänd av Skolverket
            har rätt till ekono- miskt bidrag motsvarande 85 Jo av kommunens
            genomsnittliga kostnad per elev. Det som skiljer friskolan från
            den kommunala är bland annat att den kan ta ut terminsavgifter,
            vilket Vänsterpartiet motsätter sig. Vi" anser att skolor som
            tar ut terminsavgifter inte skall vara berättigade till statliga
            eller kommunala bidrag. Eftersom de inte behöver ansvara för att
            anordna skolhälsovård, hemspråksundervisning eller skolskjuts
            är de endast berättigade till 85 76 av den genomsnittliga elevkostnaden.
            Vi anser dock att 85 I är en för högt satt ersättning och föreslår
            därför att regeringen presente- rar ett förslag som åtminstone
            åstadkommer rättvisa förutsättningar. De flesta friskolor har
            grundats för att man vill arbeta med en viss pedago- gik eller
            för att föräldrar velat ha större inflytande över sina barns skolgång.
            En del skolor har religiös prägel och uppfostran, s.k. konfessionella
            skolor. Den näst största gruppen friskolor har ingen speciell
            inriktning alls, utan är helt att jämföra med vanlig kommunal
            grundskola. I den situation som stat och kommuner befinner sig
            i i dag anser Vänster- partiet att ett system där stat och kommun
            betalar för privata skolors verksam- het inte är berättigat. Vi
            tycker oss också kunna se att kommunerna ofta är de som får dra
            det tyngsta ekonomiska lasset vad gäller handikappade och mer
            resurskrävande elever. I grunden för vår inställning ligger åsikten
            att friskole- systemet inte löser de problem som finns i skolan
            i dag. Att de kommunala inte varit tillräckligt öppna för alternativ
            pedagogik eller utvecklat former för elev- och föräldrainflytande
            och självförvaltning är be- klagligt. Kanske är de fristående
            skolorna ett svar på önskan om alternativ. Vänsterpartiet anser
            att vi måste utveckla nya och andra sätt att arbeta på inom skolan.
            Lösningen är inte att lämna en skolbyggnad för en annan. Det är
            att fly ifrån problemen i stället för att lösa dem. Lösningen
            ligger i att öka elevers och föräldrars inflytande över skolan
            och göra dem delaktiga i valet av arbets- former och inriktning.
            Det är viktigt att utveckla den tillsyn av friskolornas verksamhet
            som Skol- verket idag är ansvarigt för. Uppgiften måste vara att
            tillse att friskolorna föl- jer de fastställda ramar man har att
            arbeta inom, att inte diskriminera någon vid antagning och att
            inte ta ut några avgifter. Vänsterpartiet menar att prövningen
            av ansökningar för friskoleverksamhet också måste följas upp med
            en plan för utvärdering av verksamheten. Möjlig-
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-005.pdf"/>
          <p>
            heten att ta tillbaka rätten att driva friskolor skall användas
            om skolan uppvi- sar brister i sin verksamhet eller om man går
            utanför eller inte uppfyller de regler som gäller för verksamheten.
          </p>
          <p>
            Pedagogikens roll
          </p>
          <p>
            Läroplanen har delvis öppnat möjligheter att arbeta på helt nya
            sätt, vilket vi anser att man ska utnyttja. Att läroplanen som
            helhet ensidigt betonar indivi- dens utveckling och inte kollektiv
            utveckling är en brist. Många elever som mår dåligt i skolan skulle
            kunna hjälpas i ett tidigare stadium. Därför är det förebyggande
            arbetet mycket väsentligt. Att inte ge erforderliga resurser för
            detta är att skjuta problemen framför sig. Det blir allt viktigare
            med utbildning och för de elever som tappar fotfästet mycket tidigt
            kan det få konsekvenser för deras resterande liv. De ekonomiska
            resurser som skolan förfogar över idag är mycket begrän- sade.
            Att förespråka maximalt 25 elever i varje klass, vilket är Vänsterpartiets
            linje sedan många år, är kanske inte realistiskt i dag. I ett
            förbättrat ekono- miskt läge är dock detta en angelägen reform
            och kvalitetsåtgärd. Vi skulle gärna se att man prövade att kombinera
            undervisningen i större grupper med arbete i fasta basgrupper,
            där eleverna i hög grad arbetar själv- ständigt och tar ansvar
            för sin utbildning. Till dessa grupper skall kopplas en handledare.
            Basgrupperna bör vara fasta oavsett ämne. I den här gruppen skall
            eleverna kunna diskutera, hjälpa varandra och även ta upp frågor
            som är mer person- liga. Stöd och hjälp med läxläsning skulle
            kunna vara en central del av grup- pens arbetsområde. I basgruppen
            skall det finnas tid att skapa trygghet i stu- dierna och skolmiljön.
            Den lilla gruppen är också en förutsättning för att den stora
            gruppen skall fungera bra. Arbetet i den lilla gruppen lär eleverna
            att samarbeta och att kom- municera. Den lilla gruppen motverkar
            tendenser till mobbning. Eleverna blir synliga för varandra och
            för sin handledare. Valet av arbetsformer och grupp- storlek är
            situationsorienterat. Undervisning i större grupper behöver inte
            vara negativt bara det kompen- seras på annat sätt, med ökad trygghet
            och stabilitet, vilket vi tror att mindre grupper skulle kunna
            hjälpa till med. Det finns tendenser till att mobbning och våld
            ökar inom skolan och i sam- hället i stort även bland yngre människor.
            Här kan skolan göra mycket. Elever skall inte behöva känna sig
            otrygga under sin uppväxttid. Skolan skall vara en fast punkt
            där man lär sig att utvecklas tillsammans med andra. Arbetet i
            basgrupper är ett sätt att skapa den trygghet som behövs för att
            elevernas självförtroende skall växa så att de kan bemöta andra
            med tillit och öppenhet.
          </p>
          <p>
            Undersökande arbetssätt
          </p>
          <p>
            Undersökande arbetssätt är något som det talas om i den pedagogiska
            debat- ten, men som alltför sällan förekommer i grund- och gymnasieskolan.
            Det borde vi ändra på. Mer av skolans grundläggande utbildning
            skulle inte bara kallas för undersökande utan också vara det.
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-006.pdf"/>
          <p>
            Att själv utforska är att vara aktiv och skapande. Eleven arbetar
            utifrån ett problem eller en frågeställning som behöver lösas
            och som eleven därför be- höver samla fakta om. Ett undersökande
            arbetssätt utgår från helheter och går utanför de traditionella
            ämnesgränserna. Ett sådant arbetssätt befäster kunska- perna bättre
            och stimulerar till samarbete, vilket är en av de viktigaste saker
            skolan kan lära ut. Att tidigt använda ett undersökande arbetssätt
            är viktigt även i ett längre perspektiv. Det skulle dessutom kunna
            vara ett bidrag till att få ungdomar att intressera sig för forskning.
          </p>
          <p>
            Undervisning med hjälp av dator
          </p>
          <p>
            Datorer har blivit ett mycket vanligt hjälpmedel i yrkeslivet.
            Många familjer har en dator hemma och det är inte ovanligt att
            barn och unga har stora kun- skaper om datorer. Men för många
            familjer är datorn utesluten av ekonomiska skäl eller andra. För
            den som inte behärskar datakunskaper stängs många dör- rar. Vänsterpartiet
            ser i detta en risk för ökade klasskillnader. Därför bör da- taundervisning
            ingå i grundutbildningen. För att stimulera elevernas intresse
            för matematik, naturvetenskap och teknik bör man anslå medel för
            att ut- veckla läromedel i dessa ämnen med hjälp av multi-mediatekniken.
            Eftersom stoffet ofta upplevs som mycket abstrakt skulle elevernas
            inlärning väsentligt kunna förbättras genom visualisering. Vänsterpartiet
            föreslår att 10 000 000 kronor avsätts till försöksverksamhet
            för att snabbare utveckla sådan relevant programvara.
          </p>
          <p>
            Jämställdhet i skolan
          </p>
          <p>
            I dag präglas inte bara samhället utan i allra högsta grad även
            skolan av klara uppfattningar om könsrollerna. Det visar sig mycket
            tydligt då det gäller el- vernas val till vidare studier. Fortfarande
            väljer pojkar i mycket hög grad tek- nisk inriktning på gymnasiet.
            De flickor som väljer teknisk inriktning hoppar i stor utsträckning
            av sin utbildning i förtid. De här tendenserna har stått sig under
            många år. I Vänster- partiets motion om högskolan tar vi upp några
            aspekter på könsrelaterad sned- rekrytering. Jämställdhet är en
            förutsättning för den rättvisa skolan. Enligt skollagen skall
            alla elever, oberoende av könstillhörighet, ha tillgång till lika
            utbildning i skolan. Endast en ytlig granskning av skolan idag
            kan säga att den uppfyller dessa jämställdhetskrav. Ett flertal
            olika klassrumsstudier har visat att poj- karna får mer uppmärksamhet
            än flickorna. De förväntningar som ställs på eleverna är olika
            beroende på elevens kön, och utifrån det behandlas eleverna olika.
            Även lärare som på en teoretisk nivå är medvetna om vikten av
            jämställdhet mellan könen tenderar att förstärka dessa strukturer.
            Denna skillnad är genomgående till flickors nackdel. Läroböckernas
            mansdominans i exempel, illustrationer och referenser är fortfarande
            tydlig. Skolans strävan ska vara att utveckla en nyfikenhet och
            lust att lära om olika ämnen oberoende av kön. Därför är det t.ex.
            mycket olyckligt
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-007.pdf"/>
          <p>
            att kvinnor mera sällan förekommer i läroböcker i tekniska och
            matematiska ämnen. Sådant kan påverka elevers val senare i livet
            och kan vara en bidra- gande orsak till att flickor i mindre utsträckning
            väljer utbildningar med in- riktning mot matematik eller teknik.
            Kursplanerna är mycket viktiga ur ett jämställdhetsperspektiv.
            Pojkars och flickors samundervisning i idrott har t.ex. ibland
            lett till att undervisningen utformats efter pojkarnas krav. Det
            är därför viktigt att kursplanerna tar hän- syn till båda könens
            behov.
          </p>
          <p>
            Betygsfri skola
          </p>
          <p>
            Målrelaterade eller relativa — betygen påverkar skolans undervisning
            och ele- vernas inskolning i det svenska samhället. Betyg fyller
            en viktig funktion för att bevara sociala strukturer i samhället.
            Det är ingen hemlighet att barn till akademiker har bättre betyg
            än barn från arbetarfamiljer. Den sociala snedrekryteringen till
            högre studier är fortfarande tydlig i alla led. En mängd faktorer
            ligger bakom den här skevheten. Nämnas kan föräld- rars engagemang,
            familjetraditioner, ekonomiska förutsättningar och elevens självkänsla.
            Men det är tydligt att betygen förstärker dessa tendenser och
            det anser Vänsterpartiet vara mycket olyckligt. Som utvärderingsinstrument
            är betygen inte särskilt bra. De är alltför ytliga och verkar
            sällan konstruktivt. För eleverna upplevs det ofta som viktigare
            att visa vad man kan och dölja sin brister än att fråga om sådant
            man inte kan eller inte förstått. Dessutom kommer en sån här typ
            av utvärdering in i ett alltför sent skede och inte som en del
            av inlärningsprocessen. Den knapphändiga information som betygen
            ger, oavsett om det är en siffra eller ett ord som utdelas i slutet
            av terminen, är otydlig. Vad betyder en trea? Vad innebär Godkänt?
            Visserligen har en lärare möjlighet att ge ytterligare information,
            vilket bör utnyttjas, och vi tror att de nyligen införda utvecklingssamtalen
            kan vara till stor hjälp. Men med dagens knappa resurser inom
            skolan och det stora antalet elever i varje klass är det mer än
            troligt att just denna viktiga del i inlärnings- processen försummas.
            Betygen används i dagens skolor tyvärr ibland som upprättare av
            maktför- hållanden mellan elev och lärare. Det kan hämma elevers
            ifrågasättande och kritik. När läraren istället fungerar som handledare
            i skolarbetet får eleverna möjlighet till självständigt arbete
            och självständigt tänkande. Många lärare arbetar på det sättet
            redan i dag och det är bra. Betygsskolan är också den snäva kunskapens
            skola. Det som kommer att prioriteras är det som är enkelt att
            mäta. Proven koncentreras snarare runt årtal och namn än helheter,
            samband och kritiskt resonerande. Här rymmer skolans värld en
            motsättning. Läroplanens fina tal om självständiga och kunskapssökande
            elever blir ofta bara tomma ord. Kunskap får aldrig bli statisk
            utan ska vara en process under hela livet. Hur ska vi bedöma kunskap?
            Vems definition av kunskap ska gälla? Kan kunskap över huvud taget
            mätas på ett vettigt sätt? Vänsterpartiet tror inte att framtidens
            elever behöver betygen för att nå kun- skap, utveckling och en
            bred kompetens. Vad de behöver är istället en skola
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-008.pdf"/>
          <p>
            som tar elevers erfarenheter och färdigheter på allvar utan att
            försöka fånga in dem i redan färdiga mallar. Vänsterpartiet vill
            tillsätta en parlamentarisk utredning om konsekvenserna av en
            helt betygsfri skola. Det är av vikt att försöka förutsäga de
            behov och nya situationer som kan uppstå om några år och slippa
            bli tagen på sängen av en ny tids krav på utbildning och antagning
            till högre studier.
          </p>
          <p>
            Elevdemokrati
          </p>
          <p>
            Elevernas påverkan på sin skolsituation minskar från lågstadiet
            till gymnasiet. Läroplanen talar om elevers ökade inflytande,
            och en av grundtankarna kring friskolesystemet är elevens fria
            val. I praktiken ser det kanske inte ut som man tänkte sig. Eleverna
            har i skolan ofta ett mycket begränsat inflytande över situationen
            i klassrummet och skolan i övrigt. Den nya valfriheten är inte
            hel- ler samma sak som demokrati eller elevinflytande. Vi måste
            vara uppmärksamma på de problem som det bristande inflytandet
            har skapat. Skolans roll som fostrare är viktig. Elever lär sig
            vad som är rätt och fel i skolans värld. Skolan är samhällets
            förlängda arm. En mycket stor del av dagens elever känner inte
            att de har inflytande över sin utbildning. Vi ser tecken på att
            denna vanmakt håller sig kvar och blir en inställning till samhället
            i stort och med det följer mycket stora problem. Självklart måste
            elever få möjlighet att direkt påverka sina lektioner, det sätt
            man arbetar på, vad man läser och hur. Den valfrihet och det inflytande
            elever har i dag missgynnar vissa grupper och individer och har
            inte skapat någon verklig frihet. Det är innehållet i undervisningen
            som är det viktiga och det är fortfarande svårt att påverka som
            elev. Människor gör i mycket stor utsträckning det man förväntar
            sig av dem, som den självuppfyllande profetian. De vuxnas argument
            mot elevinflytande handlar ofta om att ”när man prövat att ge
            dem ansvar så har det ju inte funge- rat ändå”. Det är nog sant
            att försök misslyckats. Så konstigt är nog inte det — demokrati
            förutsätter vana och människors aktiva deltagande. Ofta anser
            framför allt lärare men även elever att det tar för mycket tid
            om eleverna ska delta i planeringen av undervisningen, det anses
            ineffektivt. Man räknar då inte med att planeringen även är viktig
            inlär- ning. Demokrati är något man lär sig och det kräver mycket
            träning. Med en motsatt träning, nämligen den där eleven lär sig
            passivitet och likgiltighet, tar det lång tid att lära sig tänka
            själv och utifrån det ta ansvar. Elevinflytande är något som därför
            ska finnas med som en del av skolan även i de lägre klas- serna
            och med åren utvecklas, inte avvecklas. Föräldrarnas roll i den
            demokratiska processen är också viktig, men främst för elever
            i de lägre klasserna. Ju äldre eleverna blir desto mer kan de
            ansvara för själva. Debatten om föräldrars inflytande över sina
            barns utbildning har landat i lösningen friskolor. Vänsterpartiet
            ser detta som olyckligt då vi menar att skolan allt mer måste
            öppnas för diskussion med föräldrar om deras erfarenheter och
            behov av att vara delaktiga i sina barns utveckling. Därmed inte
            sagt att föräldrar skall ha
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-009.pdf"/>
          <p>
            absolut inflytande över undervisningen, snarare en rättighet
            att aktivt få veta vad som händer och att ha möjligheten att diskutera
            t.ex. arbetssätt. Det är också väldigt lätt att föräldrar övertar
            elevens fria val och demokra- tiska inflytande, vilket inte alls
            är meningen. Kontakten föräldrar emellan kan bli ett viktigt instrument
            för att skapa bra sammanhållning i klassen och hjälp till att
            motverka att en del elever far illa, antingen i skolan eller i
            hemmet. Föräldrars insyn i sina barns skolgång ska inte begränsas
            till privat- eller friskolor utan vara en del av även den kommunala
            skolans styrka.
          </p>
          <p>
            Lärarna
          </p>
          <p>
            Den situation som lärarna är i i dag kan på många sätt betraktas
            som mycket tuff. Det gäller såväl grund- som gymnasieskolan. De
            har en ökad arbetsbe- lastning jämfört med tidigare. Ökade klasstorlekar
            gör undervisningen svå- rare och det är nästan omöjligt för en
            lärare att ge eleverna det stöd i undervis- ning och läxläsning
            som de skulle behöva. Minskade resurser till skolan har ofta lett
            till minskat antal kuratorer, skolsköterskor, fritidsassistenter
            och lik- nande. Detta har också bidragit till en ökad arbetsbelastning
            för lärarkåren. Många elever mår också dåligt i skolan. Våld,
            mobbning, dåligt självförtroende och osäkerhet är i dag vardag
            i många skolor och för många elever. Den ökade belastning som
            lärarna utsätts för har de ofta, av naturliga skäl, ingen utbild-
            ning för. Man kan inte utgå ifrån att en lärare har en kurators
            utbildning och erfarenhet. De knappa ekonomiska resurserna har
            också lett till att en lärare som är frånvarande inte alltid ersätts
            med en vikarie. En sådan situation skapar osä- kerhet och ökat
            tryck på många lärare. De väljer att gå till skolan även om de
            är sjuka för att det inte ska drabba eleverna alltför mycket.
            Detta kombinerat med karensdagar gör att många lärare går till
            jobbet fast de skulle behöva stanna hemma, vilket riskerar att
            skapa en dålig stämning på skolan. Lärares arbetssituation tror
            vi kan förbättras med hjälp av ganska enkla och ekonomiskt resurssnåla
            arbetsmetoder. Vi tror att lärare kan och bör finna en trygghet
            i att jobba mer i lärarlag och tillsammans planera ämnesövergripande
            studier, vilket ofta är berikande även för lärarna. Dessutom tror
            vi att lärarkå- ren stärks genom att kollektivt utarbeta en gemensam
            pedagogisk grundsyn för sitt arbete.
          </p>
          <p>
            Sektorsbidragen
          </p>
          <p>
            Vänsterpartiet vill återinföra sektorsbidragen till skolan för
            att kunna garan- tera en likvärdig och sammanhållen skola tillgänglig
            för alla. Detta bör riksda- gen som sin mening ge regeringen till
            känna.
          </p>
          <p>
            Avslutning
          </p>
          <p>
            Många unga som i dag börjar skolan gör det med stora förhoppningar
            och en gränslös vilja att lära. När samma elever lämnar skolan
            nio eller tolv år senare har mycket förändrats. Man har fått kunskaper
            som är värdefulla för livet och
          </p>
          <p>
            Mot. 1994/95 Ub364
          </p>
          <pb facs="riksdagen-motions-pdf/data/199495/mot_199495_UbU_364/mot_199495_UbU_364-010.pdf"/>
          <p>
            man har lärt sig samarbete och utvecklats socialt. Men den kvardröjande
            käns- lan för många elever som lämnar skolan är ändå att det är
            skönt att det är ”över”. Skolan har med tiden förvandlats till
            något nödvändigt ont som man måste igenom för att kunna börja
            leva ” på riktigt”. Vänsterpartiet anser att den stora utmaningen
            för framtidens skola måste vara att den ursprungliga nyfikenheten
            och viljan att lära tas tillvara av skolan. Den ska ge verktygen
            för fortsatt personlig och gemensam utveckling.
          </p>
          <p>
            Hemställan
          </p>
          <p>
            Med hänvisning till det anförda hemställs I. att riksdagen hos
            regeringen begär förslag till lagändring för att förhindra oskäliga
            avgifter enligt vad i motionen anförts, 2. att riksdagen som sin
            mening ger regeringen till känna vad i mo- tionen anförts om behovet
            av att utvärdera den nya kursutformade gymnasieskolans konsekvenser
            för segregationen, 3. att riksdagen beslutar avslå regeringens
            förslag om sänkt timplan i gymnasieskolan, 4. att riksdagen som
            sin mening ger regeringen till känna vad i mo- tionen anförts
            om elevavgifter, 5. att riksdagen begär att regeringen återkommer
            med förslag om rättvisa förutsättningar mellan privata och offentliga
            skolor enligt vad i motionen anförts, 6. att riksdagen till anslaget
            A 4. Stöd för utveckling av skolväsen- det, till försöksverksamhet
            för att utveckla programvara enligt vad i motionen anförts, för
            budgetåret 1995/96 anvisar 10 000 000 kr utöver regeringens förslag
            eller således 116 235 000 kr, 7. att riksdagen hos regeringen
            begär en utredning om en betygsfri skola enligt vad i motionen
            anförts, 8. att riksdagen beslutar återinföra sektorsbidraget
            till skolan.
          </p>
          <p>
            Stockholm den 23 januari 1995 Gudrun Schyman (v) Hans Andersson
            (v) Ingrid Burman (v) Björn Samuelson (v) Eva Zetterberg (v)
          </p>
          <p>
            Britt-Marie Danestig-Olofsson (v) Hanna Zetterberg (v)
          </p>
          <p>
            Mot. 1994/95 Ub364
          </p>
        </div>
      </div>
    </body>
  </text>
</TEI>
