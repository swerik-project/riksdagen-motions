<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SoU-00371">
  <teiHeader>
    <fileDesc>
      <titleStmt>
        <title>Åtgärder mot förfalskade läkemedel</title>
        <author corresp="i-ReHv93vu1syAgH8qzKxSu3 i-BZ7PcK8D1efvHXsafGEMKE">av Andreas Norlén och Gustav Nilsson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot förfalskade läkemedel</title>
          <idno type="rdwebb">GX02So371</idno>
          <rs type="number">So371</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GX02So371/text</ref>
          <ref type="dokument_url_html">http://data.riksdagen.se/dokument/GX02So371</ref>
          <ref type="dokumentstatus_url_xml">http://data.riksdagen.se/dokumentstatus/GX02So371</ref>
          <ref type="doc">http://data.riksdagen.se/fil/1CE32511-6F55-4B94-9C06-1ADF5CD0F636</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-ReHv93vu1syAgH8qzKxSu3</idno>
            <name>Gustav Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BZ7PcK8D1efvHXsafGEMKE</idno>
            <name>Andreas Norlén</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HsjyxGSx3EgnpAyfPA1dXr" type="signed"/>
        <correspContext corresp="i-HsjyxGSx3EgnpAyfPA1dXr">
          <note type="signatory" corresp="i-ReHv93vu1syAgH8qzKxSu3"/>
          <note type="signatory" corresp="i-BZ7PcK8D1efvHXsafGEMKE"/>
        </correspContext>
        <correspAction xml:id="i-UsHBikCp7S4rN4e6zftuYQ" type="numbering">
          <date when="2009-10-06"/>
        </correspAction>
        <correspAction xml:id="i-6YVZJPw6kxM6ZuwpbdTZMi" type="submission">
          <date when="2009-10-02"/>
        </correspAction>
        <correspAction xml:id="i-TcQuiJacAWgvymRTHCdm7y" type="transfer">
          <date when="2009-10-02"/>
        </correspAction>
        <correspAction xml:id="i-EKE3GtFmZeceMCVfQ1cukm" type="assigned"/>
        <correspContext corresp="i-EKE3GtFmZeceMCVfQ1cukm">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-53Cw2NP8kpgmoTfmMA5Lka" type="motBody">
        <div xml:id="i-8zVmLPHPcYHpcYVKndUtu6" type="motProposal" subtype="förslag">
          <head xml:id="i-HmrS5keGuDCcr5V1iFuRGL">
            Förslag till riksdagsbeslut
          </head>
          <p xml:id="i-2PGvvtD4pyK5MYVCJ4Spvj">
            Riksdagen tillkännager för regeringen som sin mening vad som
            anförs i motionen om en kartläggning av förekomsten av förfalskade
            läkemedel samt om att ta fram förslag till åtgärder mot förfalskade
            läkemedel.
          </p>
        </div>
        <div xml:id="i-T7aANJqfB6vo48YsHwaeFA" type="motContent">
          <head xml:id="i-Piaghh7JbuMdrKcG3i5eY7" type="h1">
            Motivering
          </head>
          <p xml:id="i-8eccYhTFKbC6fiWqKVTs46">
            Falska läkemedel är olagligt framställda och distribuerade piller
            eller vätskor som med dagens förfinade förfalskningstekniker är
            praktiskt taget omöjliga att skilja från riktiga läkemedel vid
            enbart en inspektion med ögat. Även för experter som tull/polis
            och uppköpare (t.ex. apotek) förefaller dessa i det närmaste oskiljaktiga
            från äkta produkter som godkänts av myndigheter med ansvar för
            kvaliteten på läkemedel, i Sverige Läkemedelsverket.
          </p>
          <p xml:id="i-JMd2ExHpKAx5WPzZ4xjE1d">
            Förfalskade läkemedel innehåller dock för lite, ingen eller rent
            av för mycket av aktiv läkemedelssubstans, eller kan t.o.m. innehålla
            en helt annan substans än den plagierade produkten ger sken av.
            Vid sidan av att sådan verksamhet är illegal och svårkontrollerad,
            utgör den i samtliga fall ett allvarligt hot mot patientsäkerheten.
            Verksamheten är kraftigt i växande, dels då den snabbt ökande
            Internethandeln även gäller läkemedel och då falska produkter
            ofta är omöjliga att upptäcka utan kemisk analys bland till synes
            korrekta läkemedel av utanpåskriften att döma, dels då lagföring
            av förfalskare i detta farliga medicinska gebit försvåras av att
            denna nya kriminalitet inte har straffsatser som är rimliga i
            förhållande till olaglig handel med t.ex. narkotika eller andra
            missbrukssubstanser.
          </p>
          <head xml:id="i-PMDNNNZb1kuvdRQwKZDv4B" type="h2">
            Storleken på problemet
          </head>
          <p xml:id="i-RR54RE5aA1q7Ynb7p9RchG">
            Enligt WHO:s senaste statistik från november 2006 uppskattas
            det globala marknadsvärdet för denna kriminella industri år 2010
            kunna uppgå till hissnande 75 miljarder US-dollar. Inget land,
            vare sig u- eller i-land, är idag undantaget. Världsmarknaden
            för förfalskade läkemedel beräknas för tillfället vara 110 % av
            alla läkemedel som finns ute till försäljning. För exempelvis
            inköp från oseriösa Internetsidor är risken att erhålla ett förfalskat
            läkemedel idag uppskattat till minst 50 %. Varannan beställning
            där ger ett potentiellt livsfarligt preparat som är närmast omöjligt
            för beställaren, som kan vara enskild kund men även läkemedelsgrossist
            som förser apoteken, att kontrollera.
          </p>
          <p xml:id="i-3J8eXqPzwC6ytZGE7MmKCh">
            I Sverige är problemet att omfattningen av denna patientskadliga
            verksamhet fortfarande inte är känd i detalj. Men tillfälliga
            tillslag, trots bristande tull- och polisresurser på området,
            bekräftar en troligen tilltagande kriminalitet på området även
            i vårt land. Ett alltför lågt straffvärde i gällande lagstiftning
            gör verksamheten extremt lönsam med liten risk för upptäckt. Det
            finns t.o.m. exempel på att åklagare avstått från utredning i
            klart misstänkta fall, varför beivran och påföljd för dessa brott
            idag närmast lyser helt med sin frånvaro. Traditionella narkotikaligor
            kan därför misstänkas övergå från en typ av illegala substanser
            till en annan som är svårare att kontrollera med rask spridning
            av förfalskade läkemedel även i vårt land som resultat om inget
            görs skyndsamt.
          </p>
          <p xml:id="i-DpuyDzV7nRRbRqDMdQxadB">
            Problemet är särskilt allvarligt för de många av våra folksjukdomar
            som kräver långvarig läkemedelsbehandling, dels för att marknaden
            här är mest lukrativ för förfalskarna på grund av de stora volymer
            läkemedel som här hanteras, dels för att de läkemedelsbehövande
            patienterna löper större risk att drabbas då de ofta behöver just
            flera olika mediciner under långa tider. Ett viktigt exempel på
            sådan riskgrupp är den miljon människor i Sverige som har någon
            av de 80-tal reumatiska sjukdomar vi känner till idag. För dessa
            individer är långvarig, kanske livslång, behandling med ett eller
            flera läkemedel inte sällan helt avgörande för att kunna hålla
            sjukdomen rimligt i schack. Med misstanken om olika typer av förfalskade
            antireumatiska läkemedel i hantering inom sjukvården blir det
            omöjligt för såväl patient som vårdpersonal att avgöra om det
            är sjukdomen som förändras och förvärras eller om det är medicinen
            som är otillförlitlig från tid till annan. Detta är inte bara
            ett hot mot dessa många patienters dagliga funktion och överlevnad,
            utan ett hot mot hela samhällets möjlighet att lita till den imponerande
            medicinska utveckling som skett inom reumatologins område under
            senare år. Vi riskerar att fantastiska medicinska landvinningar
            till enorma humanitära och ekonomiska värden för patienter, anhöriga
            och samhälle till del går upp i rök av en ny typ av framväxande
            kriminalitet som vi ännu inte har någon som helst kontroll över.
          </p>
          <p xml:id="i-32bMnos23Z9FcUhWm6Goew">
            En liknande problematik kan förenklat sägas beröra all sjukvård
            som är läkemedelsintensiv, varför ett politiskt ledarskap för
            frågeställningen nu krävs. EU har också fört upp frågan på sin
            agenda inför det stundande svenska ordförandeskapet. Det är då
            viktigt att alliansregeringen och Moderaterna visar på en egen
            agenda på detta område.
          </p>
          <head xml:id="i-9M44Cx2ZxD9BYdx4zEcfWN" type="h2">
            Förslag till åtgärder
          </head>
          <p xml:id="i-9VneQTvfwqJ5JrAXThtckR">
            De omfattande medicinska komplikationer som falska läkemedel
            leder till är väl kända. Hur stort det potentiella hotet mot patientsäkerheten
            som en sådan idag okontrollerad men illegal verksamhet innebär
            för Sveriges vidkommande är dock okänt och måste därför omgående
            utredas och analyseras. Läkemedelsverket (LV) har under 2008/2009
            iscensatt upplysningskampanjer för allmänheten vad gäller främst
            faran med inköp av läkemedel över Internet. Men LV har också uttryckt
            en önskan om en rejäl satsning på samordning av alla berörda myndigheter
            för att kartlägga denna nya typ av allvarlig kriminalitet.
          </p>
          <p xml:id="i-Dvvrc4LyBfQZZ19f49CMq">
            Tull-, polis- och åklagarväsendet utgör i detta sammanhang centrala
            instanser för att ta initiativet till en mera noggrann analys
            av problemets omfattning för svenskt vidkommande. Dessutom bör
            straffbestämmelserna för denna typ av brottslighet ses över och
            eventuellt skärpas.
          </p>
          <p xml:id="i-S1smqfyVs5w9YmmKkYRnbf">
            Detta samlade arbete är nödvändigt för att legala producenter
            och distributörer av läkemedel ska kunna skapa strukturer som
            optimerar säkerheten i deras verksamhet och skyddar dem själva,
            och därmed patienterna, sjukvården och samhället, från de hälsorisker
            en okontrollerad illegal marknad med förfalskningar av mediciner
            annars kan komma att innebära.
          </p>
          <p xml:id="i-HTeEVWuqpdDZUv5cutkyUo">
            En nödvändig inledande kartläggning av och åtgärder mot förfalskade
            läkemedel ger bättre möjligheter för hälso- och sjukvården att
            överblicka hoten mot patientsäkerheten när en ny typ av kriminalitet
            gör entré i vårt samhälle. Slutligen bör informationsutbytet mellan
            berörda myndigheter utvecklas, så att de fortlöpande kan hålla
            utvecklingen på läkemedelsförfalskningsområdet och dess konsekvenser
            för svenska folket under strikt kontroll.
          </p>
        </div>
        <div xml:id="i-4MuSg31av1FJ8yrcHBd27w" type="signatureBlock">
          <list xml:id="i-6MNVqJjT7AspuTc2PAwfFA">
            <item xml:id="i-2TNRMuFNVNoREbp4V9ug4i" who="i-BZ7PcK8D1efvHXsafGEMKE" type="signature">
              Andreas Norlén (m)
            </item>
            <item xml:id="i-5m76wLW8fA42yQzTbwZK4w" who="i-ReHv93vu1syAgH8qzKxSu3" type="signature">
              Gustav Nilsson (m)
            </item>
          </list>
        </div>
      </div>
    </body>
  </text>
</TEI>
