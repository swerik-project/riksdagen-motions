<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__ak__595/mot_1945__ak__595-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 595. 29
          </p>
          <p>
            Nr 595.
          </p>
          <p>
            Av herr Spångberg m. fl., i anledning av Kungl. Maj:ts proposition,
            nr 266, angående vissa anslag till skyddshemsvården.
          </p>
          <p>
            I Kungl. Maj:ts proposition nr 266 angående vissa anslag till
            skyddshems- vården framhålles bland annat, att arbetstidsförhållandena
            för den lägre vård- och ekonomipersonalen vid skyddshemmen ha
            reglerats genom 1944 års riksdags beslut om denna personals avlönande
            enligt de särskilda av- löningsbestämmelserna för sådan personal.
            Några åtgärder för reglering av arbetstidsförhållandena för övrig
            vård- och ekonomipersonal vid skydds- hemmen ha emellertid icke
            vidtagits. Då skyddshemmen torde vara ett av de få statliga arbetsområden
            inom vilket icke arbetstidsfrågan är nöjaktigt ordnad, anse vi
            oss böra påkalla riksdagens uppmärksamhet å detta för- hållande.
            De arbetsuppgifter som åvila vakt- och vårdpersonalen vid skyddshemmen
            torde i stort sett vara likartade med dem, som åvila motsvarande
            personal vid andra statliga vårdanstalter, vid vilka arbetstiden
            är reglerad till genom- snittligt 48 timmar per vecka. Då det
            för närvarande vid skyddshemmen är en ingalunda ovanlig företeelse
            att arbetstiden per vecka uppgår till 56 å 57 timmar, i vissa
            undantagsfall ännu längre, är det förklarligt att de oordnade
            arbetstidsförhållandena skapa en oluststämning bland de anställda.
            De arbets- uppgifter som åvila skyddshemspersonalen, att handleda,
            fostra och söka till- rättaföra ungdom, som av olika anledningar
            kommit på sned i livet, äro av sådan art att det av befattningshavarna
            kräves icke blott kunnighet och praktiskt handlag, utan även psykisk
            spänst och intresse för arbetet. Brister det i intresset för arbetet
            eller är en ungdomsledare på väg att förlora sin andliga eller
            kroppsliga vitalitet eller saknar han förmågan att i det fostrande
            syftet rycka ungdomen med sig, då blir verksamheten lidande härav.
            Under det senaste decenniet ha åtskilliga förbättringar genomförts
            vid våra skyddshem, och en omfattande omorganisation har genomförts
            under denna tid. Man har emellertid hittills förbisett att ordnade
            arbetstidsförhållanden för personalen är en nödvändighet därest
            denna skall på ett fullt tillfreds- ställande sätt kunna sköta
            sina arbetsuppgifter. Då det synes oss synnerligen angeläget att
            detta rättas till, få vi hemställa, att riksdagen i samband med
            behandlingen av propositionen nr 266 måtte uttala sig för en reglering
            av arbetstiden för per- sonalen vid de statliga skyddshemmen till
            genomsnittligt 48 timmar per vecka.
          </p>
          <p>
            Stockholm den 12 maj 1945. Aug. Spångberg. Artur E. Lundqvist.
            Abel Sundberg.
          </p>
        </div>
      </div>
    </body>
  </text>
</TEI>
