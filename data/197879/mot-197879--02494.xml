<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02494">
  <teiHeader>
    <fileDesc>
      <titleStmt>
        <title>med anledning av propositionen 1978/79:111 om åtgärder mot  krångel och onödig byråkrati m. m.</title>
        <author>av Alf Wennerfors</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:111 om åtgärder mot  krångel och onödig byråkrati m. m.</title>
          <idno type="rdwebb">G2022494</idno>
          <rs type="number">2494</rs>
          <ref type="dokument_url_text">http://data.riksdagen.se/dokument/G2022494/text</ref>
          <ref type="dokument_url_html">http://data.riksdagen.se/dokument/G2022494</ref>
          <ref type="dokumentstatus_url_xml">http://data.riksdagen.se/dokumentstatus/G2022494</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-B1QAmZ6hd8iYYbZ4y9ee12</idno>
            <name>ALF WENNERFORS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U3pSeaw4y3sFNdoqzWnx2m" type="signed"/>
        <correspContext corresp="i-U3pSeaw4y3sFNdoqzWnx2m">
          <note type="signatory" corresp="i-B1QAmZ6hd8iYYbZ4y9ee12"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2494/mot_197879__2494-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:2494
          </p>
          <p>
            av Alf Wennerfors
          </p>
          <p>
            med anledning av propositionen 1978/79:111 om åtgärder mot krångel
            och onödig byråkrati m. m.
          </p>
          <p>
            Den offentliga sektorns andel av den samlade produktionen har
            vuxit under en lång följd av år i alla industriländer. För Sveriges
            del har denna utveckling gått längre än på de flesta andra håll.
            Summan av statens, kommunernas, landstingens och AP-fondens inkomster
            svarar nu för mer än hälften av Sveriges nationalinkomst. Att
            denna utveckling måste hållas under kontroll framhålles allt oftare
            i den allmänna debatten. Jag delar uppfattningen men vill erinra
            om att ett statligt ämbetsverk inte växer ”av sig självt”. Den
            offentliga sektorns omfattning beror på de beslut som riksdagen
            fattar. Regering och riksdag har alltså det yttersta ansvaret
            för förvaltningsapparatens tillväxt eller minsk- ning. Vi har
            — med andra ord — den offentliga sektor, som vi förtjänar. I dagens
            kärva ekonomiska läge borde den offentliga sektorns tillväxttakt
            inte bara dämpas så mycket som möjligt. En betydande inskränkning
            är önskvärd till förmån för mer angelägna ändamål antingen detta
            sker genom omställning, naturlig avgång, arbetstidsförkortning,
            förtidspensionering eller andra åtgärder. Samtidigt måste önskemålet
            om en nedbantad offentlig sektor avvägas mot sysselsättningspolitiska
            problem i en lågkonjunktur. Grundläggande för synsättet på den
            offentliga sektorn är sedan gammalt att den företrädesvis avser
            två slags ändamål: dels inre och yttre säkerhet och dels utbildning,
            kultur, trygghet och välfärd. Förtroendet för den offentliga sektorn
            måste vara förankrat hos den allmänhet som den är satt att tjäna.
            Detta förtroende bör bygga på den statliga förvaltningens effektivitet
            och på att den tillgodoser samhällsmedlemmarnas krav på frihet
            och rättssäkerhet. Vidare utgår jag ifrån den självklara principen,
            att det är den resursska- pande näringspolitiken som bestämmer
            det ekonomiska utrymmet för en fortsatt välståndsutveckling och
            eventuellt ökade uppgifter för den offentliga sektorn. De problem
            som den svenska ekonomin brottas med i dag beror bl. a. på att
            den offentliga sektorns alltför snabba tillväxt åstadkommit allvarliga
            balansrubbningar. Detta är ett resultat av en misslyckad socialdemokratisk
            politik före 1976. Jag förutsätter att den nuvarande regeringen
            fullföljer den borgerliga regeringens stabiliseringsprogram och
            vidtager ytterligare nödvän- diga åtgärder för att nå samhällsekonomisk
            balans. I detta sammanhang vill jag peka på ett dilemma som kan
            upplevas av många i anslutning till de aktuella arbetslöshetsproblemen.
            Om man vill minska antalet anställda i den statliga förvaltningen
            med någon eller några få
          </p>
          <pb facs="riksdagen-motions-pdf/data/197879/mot_197879__2494/mot_197879__2494-002.pdf"/>
          <p>
            Mot. 1978/79:2494 8
          </p>
          <p>
            procent under en 10-årsperiod bör detta kunna genomföras ganska
            smärtfritt genom naturlig avgång, förtidspensionering m. m. Vill
            man göra en större minskning, måste man vara medveten om att utöver
            den därigenom uppkommande arbetslösheten tillkommer en minskning
            av arbetstillfällen inom det enskilda näringslivet. Datoriseringen
            och robottekniken och den tekniska utvecklingen över huvud taget
            anses medföra en minskning med 100 000 arbetstillfällen under
            en 10-årsperiod. Självfallet måste en övergri- pande analys av
            dessa tänkbara utvecklingstrender genomföras liksom att en prövning
            av olika motåtgärder sker. Målet för den långsiktiga politiken
            är allas rätt till arbete. När det gäller såväl statsförvaltningens
            organisation, uppgifter och funk- tionssätt som ansvarslöst slöseri
            och onödig byråkrati tillsattes 1977 två utredningar. I proposition
            172 redovisar regeringen förslag till åtgärder för att minska
            krångel och byråkrati. Utöver detta vill jag förorda en rejäl
            satsning på de anställda enskilda människorna inom statsförvaltningen.
            Hittills har en hel del rationaliserings- vinster gjorts genom
            satsningar på tekniken. Nu bör den sociala effek- tiviseringen
            dominera handlandet. De enskilda människornas kapacitet måste
            utvecklas vilket kan ske bl. a. genom att visa dem ökat förtroende,
            ge dem ökad delegation och ge mer utrymme för personligt omdöme
            och initiativkraft. För att möjliggöra detta bör man inom statsförvaltningen
            satsa på ett målmedvetet utbildnings- och utvecklingsarbete som
            gör dessa människor — låg- eller högavlönade, arbetsledare eller
            arbetsledda, nydanare eller traditionsbevarare — rustade att motsvara
            såväl dagens som morgonda- gens krav. Jag menar att ett förnyat
            sätt att arbeta effektivare inom den offentliga sektorn och därmed
            bättre hushålla med skattebetalarnas pengar måste också växa fram
            bland de anställda själva. Jag är övertygad om att flertalet anställda
            inom den offentliga sektorn är besjälade av god vilja och förmåga
            att fullgöra sina arbetsuppgifter men att det f. n. kan föreligga
            brister i arbetsledning och samordning. Det är således viktigt
            att all personal med arbetsledande uppgifter — från generaldirektör
            till förmän — motiverar, stödjer och utvecklar sina medarbetare.
            När regeringen utser verkschefer måste man i dag i ännu högre
            grad beakta kandidaternas administrativa skicklighet, arbetsledarförmåga
            och personliga egenskaper. Vid tillsättning av arbetsledande befattningar
            bör över huvud taget i kriteriet ”skicklighet” som ett absolut
            villkor inläggas dokumenterad praktisk administrativ förmåga liksom
            förmåga att på ett konstruktivt sätt lösa motsättningar mellan
            exempelvis olika fackliga intressen på arbetsplat- sen.
          </p>
          <pb facs="riksdagen-motions-pdf/data/197879/mot_197879__2494/mot_197879__2494-003.pdf"/>
          <p>
            Mot. 1978/79:2494 9
          </p>
          <p>
            Med hänvisning till vad som anförts hemställs att riksdagen som
            sin mening ger regeringen tiil känna vad som i motionen anförts
            om en satsning på ökad utveckling och utbildning inom statsförvaltningen.
          </p>
          <p>
            Stockholm den 17 april 1979
          </p>
          <p>
            ALF WENNERFORS (m)
          </p>
          <pb facs="riksdagen-motions-pdf/data/197879/mot_197879__2494/mot_197879__2494-004.pdf"/>
          <pb facs="riksdagen-motions-pdf/data/197879/mot_197879__2494/mot_197879__2494-005.pdf"/>
          <pb facs="riksdagen-motions-pdf/data/197879/mot_197879__2494/mot_197879__2494-006.pdf"/>
          <p>
            'GOTAB 62000 Stockholm 1979
          </p>
        </div>
      </div>
    </body>
  </text>
</TEI>
