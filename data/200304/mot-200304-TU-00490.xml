<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-TU-00490">
  <teiHeader>
    <fileDesc>
      <titleStmt>
        <title>Alternativa drivmedel och miljövänligare fordon</title>
        <author corresp="i-2xzcr3nLPgka3s5j7pZ98N">av Ingegerd Saarinen m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alternativa drivmedel och miljövänligare fordon</title>
          <idno type="rdwebb">GR02T490</idno>
          <rs type="number">T490</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GR02T490/text</ref>
          <ref type="dokument_url_html">http://data.riksdagen.se/dokument/GR02T490</ref>
          <ref type="dokumentstatus_url_xml">http://data.riksdagen.se/dokumentstatus/GR02T490</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C5oSgDpxjTK7J31TqsPEwQ</idno>
            <name>Claes Roxbergh</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Q6T8pKy9pERdSQEuTcARyR</idno>
            <name>Lotta N Hedström</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VR3LTLxWSJybcpidN45Urq" type="signed"/>
        <correspContext corresp="i-VR3LTLxWSJybcpidN45Urq">
          <note type="signatory" corresp="i-2xzcr3nLPgka3s5j7pZ98N"/>
          <note type="signatory" corresp="i-C5oSgDpxjTK7J31TqsPEwQ"/>
          <note type="signatory" corresp="i-Q6T8pKy9pERdSQEuTcARyR"/>
        </correspContext>
        <correspAction xml:id="i-AXodeZWMPThgghnpTyGF8R" type="referral">
          <date when="2003-10-15"/>
        </correspAction>
        <correspAction xml:id="i-MJozYnkWL6Zj92Wr79zRZY" type="dismissal">
          <date when="2003-10-15"/>
        </correspAction>
        <correspAction xml:id="i-BMRsmorxVhYdEPrBg7nv97" type="submission">
          <date when="2003-10-07"/>
        </correspAction>
        <correspAction xml:id="i-LJjXinE8nU6PUpUQrZeeUG" type="assigned"/>
        <correspContext corresp="i-LJjXinE8nU6PUpUQrZeeUG">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_T_0490/mot_200304_T_0490-0001.pdf"/>
      <div xml:id="i-43rYccVYF2GRyFN15SXpZd" type="motHeader">
        <div xml:id="i-5Apd3ECNLisMtyGBekQ4uu" type="motTitle"/>
        <div xml:id="i-YKKwh2ammmZUz5iod6vJ7r" type="motSubmissionInfo"/>
      </div>
      <div xml:id="i-DcAuKGjpqmr53wcPXpEqr1" type="motBody">
        <div xml:id="i-95kbD2LxR7eSufLyP3vhoJ">
          <p xml:id="i-HLm7uf9tyHfXnhnY6kLQR">
            2003/04 mnr: T490 pnr: mp524
          </p>
          <p xml:id="i-83mC68QRSj5EHLaLixtHr9">
            Motion till riksdagen 2003/04:T490
          </p>
          <p xml:id="i-5awmF2SenS36LUwfVe5fjK">
            av Ingegerd Saarinen m.fl. (mp)
          </p>
          <p xml:id="i-2Ah6vFW58sx8MwpKVmnCpH">
            Alternativa drivmedel och miljövänligare fordon
          </p>
          <p xml:id="i-5FEqRyP7EBJ3jUKV42J27P">
            Förslag till riksdagsbeslut
          </p>
          <p xml:id="i-E5NMPdoMjP9HsYqn5MDkpS">
            1. Riksdagen tillkännager för regeringen som sin mening vad som
            i motionen anförs om samordnad forskning om och utveckling av
            alternativa drivmedel och miljövänligare fordon. 2. Riksdagen
            tillkännager för regeringen som sin mening vad som i motionen
            anförs om en översyn och samordning av stöd till miljöfordon.
            3. Riksdagen tillkännager för regeringen som sin mening vad som
            i motionen anförs om en dialog om introduktionshinder för nya
            lösningar.
          </p>
          <p xml:id="i-68vzjAdBfW4swPV5Ux1bZR">
            Motivering
          </p>
          <p xml:id="i-hdbrUhzuGSpQgb8vuEgfv">
            Miljö- och hälsopåverkan från trafiken måste minskas. En väsentlig
            komponent är miljövänligare drivmedel till fordon, som i sin tur
            drivs med renare motorer. Själva drivmedlen står ju för huvuddelen
            av miljöpåverkan från driften av fordon. Med en framtida inhemsk,
            effektiv produktion av förnyelsebara och rena drivmedel skulle
            vi kunna nå positiva effekter på ett antal områden: försörjningstrygghet,
            glesbygdsutveckling, näringslivsutveckling samt miljö- och hälsopåverkan
            från trafik. Vi skulle ta bättre vara på landets resurser i form
            av biomassa och förnyelsebara biprodukter. En lyckosam utveckling
            skulle även kunna leda till export av både färdiga produkter och
            teknik. Men det finns ett antal barriärer och utmaningar på vägen.
            Det är ett samspel mellan utvecklingen av nya typer av motorer
            och fordon, utvecklingen av drivmedel samt uppbyggnaden av distributionssystem.
            Det behövs mycket teknisk utveckling, för att inte säga genombrott,
            på alla dessa områden, liksom stora volymer. Men ofta hakar introduktionen
            upp sig på att det inte finns tillräckligt många anpassade fordon,
            en tillräcklig produktionskapacitet för drivmedel eller ett tillräckligt
            brett distributionsnät.
          </p>
          <p xml:id="i-KCP1mxsawh5oUJLsXEtKPD">
            Ovanpå detta finns en rad styrmedel, regelverk och stimulansåtgärder
            som
          </p>
          <pb facs="riksdagen-motions-pdf/data/200304/mot_200304_T_0490/mot_200304_T_0490-0002.pdf"/>
          <p xml:id="i-58uFgYHSvwGz9HJfEEdwVd">
            2003/04:T490
          </p>
          <p xml:id="i-U3q5uSQBG5rJSV8LmyEmWt">
            måste driva på utvecklingen åt rätt håll, utan att samtidigt
            skapa oönskade hinder. Det behövs normalt målmedvetna insatser
            från samhällets sida för att åstadkomma en sådan positiv spiral.
            Insatser gäller flera områden: forskning och utveckling, stöd
            till alterna- tiva drivmedel, stöd till miljöfordon samt en kontinuerlig
            översyn av introduktionshinder och styrmedel. Ett grundvillkor
            för utvecklingen är stabila och långsiktiga skattevillkor för
            alternativa drivmedel. Principer för detta har föreslagits i senaste
            budgetpropositionen och berörs inte närmare här.
          </p>
          <p xml:id="i-KXj8JFxe5bCftwrZK27g3">
            Forskning och utveckling
          </p>
          <p xml:id="i-WpgerLXsR3XwwPHCZtzvGa">
            Vi behöver effektivare produktionsmetoder för olika typer av
            förnyelsebara drivmedel, och effektiva fordon och distributionssystem.
            Ett antal forskningsprogram och utvecklingsinsatser pågår inom
            området, men förstärkning behövs på längre sikt. Det gäller särskilt
            områdena produktionsprocesser för alternativa drivmedel, utprovning
            i fordon samt hälso- och miljöeffekter av emissioner. På kortare
            sikt kan tillgängliga resurser samordnas bättre och kanske omfördelas
            något. Det gäller främst pågående och planerade forskningsprogram
            inom = fordonsteknologi, drivmedel, emissioner och tillhörande
            miljöeffekter, liksom även samverkansprogrammet med fordonsindustrin.
            Berörda myndigheter har t.ex. tidigare pekat ut forskning om produktion
            av syntesgas ur biomassa som en nyckelteknologi utan att särskilt
            mycket resurser har fördelats dit.
          </p>
          <p xml:id="i-J7ryCJX6xhm6aQaa4UUAPJ">
            Stöd till miljöfordon
          </p>
          <p xml:id="i-QagYYZnEhSmyGzAFrjvyDg">
            Bred introduktion av fordon som drivs med alternativa drivmedel
            är i de flesta fall en avgörande faktor för att alternativa drivmedel
            ska kunna introduceras. Än så länge är mängden specialanpassade
            miljöfordon totalt sett mycket begränsad, men bara det senaste
            året har introduktionen accelererat kraftigt. Det är en glädjande
            utveckling som stöttas av statliga åtgärder och av många kommuner.
            Samtidigt manar omständigheterna till viss eftertanke. Det samlade
            stödet till enskilda miljöfordon kan uppgå till relativt stora
            belopp om alla statliga åtgärder och kommunala åtgärder läggs
            ihop. Skattesubventionen för själva drivmedlet kan vara en förhållandevis
            liten del av hela stödet. Från statlig sida rör det sig om nedjusterade
            förmånsvärden för tjänstebilar samt reducerad fordonsskatt för
            tunga miljöfordon. Från kommunernas sida handlar det främst om
            subventionerad parkering i dagsläget. Indirekt stöd ges i form
            av krav på kommunala organisationer att köpa in miljöfordon, samordnad
            upphandling, indirekta krav på entreprenörer etc. I Stockholms
            kommun är det tänkt att miljöbilar ska undantas från framtida
            trängselavgifter.
          </p>
          <pb facs="riksdagen-motions-pdf/data/200304/mot_200304_T_0490/mot_200304_T_0490-0003.pdf"/>
          <p xml:id="i-2f53AnXAagzw2Ah381EEWb">
            Några typer av drivmedel, som t.ex. etanol och rapsmetylester,
            kan användas antingen i ren form i anpassade fordon eller inblandade
            i vanlig bensin eller diesel. I det senare fallet krävs inga anpassade
            fordon förrän inblandningen nått stora volymer. Det finns alltså
            i flera fall två möjliga huvudstrategier för introduktion, antingen
            i anpassade fordon och särskilda distributionssystem, eller användning
            genom låginblandning i befintliga fordon med befintlig distribution.
            Vissa nya typer av alternativa drivmedel utvecklas även för användning
            i dagens fordon utan anpassningar. Det finns också något olika
            definitioner av vad som är miljöfordon på olika håll, både vad
            gäller statliga åtgärder och inom olika kommuner. Sam- tidigt
            är berörda myndigheters inställning inte odelat positiv till särskilt
            anpassade nischfordon och alternativa drivmedel med begränsad
            spridning eller potential. I ljuset av dessa förhållanden bör
            en analys och översyn göras av det samlade stödet till miljöfordon.
            Lämplig myndighet, t.ex. Vägverket, borde ta initiativ till diskussion
            mellan aktörerna och till samordning ifråga om principer samt
            om möjligt utfärda rådgivande riktlinjer. Eventuellt skulle den
            nyss påbörjade Alternativbränsleutredningen under Miljödepartementet
            kunna kompletteras med nya direktiv. Principerna för stöd till
            miljöfordon bör vara i överensstämmelse med insatserna för att
            stimulera alternativa drivmedel.
          </p>
          <p xml:id="i-N6jJprBptPj2x1nXyeJV19">
            Se över introduktionshinder
          </p>
          <p xml:id="i-JEeQ4KwHzM1hQq4eSZ4FGq">
            Det finns normalt en rad introduktionshinder för nya tekniker.
            För nya lösningar inom miljöteknik är det relativt vanligt att
            träffa på stötestenar i existerande regelverk eller styrmedel,
            utöver alla normala hinder på marknaden. Dessutom går inte alltid
            den tekniska utvecklingen i raka fåror. Nya idéer och lösningar
            kommer relativt ofta från små företag och udda aktörer. Just sådana
            aktörer har normalt ännu svårare att påverka eller ändra utformningen
            av regelverk och styrmedel. Utvecklingen av miljövänligare drivmedel,
            miljöfordon och avgasreningsteknik har till relativt stor del
            drivits av kommunala aktörer, organisationer, mindre företag och
            enskilda entusiaster, vid sidan av de traditionella olje- och
            bilföretagen. Alla offentliga aktörer bör vara lyhörda för dessa
            typer av problem vid introduktionen av nya lösningar. En tätare
            dialog mellan aktörerna kring dessa frågor bör upprätthållas av
            de berörda myndigheterna, i första hand. En samsyn om principerna
            för utvecklingen är en bas för en tydligare nationell kraftsamling
            kring alternativa drivmedel och fordon, och detta bör ge större
            utväxling på satsade resurser. En viktig aspekt är dock att behålla
            öppenheten för nya lösningar och nya synsätt.
          </p>
          <p xml:id="i-6C4BmrGqFdomBNFupmG98z">
            Stockholm den 6 oktober 2003
          </p>
          <p xml:id="i-5TF9jmynTce5FwtMQAqJAD">
            Ingegerd Saarinen (mp) Claes Roxbergh (mp) Lotta N Hedström (mp)
          </p>
          <p xml:id="i-AjWT4Na6KAKKnBRFUPWyZw">
            2003/04:T490
          </p>
          <pb facs="riksdagen-motions-pdf/data/200304/mot_200304_T_0490/mot_200304_T_0490-0004.pdf"/>
          <p xml:id="i-GnA7onxWsz3gRuYMpzB5C4">
            2003/04:T490
          </p>
        </div>
      </div>
    </body>
  </text>
</TEI>
