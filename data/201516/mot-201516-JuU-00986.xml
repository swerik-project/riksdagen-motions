<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-00986">
  <teiHeader>
    <fileDesc>
      <titleStmt>
        <title>En moderniserad vapenlagstiftning</title>
        <author corresp="i-S1jBpohzgG7cgcBjfgN1Fb">av Sten Bergheden m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:986 av Sten Bergheden m.fl. (M)</title>
          <idno type="rdwebb">H302986</idno>
          <rs type="number">986</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H302986/text</ref>
          <ref type="dokument_url_html">http://data.riksdagen.se/dokument/H302986</ref>
          <ref type="dokumentstatus_url_xml">http://data.riksdagen.se/dokumentstatus/H302986</ref>
          <ref type="docx">http://data.riksdagen.se/fil/28E625A2-7476-418B-B400-C1AAD49420CF</ref>
          <ref type="pdf">http://data.riksdagen.se/fil/5791168C-4714-4DAE-AD2A-028194CD212E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-SybifWud9d6upSmvXdK47c" type="signed"/>
        <correspContext corresp="i-SybifWud9d6upSmvXdK47c">
          <note type="signatory" corresp="i-S1jBpohzgG7cgcBjfgN1Fb"/>
          <note type="signatory" corresp="i-Bsa1bRZ8s4aqtJquDTqLPc"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-7HvCHEwjbKSjsnRP39c1s9"/>
          <note type="signatory" corresp="i-MEQoHPb6qh2nYtPCAZQYv3"/>
        </correspContext>
        <correspAction xml:id="i-NAFrSBV4pbCrC4V9N5nNxd" type="submitted">
          <date when="2015-10-02"/>
          <time when="16:17:59"/>
        </correspAction>
        <correspAction xml:id="i-VzVXqUSr5uqzdPoFLgmKUZ" type="referred">
          <date when="2015-10-13"/>
        </correspAction>
        <correspAction xml:id="i-LaSyQRmHJB6nE5bPsGhnVW" type="assigned">
          <date when="2016-09-06"/>
          <time when="18:15:40"/>
        </correspAction>
        <correspContext corresp="i-LaSyQRmHJB6nE5bPsGhnVW">
          <ref type="assignedTo">Justitieutskottet</ref>
        </correspContext>
        <correspAction xml:id="i-JnG5denTVFYRsoxeLFjJ68" type="behandlas_i"/>
        <correspContext corresp="i-JnG5denTVFYRsoxeLFjJ68">
          <ref type="uppgift">2015/16:JuU20</ref>
          <ref type="ref_dok_id">H301JuU20</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU20</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:986 av Sten Bergheden m.fl. (M)
          En moderniserad vapenlagstiftning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Vv7938yPpw7My2FE5KmNpj">
            Förslag till riksdagsbeslut
          </head>
          <list style="ol">
            <item xml:id="i-8o1aN8j38VmWnvgt356WQM">
              Riksdagen ställer sig bakom det som anförs i motionen om att
              se över och modernisera vapenlagstiftningen och tillkännager detta
              för regeringen.
            </item>
            <item xml:id="i-WzgGKxcoTbJnQsvKQKX2z2">
              Riksdagen ställer sig bakom det som anförs i motionen om att
              handläggningen av vapenlicenser bör flyttas från polisen till
              en ny viltmyndighet och tillkännager detta för regeringen.
            </item>
            <item xml:id="i-Ug3xBu64mnyQncKWgXDRsA">
              Riksdagen ställer sig bakom det som anförs i motionen om att
              den nya myndigheten, som i motionen föreslås få ansvaret för vapenlicenser,
              har kunnig och utbildad personal för vapenärendena, och riksdagen
              tillkännager detta för regeringen.
            </item>
            <item xml:id="i-Gshdk9sACHJRYiKBrb7ohg">
              Riksdagen ställer sig bakom det som anförs i motionen om att
              en maxtid om en månads handläggningstid vid ansökan om vapenlicens
              införs under förutsättning att handlingarna är korrekt ifyllda
              och tillkännager detta för regeringen.
            </item>
            <item xml:id="i-NZEy1nChTUjVTPGb9MT3A3">
              Riksdagen ställer sig bakom det som anförs i motionen om att
              införa ett digitalt ansökningsförfarande vid ansökan om vapenlicens
              och tillkännager detta för regeringen.
            </item>
            <item xml:id="i-3ugGuYf1GUk3bgAcdGD11n">
              Riksdagen ställer sig bakom det som anförs i motionen om att
              utöka jaktvapengarderoben till minst tio vapen och tillkännager
              detta för regeringen.
            </item>
            <item xml:id="i-3kK3DoCFWxK5Z3u1mvgrc3">
              Riksdagen ställer sig bakom det som anförs i motionen om att
              möjliggöra och underlätta för vapenförvaring hos annan och i sitt
              andra boende och tillkännager detta för regeringen.
            </item>
            <item xml:id="i-XxFdH5bMrBXzCaP5XcUFXr">
              Riksdagen ställer sig bakom det som anförs i motionen om att
              ge godkända vapenhandlare en auktorisering som ger dem möjlighet
              att under vissa förutsättningar godkänna vapenlicenser och tillkännager
              detta för regeringen.
            </item>
            <item xml:id="i-Nexb24pTv7kjn5VQGHQtXp">
              Riksdagen ställer sig bakom det som anförs i motionen om att
              ta bort kraven på att söka ny samlarlicens vart femte år och tillkännager
              detta för regeringen.
            </item>
            <item xml:id="i-XcwkFS9iPLrWy97j8ohvVe">
              Riksdagen ställer sig bakom det som anförs i motionen om att
              förtydliga regelverket för när ett vapen ska lämnas in vid återkallning
              av vapenlicens och vid tvist om detta och att vapnet ska återkallas
              först när tvisten har vunnit laga kraft och tillkännager detta
              för regeringen.
            </item>
            <item xml:id="i-JuLGxtXA2t5HHVgGDWnfB4">
              Riksdagen ställer sig bakom det som anförs i motionen om att
              se över hur ansvariga myndigheter snabbare ska kunna uppdatera
              aktuella vapenlistor och tillkännager detta för regeringen.
            </item>
            <item xml:id="i-QBfDFfyDVdo7rCSwvi3VBt">
              Riksdagen ställer sig bakom det som anförs i motionen om att
              utreda om kraven på licenser för stift och vissa kantantändare
              och startpistoler bör tas bort och tillkännager detta för regeringen.
            </item>
            <item xml:id="i-AdWBeG11YRfyoW1R7xYGqf">
              Riksdagen ställer sig bakom det som anförs i motionen om att
              ge godkända vapenhandlare möjlighet att kontinuerligt skrota vapen
              för att därmed underlätta hanteringen av skrotvapen och tillkännager
              detta för regeringen.
            </item>
            <item xml:id="i-SDZVvkSHDrHU1womMtsVQ">
              Riksdagen ställer sig bakom det som anförs i motionen om att
              göra det möjligt för vapenhandlare att lämna ut låneintyg i upp
              till max 30 dagar och tillkännager detta för regeringen.
            </item>
            <item xml:id="i-NtEo4GkQ6iVUEVP7onSZim">
              Riksdagen ställer sig bakom det som anförs i motionen om att
              man ska kunna förvara ammunition till ett annat vapen än det man
              har licens på och tillkännager detta för regeringen.
            </item>
            <item xml:id="i-QbwGHfUbxh8r5FQ3U3PqGj">
              Riksdagen ställer sig bakom det som anförs i motionen om att
              göra det lättare för jägare att låna varandras vapen och tillkännager
              detta för regeringen.
            </item>
            <item xml:id="i-Kyu278EmNQYZ6YQX6HeXZR">
              Riksdagen ställer sig bakom det som anförs i motionen om att
              utreda och förtydliga reglerna om vapenlicenser för hembygdsföreningar,
              museer m.fl. som får vapen som gåva och tillkännager detta för
              regeringen.
            </item>
            <item xml:id="i-ABe99b9Q1zdRNQmMxfjk8P">
              Riksdagen ställer sig bakom det som anförs i motionen om att
              utreda möjligheterna att införa ett slags vapenpass som finns
              i övriga Europa för att underlätta jakt inom EU och i andra länder
              och tillkännager detta för regeringen.
            </item>
            <item xml:id="i-CWRvsg55hYGdkaQDAJaXyc">
              Riksdagen ställer sig bakom det som anförs i motionen om att
              utreda huruvida licenskrav ska finnas på alla mynningsladdade
              vapen som är tillverkade 1890 och senare, eller om registrering/anmälning
              ska räcka och tillkännager detta för regeringen.
            </item>
            <item xml:id="i-C7jQV2RYKsxE9P2nze8QsL">
              Riksdagen ställer sig bakom det som anförs i motionen om att
              när det gäller kraven för målskyttevapen ersätta ”synnerliga skäl”
              med ”särskilda skäl” och definiera det senare i lag eller förordning
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-8TH9t8Mvw8LzsfSGKNFrML" type="h1">
            Motivering
          </head>
          <p xml:id="i-TUVP7qKM9EcA4XNXfD2MsP">
            Vapenlagstiftningen ska vara modern och motsvara jaktens behov.
            I Sverige har vi idag en restriktiv vapenlagstiftning som ställer
            stora krav på den som vill skaffa vapenlicens. Vi har samtidigt
            en av Europas mest omfattande utbildningar för att få köpa och
            använda vapen. I en ansökan om vapenlicens måste dessutom behovet
            av vapnet kunna styrkas och vi ställer mycket höga krav på en
            säker vapenförvaring. De allra flesta vapen som används vid olika
            brott är illegala vapen. Det är därför av största vikt att samhället
            lägger sina resurser på att motarbeta förekomsten och spridningen
            av illegala vapnen – inte genom en onödigt svår och byråkratisk
            handläggning av vapenlicenser för jägare och skyttar. Polisens
            arbete med att sköta hanteringen av vapenlicenser bör ses över,
            delvis på grund av att det tar väldigt lång tid i Sverige att
            få licenser i jämförelse med andra nordiska länder. Det förekommer
            också att polisens bedömningar vid handläggning av vapenlicenser
            skiljer sig åt mellan olika polisområden. Detta kan bero på att
            handlingarna inte alltid är ordentligt ifyllda och i kombination
            med att lagstiftningen är otydlig innebär det att handläggningen
            tar längre tid. Rekrytering av kunnig personal är svår och vapenärenden
            är inte alltid prioriterade. Vår uppfattning är att en total översyn
            av regelverket kring vapenlicenser bör göras, men i synnerhet
            bör ett antal punkter förändras för att effektivisera arbetet,
            minska arbetsbördan för myndigheten och förbättra för jägare,
            jakt- och skytteorganisationer, vapenhandlare med flera.
          </p>
          <p xml:id="i-46AxAbFCVgK1iajCeMoR2Z">
            Vi föreslår att en ny viltmyndighet upprättas och att handläggningen
            av vapenlicenser flyttas från polisen till denna nya myndighet.
            Den nya myndigheten som får ansvar för vapenlicenser måste kunna
            rekrytera kunnig personal som hanterar lagstiftning och handläggning.
            Vi anser att en maxtid om en månads handläggningstid bör införas
            om handlingarna är korrekt ifyllda samt att ett alternativt digitalt
            ansökningsförfarande bör införas som innebär en minskning av felaktigt
            ifyllda ansökningshandlingar. En jämförelse kan göras med det
            digitala förfarandet vid resa med vapen, tullklarering.
          </p>
          <p xml:id="i-GFHp99aPN8PRWMy1ras48e">
            Regeringen bör även se över möjligheterna att utöka jaktvapengarderoben.
            Nuvarande extra motivering inför det femte och sjätte vapnet i
            vapengarderoben är krånglig och svår och bör tas bort. Det bör
            möjliggöras och underlättas för vapenförvaring hos annan och i
            sitt andra boende. Även en möjlighet att få förvara ammunition
            till annat vapen än det man har licens på bör införas. Krav bör
            dock ställas på att den som förvarar ammunition ska ha licens
            för den aktuella vapenklassen.
          </p>
          <p xml:id="i-CTwFvaoSBEfD59ybD8tYXs">
            Regeringen bör även se över hur det kan underlättas för jägare
            att låna vapen sinsemellan. Detta kan ske på olika sätt, genom
            så kallad parallell licens samt genom att utöka möjligheter till
            lånelicenser. Vidare föreslår vi att ge vapenhandlare, som har
            genomgått nödvändig utbildning och är godkända vapenhandlare,
            en auktorisering som ger möjlighet att direkt kunna lämna ut licenser
            vid exempelvis byte av vapen i samma vapenklass. Detta bör kunna
            ske direkt över disk, genom ett enkelt digitalt anmälningsförfarande
            till myndigheten. Detta skulle både effektivisera vapenhanteringen
            och minska kostnaderna. Vid ansökningar om vapenlicens som kräver
            utredning ska ansökan om vapenlicens skickas in till ansvarig
            myndighet. Godkända vapenhandlare bör även ges möjlighet att skrota
            vapen kontinuerligt för att därmed underlätta hanteringen av skrotvapen.
            Slutligen är vårt förslag att en möjlighet för vapenhandlare att
            lämna ut låneintyg upp till max 30 dagar införs.
          </p>
          <p xml:id="i-APmB646mXu3DbetsJvbk9p">
            Kravet på att söka ny samlarlicens vart femte år för vapensamlare
            är byråkratiskt och orimligt och bör tas bort. Ett godkännande
            utan tidsbegränsning ska räcka och ska bara omprövas om särskilda
            skäl finns. Det bör även utredas om vi ska ta bort kraven på licenser
            för stift och vissa kantantändare och startpistoler. Regeringen
            bör i det här sammanhanget utreda och förtydliga reglerna om vapenlicenser
            för hembygdsföreningar, museer med flera som får vapen som gåva.
            Slutligen bör en utredning göras om huruvida licenskrav ska finnas
            på alla mynningsladdade vapen som är tillverkade år 1890 och senare,
            eller om registrering/anmälning ska räcka.
          </p>
          <p xml:id="i-DGEwmc52nE9JC73SWKP8Qv">
            Regeringen bör även förtydliga regelverket kring när ett vapen
            ska lämnas in vid återkallning av vapenlicens och vid tvist om
            detta. Vi föreslår att vapnet ska återkallas först när tvisten
            har vunnit laga kraft. Vid akuta situationer gäller andra regler.
            En översyn bör göras om hur ansvariga myndigheter snabbare ska
            kunna uppdatera aktuella vapenlistor. Vi ser idag hur nya vapen
            i snabb takt kommer in på marknaden och då måste politiken och
            ansvariga myndigheter kunna följa med i tempot.
          </p>
          <p xml:id="i-JKwtfeYnqpTwGf8mvDJN8o">
            Jägare som idag vill resa och jaga inom EU och i andra länder
            upplever idag svårigheter att kunna ta med sitt vapen över gränserna.
            Regeringen bör därför utreda möjligheterna att införa ett ”vapenpass”
            som finns i övriga Europa för att underlätta jakt inom EU och
            i andra länder. Regeringen bör ersätta kravet på målskyttar om
            att ”synnerliga skäl” ska föreligga vid ansökan om licens på målskyttevapen.
            Istället bör ”särskilda skäl” införas och definieras i lag eller
            förordning. Kravet på ”synnerliga skäl” är oftast ett uttryck
            för ett extremt undantagsförfarande och är därför orimligt när
            det gäller en folksport som skytte.
          </p>
        </div>
        <div type="motSignatures">
          <list>
            <item xml:id="i-YcU9faHcrU3RSVxMJhvQf7" who="i-S1jBpohzgG7cgcBjfgN1Fb">
              Sten Bergheden (M)
            </item>
            <item xml:id="i-5Verh2KRWmZ5z6MSfjwg57" who="i-Bsa1bRZ8s4aqtJquDTqLPc">
              Ulf Berg (M)
            </item>
            <item xml:id="i-4PAhHfTrh9FEGvkNo4ytWf" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-JK6EiDMYsEW6XFqRZwBBQC" who="i-7HvCHEwjbKSjsnRP39c1s9">
              Patrick Reslow (M)
            </item>
            <item xml:id="i-88vKMvZptgKgMDSkUFiLWx" who="i-MEQoHPb6qh2nYtPCAZQYv3">
              Maria Malmer Stenergard (M)
            </item>
          </list>
        </div>
      </div>
    </body>
  </text>
</TEI>
