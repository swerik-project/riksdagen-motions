<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-NU-00406">
  <teiHeader>
    <fileDesc>
      <titleStmt>
        <title>Energieffektivitet och minskad energianvändning</title>
        <author corresp="i-LSGLGKPPdgKqe7pxwHn9sf">av Lise Nordin (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Energieffektivitet och minskad energianvändning</title>
          <idno type="rdwebb">H002N406</idno>
          <rs type="number">N406</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H002N406/text</ref>
          <ref type="dokument_url_html">http://data.riksdagen.se/dokument/H002N406</ref>
          <ref type="dokumentstatus_url_xml">http://data.riksdagen.se/dokumentstatus/H002N406</ref>
          <ref type="doc">http://data.riksdagen.se/fil/D20A9197-BBA5-40BF-BDE0-A9B779AE86EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SoYtNo6E7Jn2NtZXySHLn9" type="signed"/>
        <correspContext corresp="i-SoYtNo6E7Jn2NtZXySHLn9">
          <note type="signatory" corresp="i-LSGLGKPPdgKqe7pxwHn9sf"/>
        </correspContext>
        <correspAction xml:id="i-XAqF5BGUZb6cMRCqxMhfvw" type="numbering">
          <date when="2012-10-09"/>
        </correspAction>
        <correspAction xml:id="i-ErmYS6oFfSCBwmTaJkzabZ" type="submission">
          <date when="2012-10-05"/>
        </correspAction>
        <correspAction xml:id="i-6DpoUxC5iTTkfjsiFc3KUB" type="transfer">
          <date when="2012-10-05"/>
        </correspAction>
        <correspAction xml:id="i-N5Fz4K7hDx34sEV3iVZF2x" type="assigned"/>
        <correspContext corresp="i-N5Fz4K7hDx34sEV3iVZF2x">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KLLiLwnTzuagyD41AEBBxn" type="motHeader"/>
      <div xml:id="i-VmRspekKoXuN7VivcZ6xwp" type="motBody">
        <div xml:id="i-FFAJpTufRCsqeEbqLzYypM" type="motProposal" subtype="förslag">
          <head xml:id="i-TsAUKDjEPbJ1umpDeAFtm5">
            Förslag till riksdagsbeslut
          </head>
          <list xml:id="i-RVoGQHiJjLBLyz9rvUtCsp" style="ol">
            <item xml:id="i-4txxCvQ2sAELomrCr9d2cw">
              Riksdagen tillkännager för regeringen som sin mening vad som
              anförs i motionen om att införa ett mål för minskad total energianvändning.
            </item>
            <item xml:id="i-X42LxsDwCZa6Vs4UJKswy9">
              Riksdagen tillkännager för regeringen som sin mening vad som
              anförs i motionen om att införa ett system för vita certifikat.
            </item>
            <item xml:id="i-2KSKFutTkDecMo4zVbouT5">
              Riksdagen tillkännager för regeringen som sin mening vad som
              anförs i motionen om att timmätning av el bör införas i alla hushåll.
            </item>
            <item xml:id="i-8hpCwVwTRJhjDc2KN3147f">
              Riksdagen tillkännager för regeringen som sin mening vad som
              anförs i motionen om att nätavgiften för eldistribution bör slopas
              och läggas in i det rörliga elpriset.
            </item>
            <item xml:id="i-LNzrR5A1qrCCiPK87x8u27">
              Riksdagen tillkännager för regeringen som sin mening vad som
              anförs i motionen om att stärka energideklarationen. 1
            </item>
            <item xml:id="i-C8Tin3MoppZeJh8bDuzYxe">
              Riksdagen tillkännager för regeringen som sin mening vad som
              anförs i motionen om att anta mål för energieffektivitet i nybyggnation.
              1
            </item>
          </list>
          <p xml:id="i-YM26fkQDyveNtiU2xZKSwD">
            1 Yrkandena 5 och 6 hänvisade till CU.
          </p>
        </div>
        <div xml:id="i-65SheAuhVsroSbnnoQSWRe" type="motContent">
          <head xml:id="i-738FRv8rM4v5NQ34MLXnSb" type="h1">
            Inledning
          </head>
          <p xml:id="i-3VRGsDTUGE5q7BU6N2D7u6">
            Den billigaste, säkraste och renaste energin är den som inte
            produceras. Varje kilowattimme som används har konsekvenser, stora
            eller små beroende på varifrån den kommer. Att använda energi
            smartare, till exempel genom att byta ljuskällor, ventilation,
            styrutrustningar och liknande, är därför det i särklass säkraste,
            snabbaste och mest lönsamma sättet att utveckla energisystemet.
            För Miljöpartiet de gröna är därför en ökad effektivitet i energianvändningen
            en prioritet och vårt mål är att användningen av energi minskar
            även när ekonomin växer.
          </p>
          <p xml:id="i-41p9DS2EzCkm1RZNE4GvnG">
            Det första steget i omdaningen av energisystemet är därför att
            använda energin på ett smart sätt så att den räcker längre. Idag
            slösar vi svenskar med energi som om det fanns hur mycket som
            helst, en vana som vi har lagt oss till med genom åren då energin
            har varit billig. Potentialen för energieffektivisering är stor.
            Det behövs en politik som ger hushåll och företag verktyg för
            att använda energin smartare. I denna motion presenterar vi sex
            förslag.
          </p>
          <head xml:id="i-ShcfPQw271wmZeyCJ8cK24" type="h1">
            Ett tydligt effektiviseringsmål
          </head>
          <p xml:id="i-S8kKQDxUh25EJsFMowd7n2">
            Regeringen har valt att anta ett effektiviseringsmått mätt i
            energiintensitet. Det innebär att användningen av energi per producerad
            krona i BNP ska minska. Det ska gå åt 20 procent mindre energi
            för att producera en krona år 2020 än vad som behövdes 2010.
          </p>
          <p xml:id="i-39toL1DtVU5nUG2DeALJRR">
            Detta är inte något särskilt radikalt mål, det är den takt som
            redan sker till följd av teknikutvecklingen. Energimyndigheten
            förutser i sin prognos, baserad på styrmedel beslutade till och
            med halvårsskiftet 2008 alltså innan regeringen la sitt förslag,
            en energieffektivisering på nära två procent årligen fram till
            2020.
          </p>
          <p xml:id="i-JsmoZuGwPpbmsNyMHscSZ4">
            Alldeles oavsett regeringens förslag kommer alltså energianvändningen
            i Sverige att effektiviseras med cirka 20 procent. Regeringens
            mål är att bedriva vad som brukar kallas business as usual.
          </p>
          <p xml:id="i-GEJjMEvJoTBgUNoCEUaHNV">
            Eftersom den ekonomiska tillväxten kan antas bli större än regeringens
            effektiviseringsmål kommer energianvändningen i Sverige år 2020
            att vara minst lika stor som idag, kanske högre.
          </p>
          <p xml:id="i-LmLVnya6j4C52aWQ9wHhoB">
            Detta ska ställas mot att EU:s mål är att energianvändningen
            ska minska med 20 procent till år 2020. Målet bedöms idag bli
            svårt att uppnå till följd av att länder som Sverige inte tänker
            vidta åtgärder för att minska sin energianvändning.
          </p>
          <p xml:id="i-3jRYu5gGV2i3t43sKr4Fcx">
            Miljöpartiet menar att det behövs ett tydligt effektiviseringsmål
            och stöder EU-kommissionens mål till 2020, vilket innebär att
            energianvändningen i Sverige skulle minska med cirka 13 procent
            jämfört med 2005. Om även elanvändningen minskar med lika mycket
            kommer den 2020 uppgå till 128 terawattimmar (TWh) istället för
            de 151 TWh som Energimyndigheten anger i sin prognos. Det är en
            skillnad på 23 TWh, vilket motsvarar ett antal kärnreaktorer och
            flera tusen vindkraftverk.
          </p>
          <p xml:id="i-N6hXoJLJkx8qEzbcCrJdmF">
            På längre sikt blir skillnaden ännu större. Med den effektivisering
            som Miljöpartiet föreslår fram till 2030 skulle elanvändningen
            då uppgå till 114 TWh, jämfört med Energimyndighetens 152 TWh,
            en skillnad på nästan 40 TWh.
          </p>
          <p xml:id="i-6JLx524zfxFkBqVwCePpW9">
            Miljöpartiet anser att det är viktigt att fokusera på en minskad
            energianvändning, inte bara på att användningen ska bli mer effektiv.
            Effektiviseringsmål är som framgår ovan komplexa och resultatet
            är inte nödvändigtvis en minskad energianvändning. För miljön
            är det däremot den totala energianvändningen som räknas eftersom
            den är direkt kopplad till utsläpp av växthusgaser och annan miljöpåverkan.
          </p>
          <p xml:id="i-AtdMX6yZMDUj6rjg8vKMYd">
            Sådana mål finns på flera ställen i världen. I Danmark finns
            till exempel en partiöverskridande överenskommelse om att minska
            energianvändningen med två procent till år 2011 jämfört med år
            2006.
          </p>
          <p xml:id="i-TFbZbSKHSqNigdye3C2rF1">
            Miljöpartiet de gröna anser att Sveriges mål för energianvändning
            bör omformuleras så att det innebär en minskning av energianvändningen
            i Sverige i absoluta tal, inte bara relativt. Målet bör gå fram
            till 2020 som är det målår EU föreslagit för energieffektivisering.
            Detta bör riksdagen ge regeringen till känna som sin mening.
          </p>
          <head xml:id="i-JuHRtbuQtPtNeksZtjYCMX" type="h1">
            Ansvar för smart energianvändning
          </head>
          <p xml:id="i-JT8xu3d9mpk6Y7NMGnW9AF">
            För att öka effektiviteten i energianvändningen har flera länder
            infört system som skapar en marknad för energieffektivisering
            och minskad energianvändning, en sorts ansvar för att energianvändningen
            ska vara genomtänkt, effektiv och smart. Sådana system finns i
            Italien, Frankrike, Storbritannien, Danmark och Flandern i Belgien
            samt i över hälften av USA:s delstater.
          </p>
          <p xml:id="i-LLkMPDJqoTZPJ1mLAMRiuC">
            Utformningen av systemen för ett sådant ansvar varierar stort,
            men ofta används så kallade vita elcertifikat. Dessa fungerar
            ungefär som dagens gröna elcertifikat men syftar till att minska
            energianvändningen.
          </p>
          <p xml:id="i-MxphWTJKcYswRv36FPA4m3">
            I ett system med certifikat måste elleverantörer medverka till
            att elanvändningen effektiviseras med en viss andel av den mängd
            el de säljer. Det är valfritt för bolaget om man vill genomföra
            åtgärderna själv eller köpa intyg vita certifikat från andra aktörer
            som visar att de har minskat energianvändningen. Vilka investeringar,
            till exempel byte till treglas­fönster eller elsnåla vitvaror
            i hyresfastigheter, som ger rätt till försäljning av vita certifikat
            bestäms av Energimyndigheten.
          </p>
          <p xml:id="i-PGXRxe5aSnhrJ7sF2fjZXi">
            Marknaden gör att de billigaste effektiviseringsåtgärderna efterfrågas,
            vilket ger möjlighet att styra resurserna till de mest kostnadseffektiva
            besparingsåtgärderna. Ett system med vita elcertifikat är ett
            mycket pedagogiskt verktyg för att stimulera till minskad elanvändning.
          </p>
          <p xml:id="i-8vfS4PtWW2kqwp4PcK4VPL">
            Att införa ett system med ansvar för energinytta har diskuterats
            länge i Sverige. Tyvärr har Energimyndigheten i en utredning ställt
            sig negativ till metoden med vita elcertifikat bland annat med
            följande motivering: Sveriges energipolitik bygger på energimarknader
            där styrmedel syftar till att ta bort marknadsmisslyckanden, exempelvis
            EU:s handelssystem men också till exempel energimärkning. Vita
            certifikat syftar inte till att hantera något marknadsmisslyckande
            som inte redan hanteras av något annat styrmedel.
          </p>
          <p xml:id="i-4gmxm6Y4WsU58fRrKRdzuY">
            Detta påstående är närmast häpnadsväckande. Myndigheten menar
            alltså att problemet redan hanteras på ett tillfredsställande
            sätt får man anta genom andra styrmedel. Detta går stick i stäv
            med bedömningar från andra aktörer, till exempel Energieffektiviseringsutredningen.
            Där slår man fast att potentialen för effektivisering är mycket
            stor och att effektiviseringar är lönsamma redan på kort sikt
            för både den enskilde och samhället men att de ändå inte genomförs
            därför att styrmedel saknas och att de som finns inte fungerar
            i detta syfte.
          </p>
          <p xml:id="i-Emm8P7NnTU2GHx7khrESJZ">
            Miljöpartiet anser att Sverige behöver införa ett ansvar för
            smart energianvändning. Alla internationella erfarenheter visar
            att ett system med vita certifikat är effektivt och fungerar som
            drivkraft. Vi menar därför att ett system med vita certifikat
            skyndsamt bör införas i Sverige. Detta bör riksdagen ge regeringen
            till känna som sin mening.
          </p>
          <head xml:id="i-KizPzjbb7Y896YadMN5pR1" type="h1">
            Inför timmätning av el i alla hushåll
          </head>
          <p xml:id="i-Ey8UGi83VHQNpCq6BeasKU">
            Miljöpartiet är av övertygelsen att människor och företag som
            får större makt över sin energisituation använder energi klokare
            och mer sparsamt. Idag har människor i praktiken inga andra möjligheter
            att reagera på det elpris de erbjuds än att avstå från att använda
            el. Konkurrensen på marknaden är begränsad, för att uttrycka sig
            försiktigt, och möjligheterna att kontrollera, eller att ens förstå,
            sin egen elanvändning är små. Möjligheterna att anpassa sig efter
            ändrad tillgång och ändrat pris på el är begränsade på grund av
            outvecklade system för prissättning och prisinformation.
          </p>
          <p xml:id="i-67EEom3GSAwy7DuswDmim6">
            Med elmätare som registrerar elanvändningen timme för timme,
            i kombination med differentierade elpriser, får elkunderna mycket
            större möjlighet och motiv att styra sin elanvändning bort från
            de effekttoppar då elen är som dyrast att producera. Det innebär
            att energisystemet avlastas och utnyttjas effektivare.
          </p>
          <p xml:id="i-3to2L68AwdHbm38zkFaXKF">
            Om elkunderna kunde läsa av sin elmätare och elpriset kontinuerligt
            skulle många anpassa sin användning av el till tider då elen är
            billigast. Det skulle få positiva effekter både för konsumenten
            som får lägre energianvändning och kostnad och för samhället,
            som inte behöver använda lika mycket dyr och smutsig reservkraft
            eller importerad el.
          </p>
          <p xml:id="i-71gCvosW3qsivJbHCriPLS">
            Att aktiva elkonsumenter nu ges möjligheten att ansöka om timmätning
            är ett första steg. Men regeringens egen bedömning är att detta
            enbart kommer omfatta ett begränsat antal elkonsumenter. Det som
            saknas är en plan för hur samtliga hushåll ska kunna få timmätning
            och debitering. Detta bör riksdagen ge regeringen till känna som
            sin mening.
          </p>
          <head xml:id="i-YUdsnaDrjdvrhsnBg8DjnH" type="h1">
            Slopa nätavgiften
          </head>
          <p xml:id="i-LYycN4sDdc2yEStnK81KDY">
            Mellan 10 och 30 procent av hushållens elkostnad utgörs av den
            fasta nätavgiften, som konsumenterna i praktiken inte kan påverka
            genom att minska sin elanvändning. Nätavgiften försvagar därför
            prisincitamentet för energieffektivisering i hushållen. För att
            få en bättre styrning bör distributionskostnaderna istället bakas
            in i det elpris elföretagen tar ut av sina kunder. Genom att ha
            ett rakt elpris utan fasta kostnader blir åtgärder för energieffektivisering
            i hushållen med en gång lönsammare. En minskad elanvändning minskar
            också behovet av utbyggd distributionskapacitet, vilket sänker
            distributionskostnaderna. Det är därför också bra för samhällsekonomin.
          </p>
          <p xml:id="i-972yb4AXS1rg53TH7yPriR">
            Miljöpartiet menar därför att nätavgiften bör slopas och kostnaden
            integreras i elpriset. Detta bör riksdagen ge regeringen till
            känna som sin mening.
          </p>
          <head xml:id="i-37Pxypo3rNWQy5t7eyMmXz" type="h1">
            Stärk energideklarationen
          </head>
          <p xml:id="i-2e431mruMygFv6W6eH6nZC">
            Det finns stor potential att göra energideklarationen till ett
            aktivt instrument som ger ordentliga resultat i form av minskad
            energiförbrukning. Riksrevisionen visar i rapporten Energideklarationer
            få råd för pengarna att de flesta deklarationer inte ger några
            tillförlitliga råd. En tredjedel görs utan besiktningar och sju
            procent ger åtgärdsförslag men utan att man gjort någon besiktning
            av fastigheten.
          </p>
          <p xml:id="i-DaxrdnKkU3s1vs3ZnLPSBE">
            Miljöpartiet ser därför mycket positivt på att Boverket tillsammans
            med Energimyndigheten och Swedac haft uppdraget att se hur energideklarationerna
            kan utvecklas och stärkas. Deras arbete har lett fram till att
            riksdagen under våren 2012 beslutade om krav att energideklarationen
            ska visas upp för en spekulant innan en byggnad säljs och att
            besiktningen ska ske på plats när en byggnad energideklareras.
          </p>
          <p xml:id="i-7pQJD8LcwztkHnJXmD2VXN">
            För att göra energideklarationen till ett viktigt verktyg för
            energieffektivisering saknas dock de viktigaste förändringarna.
            För att bli ett effektivt verktyg bör energideklarationen innehålla
            förslag på åtgärder för minskad energianvändning.
          </p>
          <p xml:id="i-6kFS7FVF5Yy5WUJWxyvdYh">
            För att en nödvändig energieffektivisering ska uppnås föreslår
            Miljöpartiet att åtgärdsförslagen ska baseras på varje byggnads
            verkliga förutsättningar och att man inför ett mål för åtgärdsförslagen
            om hur det är möjligt att halvera byggnadens energianvändning.
            Åtgärdsförslagen ska prioritera långsiktighet och effektivitet
            samt ge ett bättre underlag till köparen.
          </p>
          <p xml:id="i-NCQwxKXKA9sMNF5tcyHJvN">
            Många energieffektiviseringsåtgärder är lönsamma men genomförs
            inte i dag, på grund av både okunskap och bristande intresse hos
            husägarna. Ett sätt att väcka intresse och sprida kunskap om potentialen
            i energieffektivisering är att man kopplar ett ekonomiskt incitament
            en morot till att genomföra åtgärdsförslagen i energideklarationen.
            Miljöpartiet föreslår därför att regeringen ska låta utreda hur
            man ekonomiskt kan motivera husägare att genomföra de åtgärder
            som föreslås i energideklarationen.
          </p>
          <head xml:id="i-RGHhKnX7sdWkHCFQgUNPsf" type="h1">
            Skärp byggreglerna
          </head>
          <p xml:id="i-J1KcuZi7jKpZ7GKcxg9Qoa">
            Bostäder och lokaler står för en tredjedel av den totala energianvändningen
            i Sverige. Väldigt många hushåll betalar onödigt höga el- och
            värmekostnader eftersom deras hus inte är energieffektiva. Särskilt
            stora problem finns i de stora bostadsområden som byggdes under
            60- och 70-talet, men även när det gäller många nya hus finns
            potential att bygga betydligt mer energisnålt.
          </p>
          <p xml:id="i-Md7YmbqeqSX9TFi1cHCzzo">
            De hus vi bygger idag ska stå i hundra år. Det betyder att om
            vi bygger hus som läcker energi idag så får vi dras med det i
            hundra år framöver. Det kan på kort sikt kosta något mer att bygga
            ett hus med hög energieffektivitet, men varken bostädernas energiförbrukning
            eller klimatförändringarna lämpar sig för politisk kortsiktighet.
            Det viktiga är att den ekonomiska kalkylen går ihop på lite längre
            sikt.
          </p>
          <p xml:id="i-3LQcuUp7uS2YkGHjmu3Hhh">
            Om man ser på en byggnad utifrån hela dess livscykel blir det
            en ren vinst att ställa höga krav på energieffektivitet. Energikostnaderna
            är redan idag höga och kommer sannolikt att öka än mer framöver.
          </p>
          <p xml:id="i-8vxmAz3B6PBTuYi2vdma23">
            Byggföretagen, fastighetsägarna, hushållen och ledande kommuner
            vet detta, men regeringens låga ambitioner bromsar utvecklingen
            mot ett mer energieffektivt samhälle.
          </p>
          <p xml:id="i-T3VbQaVmof2yF7qQo3H9Ex">
            EU har fastslagit en ambition att gå mot ett nära-nollenergi-byggande
            år 2020. Miljöpartiet delar den visionen. De hus som byggs bör
            vara det som i branschen går under beteckningen passivhus eller
            plushus, men regeringen har inte velat anta något sådant mål.
          </p>
          <p xml:id="i-YAZf1fDfikr96dSabvDirk">
            Energiminister Anna-Karin Hatt (C) skickade nyligen ut ett förslag
            i vilket hon menar att befintliga energikrav vid nybyggnation
            räcker, det vill säga 90130 kilowattimmar per kvadratmeter och
            år (kWh/m2/år). Detta gör hon trots att det redan i dag är vanligt
            att nya bostäder byggs betydligt energieffektivare än så.
          </p>
          <p xml:id="i-UJpRh3w9zpUAAnWjWRPWw7">
            Hela 52 kommuner har i dag krav på energieffektivitet som är
            tuffare än Boverkets krav. Exempelvis kräver Malmö högst 55 kWh/m
            2 /år för byggande på kommunens mark och Göteborgs motsvarande
            krav ligger på 4060 kWh. Istället för att välkomna att kommuner
            går före i arbetet så har bostadsminister Stefan Attefall (KD)
            kritiserat tuffare energikrav från kommuner som enligt honom enbart
            splittrar regelverket.
          </p>
          <p xml:id="i-8joVHuEQN4NdLaGMxxvhzU">
            Miljöpartiet anser att det krävs långsiktighet inom byggbranschen.
            Branschen ska veta vilka krav som kommer att ställas de kommande
            åren för att kunna planera och investera i rätt teknik. Sverige
            behöver en politik både för att de nya hus som byggs ska hålla
            så god standard som möjligt och för att det ska vara möjligt att
            renovera hus som redan är byggda.
          </p>
          <p xml:id="i-XvohR9mXpNF7tJ3uyXeW1p">
            Byggbranschen bygger redan idag hus som använder långt mindre
            energi än vad som är tillåtet enligt regeringens riktlinjer. Miljöpartiet
            vill därför att det fastställs mål om att de nya hus som byggs
            från 2020 ska ligga omkring passivhusstandard, det vill säga 45
            kWh per kvadratmeter och år för södra klimatzonen och 55 kWh per
            kvadratmeter och år för den norra klimatzonen. Då skulle branschen
            få en tydlig signal om åt vilket håll man bör utveckla tekniken
            och äldre byggtekniker skulle fasas ut. Detta bör riksdagen ge
            regeringen tillkänna som sin mening.
          </p>
        </div>
        <div xml:id="i-RZg6a4vMHsm1zCCcBSJ89L" type="motSignatures">
          <list xml:id="i-M7gZgGYgEhgMaPfUovEyq5">
            <item xml:id="i-K3G12C6oVPRqEM68turJsh">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
