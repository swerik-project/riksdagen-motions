<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1916--ak--00022">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1916/mot_1916__ak__22/mot_1916__ak__22-001.pdf"/>
      <div xml:id="i-BV6MTho85hq8uJSh8YRybv" type="motHeader">
        <div xml:id="i-X97nxGTYimvSVnaWnBQmxG" type="motTitle"/>
        <div xml:id="i-8ceJ3JUyGiEDqEvxcq3GnA" type="motSubmissionInfo"/>
      </div>
      <div xml:id="i-5QwqdnrVjKucXGcNriziQw" type="motBody">
        <div xml:id="i-5vKVGVvKAwRWufUVZkLhS5">
          <p xml:id="i-DRwRog8ig4cJ5bGVimqxKR">
            Motioner i Andra kammaren, Nr 22. öd
          </p>
          <p xml:id="i-4BuNsK56TBXyMBndFeKdeF">
            Nr 22,
          </p>
          <p xml:id="i-RXDrCPxwH5K72sMCh9pPN1">
            Av herrar Söderberg i Hobborn och Andersson i Milsmaden, om ombildning
            av häradsnämnden till jury m. m.
          </p>
          <p xml:id="i-BMETRiriL3Aown3WEh8xvz">
            Under den tid av omkring '/+ sekel, som upptagits av resultatlösa
            förhandlingar om en särskild bevisningslag, har det vid flerfaldiga
            riks- dagar från lekmannabåll framhållits, att med nu rådande
            organisativa och processuella anordningar häradsnämndens ställning
            vore synnerligen otillfredsställande. Många av dem, som ägde personlig
            erfarenhet från tjänstgöring i nämnd, hava meddelat från sina
            orter, att enligt allmän praxis därstädes häradsrätternas ordförande
            vid utslags avfattande ställa nämnden fullkomligt utanför frågorna.
            I andra kammaren skildrade en ledamot saken så, att vid utslags-
            lösen »rättens ordförande kommer och läser upp de färdiga utslagen
            för nämnden», utan att därförinnan »det ringaste resonement utbytes
            mellan nämnden och domaren, icke ett ord växlats, huru utslagen
            skulle se ut, nämnden således icke har ringaste aning därom».
            I första kammaren omtalade en ledamot, att häradshövdingen i en
            viss domsaga offentligen givit tillkänna, att »för honom vore
            det lik- giltigt, om nämnden placerades uppe under taket eller
            så nära, att han kunde samråda med ledamöterna». I de orter, där
            det gått till på förra sättet — för att ej tala om det andra —
            har den av lagen förutsatta och regelbundet i protokollet omtalade
            »överläggning» till dom tydligen varit en tom formalitet — eller
            rättare motsvarats av blott ett tomt ord i protokollet. På andra
            håll brukas det, att ordföranden tillkännager för nämnden, att
            utslagen i huvudsak lyda så och så. Där har åtminstone formaliteten
            av över- läggning iakttagits. Ty nämnden hade där haft tillfälle
            att säga ett ord. I en god del domsagor är det åter vedertagen
            sed och ordning, att ordföranden föredrager vart mål för nämnden
            och därvid ofta till
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-002.pdf"/>
          <p xml:id="i-4kZ1DGqWknXnT6MM6PTmK9">
            6 Motioner i Andra kammaren, Nr 22.
          </p>
          <p xml:id="i-Y7kB4cPEujXCLbnoQ5JTVw">
            och med vidlyftigt redogör för beskaffenheten av de föreliggande
            frå- gorna samt skälen för och mot. I dylika fall hava nämndemännen
            gott tillfälle att uttala sig. Men om det skulle gälla för nämnden
            att giva ett självständigt eget omdöme om vad som vore rätt i
            föreliggande saken, så bör man ställa det för sig, att vilken
            förfaren jurist som helst i nämndemännens ställe skulle som regel
            fordra, att han finge i lugn och ro själv läsa alla handlin- garna
            i målet, innan han avgåve sitt votum. En var av nämndemännen bade
            i verkligheten behov av att lika noggrant som ordföranden studera
            handlingarne, för att om saken kunna ge ett självständigt omdöme.
            Men till ett sådant fullständigt instuderande av målen gives icke
            nämnde- männen tillfälle; och med avseende härå är det tydligt
            nog, att ett vederhäftigt bedömande av målen efter nämndemännens
            egen tanke egent- ligen aldrig kan ifrågakomma, om det ens kan
            sägas vara med nu rådande ordning avsett. När nu därtill kommer,
            att ordföranden i regel har på förhand uppsatt sitt votum, som
            nämnden vet vara grundat på ett nog- grant och fullständigt studerande
            av protokollen — i vilka nämnde- männen på sin höjd få kasta en
            flyktig blick — är det självklart, att de i de flesta fall måste
            rent av känna sig av samvete och försiktighet hindrade att sätta
            en ny dom i detta redan färdiga votums ställe. Och det tjänar
            ju ej heller mycket till att planlägga något sådant, då det kan
            beräknas, att domaren alltid skall få en av de om saken okunnige
            på sin sida. Domarens votum får därför oftast gälla, även emot
            många be- tänkligheter, som inom nämnden hysas emot detsamma.
            Och resultatet är, att även vid en fullständig föredragning av
            målen nämndens tankar om dem som given regel ej få sitt uttryck
            i utslagen. Men ordentliga föredragningar underlåtas ju, som vi
            det sett, i kanske flertalet av domsagor. När som helst och var
            som helst kunna överläggningarna reduceras till en tom och effektlös
            formalitet. Och faktiskt kan en domare ungefär när han vill behandla
            målen så, att nämnden praktiskt taget är bragt till tystnad. Detta
            är det för den nuvarande nämnde institutionen betecknande och
            karakteristiskt. Att tala om förhållandets upphjälpande genom
            att anordna om närvaro vid utslagens avkunnande av samma nämndemän,
            som bevistat målens förutgående behandling, är för övrigt innehållslöst
            och inkonsekvent, så länge som den grundsatsen gäller, att protokollet
            utgör rätta och enda grunden för målens bedömande. Och — för att
            nu återvända till utgångspunkten — den fullkom- liga betydelselöshet,
            vartill nämnden sjunker under dylika faktiska för-
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-003.pdf"/>
          <p xml:id="i-HGo4f77L9QrLpK9jxSC79a">
            Motioner i Andra kammaren, Nr 22. 7
          </p>
          <p xml:id="i-RtuShJjyDixhGhxVPNu4nd">
            hållanden, likasom nämndens svaga ställning i allmänhet har av
            juri- sterna i riksdagen, då frågorna varit å bane, ingalunda
            beklagats eller omtalats såsom någonting, varav rättvisan och
            rättskipningen kunde bli lidande; utan dessa jurister hava fastmera
            yttrat sig så, som om nämnden, beträffande allt vad dom och utslag
            heter, kunde utan skada iakttaga fullständig passivitet och låta
            allt bero på ordförandens uttalade tanke. Vid 1907 års riksdag
            omtalade landshövdingen, förutvarande härads- hövdingen Rudebeck
            såsom någonting, vilket lände våra häradsnämnder till stor berömmelse,
            deras vvillighet att rätta sig efter domarens omdöme»; och det
            kunde ej förspörjas, att någon av riksdagens jurister ville göra
            någon gensaga emot denna orsak till beröm, eller att någon menade,
            att nämnden borde söka göra sin egen självständiga tanke gällande.
            Vår tids svenska jurister både inom och utom riksdagen lära också
            vara närmast enhälligt samlade omkring den uppfattningen, att
            all bestäm- manderätt bör tillkomma juristen-domaren, och att
            lekmännen i dom- stolarne böra betrakta sig som nollor. Man må
            väl fråga sig, om icke en sådan uppfattning är ensidig och en
            beklaglig egendomlighet för nutida svenska Jurister. I alla andra
            länder än dem, som lyda under svensk rätt — åt- minstone bland
            dem, som stå oss i något hänseende nära — betraktar man synbarligen
            det som synnerligen viktigt, att lekmännens, folkets naturliga
            rättsuppfattning kommer fram och gör sig gällande. Om vi gå till
            Norge, finna vi redan där rätten genomträngd av den tanken, att
            folkets, ej juristernas speciella uppfattning skall vara den i
            huvudsak bestämmande. Allt är där anordnat i syfte, att det skall
            bli så. Norrmännen hava 1:0) jury för de grövsta slagen av brottmål.
            Och detta betyder ju, att, innan domaren (lagmannen) kan ådöma
            straff för dylikt brott, folkets representanter skola hava efter
            fritt och självständigt bedömande förklarat sig finna den tilltalade
            skyldig till brottet och således hava fastslagit, vad som i vidsträcktaste
            mening får anses vara sant i målet. 2:0) Straff för brott av en
            lägre men dock av en viss betydande grad bero av en domstol, meddomsrätt,
            däri en domare sitter med två lekmän, vilka, försedda, en var
            med en röst lika som domaren, yttra sig med lika självständig
            bestämmanderätt som domaren, både över vad som är sant och därefter
            vad som enligt lagen är rätt. 3:0) I civila mål hava i Norge lekmännen
            den tänkbarast själv- ständiga bestämmanderätt i fråga om skadestånds
            uppskattande, i vilka
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-004.pdf"/>
          <p xml:id="i-Vu9ziobF7UU2EQ7Yd9aQCi">
            8 Motioner i Andra kammaren, Nr 22.
          </p>
          <p xml:id="i-RpKod1cZPyEzJB5tdW25xt">
            frågor lekmännen nämligen fungera som civiljury (syn och skön),
            utan att domaren får deltaga i deras omröstning. 4:0 0. 5:0) I
            Norge äro härförutom för vissa saker, för vilkas riktiga bedömande
            man menar, att i domstolen böra finnas fackmässiga kunskaper,
            såsom sjörättssaker och frågor emellan arbetsgivare och arbetare,
            inrättade domstolar, i vilka som domare med personlig rösträtt
            sitta representanter för de särskilda yrkena jämte en jurist som
            ord- förande (sjörätter och hantverksrätter). På alla här berörda
            högst viktiga och omfattande områden är det ordnat så, att lekmännen
            i det, varmed de hava befattning, yttra sig fullkomligen självständigt.
            Alldeles ensamma avgöra lekmännen såsom jury eller värderings-
            män (syn och skön) de till dem överlämnade sanningsfrågorna. Eljest
            och i alla de andra här nämnda domstolarna hava de ställning som
            domare jämte en ordförande jurist; och med honom avgöra de målen
            i sin helhet, både rätts- och sak- eller bevisningsfrågorna. Alltid
            ut- görande en majoritet gent emot juristen och ägande en var
            en röst såsom han, hava de även där tillfälle att bestämma besluten
            efter sin åskådning; och detta hava de tillfälle att i vart fall
            verkligen göra, enär de ej blott se och höra allt som förekommer
            lika väl som ordföranden, utan jämväl disponera alla handlingar
            i målen lika fritt som han. Men vid sidan av alla dessa folkdomstolar
            har man i Norge som det 6:te, offentliga förlikningsanstalter,
            omfattande mål av de mest skilj- aktiga slag, i vilka 2 eller
            3 lekmän fungera som fredsmäklare. I denna egenskap hava de till
            uppgift att »söka förhjälpa en var till vad rätt och billigt är».
            Men de hava ock befogenhet i vissa fall, där det gäller mindre
            värden, att döma emellan de tvistande. Om betydenheten av detta
            sista område för lekmännens inflytande på rättsförvaltningen kan
            man göra gig en föreställning därav, att enligt officiella statistiska
            uppgifter från en period 1894—98 de norska för- likningsanstalterna
            årligen behandlat omkring 90,000 saker samt av dem verkligen förlikt
            omkring 68,000 och dömt i omkring 9,000. Motsvarande siffror för
            år 1908 äro:
          </p>
          <p xml:id="i-UpFNxpxqjaj2KUVGhij5x2">
            inkomna till förlikningsanstalterna ... ...eeee-v2---- 109,489
            saker fÖrliktå s.ssmmsssssssrsresrarrsesernenser nare ense sen
            ere ra er AREA R ERA RRR 82,180 &gt;» av kommissionerna avdömda
            «s...eeeeeseeewww&gt; 12.305 &gt;» till domstol hänvisade ....ee-e-ceeeeeewemmewwmwsss
            13,049 &gt;» uppskjutna till nästa År eeeeeeeeseesesee ee 186
            &gt;»
          </p>
          <p xml:id="i-D4kZdTPKpWDeZ8YtaSWBNM">
            Av alla dessa folkliga rättsinstitut i Norge finnes hos oss nu
            intet enda.
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-005.pdf"/>
          <p xml:id="i-UWjZRqkk7MoNDjVG1NdQqY">
            Motioner i Andra kammaren, Nr 22. 9
          </p>
          <p xml:id="i-MfpwFew3PRcvUC3unvY5Rs">
            I Danmark äro för lekmännens effektiva inflytande på rättsförvalt-
            ningen formerna väsentligen desamma som i Norge, nämligen om man
            medräknar 1909 års danska processlag, som likväl av ekonomiska
            skäl ej ännu bragts i utövning. Denna lag inför i Danmark jury
            för brott- mål. Allmänna meddomsrätter för brottmål ingå icke
            i nyss nämnda lag. Bland fackdomstolarna intages första rummet
            av den stora handels- och sjörätten i Köpenhamn, fungerande med
            en jurist som ordförande och 4, i vissa fall 2 handels- eller
            sjökunnige bisittare. Denna domstol samt sjörätterna i andra danska
            städer, sammansatta av underrätts- domaren och två sjökunnige
            bisittare, lända i vidsträckt omfattning till att garantera handelns
            och sjöfartens representanter ett bedömande av de till dessa rättsområden
            hörande saker efter den bland nämnda yrkens idkare vanliga fackmässiga
            uppfattning. I Tyskland är lekmännens självständiga bestämmanderätt
            för de viktigaste rättsområden erkänd genom jury och meddomsrätter
            i brott- mål samt beträffande fackområdena genom handelsdomstolar
            och hant- verksrätter. Här avsedda fyra slag av folkdomstolar
            äro överhuvud sammansatta och verkande så, som rörande dels jury
            dels meddomsrätter från Norge antytts. I England och Nordamerikas
            förenta stater är det juryn, som allmänt garanterar lekmannauppfattningens
            på alla områden först be- stämmande inflytande. Rättsväsendet
            i alla länder, där engelskt språk talas, torde kunna sägas vara
            i alla sina yttringar alldeles genomträngt av juryns, d. v. s.
            det folkliga rättsmedvetandets tanke. För en rätt uppfattning
            av vad man bland engelsktalande nationer tänker om juryn och dess
            värde, torde man hava bästa möjliga ledning i en del framstående
            engelska juristers skriftliga uttalanden på till dem ställd förfrågan
            i anledning av nya lagberedningens yttrande om juryn i England.
            Dessa uttalanden finnas i original i vår riksdags bibliotek. Presidenten
            för en av den centrala överdomstolens i London av- delningar sammanfattar
            sitt omdöme sålunda: »För min del har mitt förtroende till juryerna
            snarare tillväxt än minskats. Om jag hade någon tvist, skulle
            jag hellre underställa den en jury än en av domarne, tagen på
            slump.» Presidenten för en annan avdelning av samma överdomstol
            säger: »I vissa detaljer tål vårt system också 1 kriminella saker
            förbätt- ring, men brett talat, är jag hjärtligen för att behålla
            det i sådana ämnen» — och säger han: »Jag tänker ingen här, om
            ock missnöjd med detsamma i civila ämnen, ens tänker på att övergiva
            det i fråga om brott.» Bihang till riksdagens protokoll 1916.
            4 saml. 10 häft. (Nr 21—22.) 2
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-006.pdf"/>
          <p xml:id="i-8k3KjP9aASMAx34suFhkcb">
            10 Motioner i Andra kammaren, Nr 22.
          </p>
          <p xml:id="i-DHTSKtLjma83yM3qjjSEU7">
            En ledamot av sistnämnda domstolsavdelning yttrar sig sålunda:
            »Jag kan icke alls instämma i påståendet, att i England vare sig
            av domare, advokater, affärsjurister, köpmän eller de bildade
            klasserna över huvud det skulle anses, att jurysystemet vore utan
            nytta»; och han säger för sin del, att, »där det gäller att pröva
            en enkel fråga om faktum, eller där en fråga om kommersiell sedvänja
            eller usance upp- står, en jury är vår bästa och vanliga domstol;
            och den anses så av alla». Och en lordkansler (i denna egenskap
            presiderande i lordernas hus, då detta fungerar som domstol, samt
            i det brittiska väldets samtliga högsta domstolar) säger, att
            juryn »är av en stor majoritet av jurister, vare sig domare eller
            advokater, såväl som av den stora allmänheten hållen i så hög
            aktning som någonsin, så vitt angår prövning av kri- minella påståenden
            och vissa klasser av civilmål». Och för de särskilda klasser av
            civilmål, som han framhåller, säger han sig ha en »stark övertygelse,
            att en jury är den bästa domstolen». Jämväl kan åberopas ett yttrande
            av en femte engelsk överdomare enligt ett referat från Times rörande
            ett celebert ärekränkningsmål. Denne hade med hänsyftning på detta
            mål yttrat sig sålunda: »Jag känner ingen domstol, jag vill ej
            tala om överlägsen, men jag vill säga jämngod med en hederlig
            jury av ungefär samma sociala ställning som den anklagade och
            käranden.» Så har jurysystemet, d. v. 8. den processordning, som
            kraftigast betecknar folkets självständiga bestämmanderätt, bedömts
            av de obe- tingat mest kompetenta domare. Och det gäller här ett
            folk, vilket, likasom det tyska, vårt folk står nära i karaktär,
            lugn betänksamhet och andra egenskaper, som utgöra förutsättningar
            för en sådan folkets domsrätt, varom här är fråga. Jury likaväl
            som andra verkliga folkdomstolar finnas ock i Frank- rike och
            äro där högt uppskattade. Men juryn i Frankrike tillkom som bekant
            under den stora revolutionen utan önskliga förberedelser och tämligen
            oförtänkt, i följd varav institutionen från början knappast kom
            på rätt spår. Och litet var förstår för övrigt att fransmäns och
            andra sydländingars temperament och heta blod lätt nog kunna bringa
            dem att i en jury spela en annan roll, än man rätteligen väntar
            av jurymän. Jury finnes emellertid snart sagt i alla länder, med
            vilka vi vilja jämföra oss, även i Ryssland; och det torde med
            avseende härå få anses mycket egendomligt, att hos oss icke på
            något av den allmänna pro- cessens områden lekmännens, folkets
            egen rättsuppfattning har sig till- försäkrad rätt att behörigen
            komma fram och bli bestämmande.
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-007.pdf"/>
          <p xml:id="i-Mg31fXfRX9c9NVtBruUaqr">
            Motioner i Andra kammaren, Nr 22. 11
          </p>
          <p xml:id="i-PrnMdPT3XbfaX69sjhGzv1">
            Någon vill kanske hänvisa till vår tryckfrihetsjury och säga,
            att vi med denna äro ställda vid sidan av andra nationer, som
            äga jury. Men denna vår tryckfribetsjury kan icke med fog sägas
            giva uttryck åt folkets egen naturliga rättsuppfattning — vilket
            är ändamålet med jury — alldenstund i tryckfrihetsjuryn jurister
            lika väl som lekmän äro sittande. Vår tryckfrihetsjurys uttalade
            uppfattning blir därför när som helst och som det vanliga bestämd
            av juristskäl och alls icke av lekmäns omedelbara rättsmedvetande.
            Då nu härtill kommer, att en tredjedel av vår tryckfrihetsjury
            tillsättes av domstolen, sedan denna förut skapat sig en viss
            uppfattning om målen, och att de övriga två tredjedelarna utses
            av respektive parter själva, helt vanligt sedan dessa förut över-
            tygat sig om de tilltänkta jurymännens mening, så är i verkligheten
            denna vår jury en verklig vrångbild av vad en rätt och opartisk
            jury bör vara. I och med det att tryckfrihetsjuryn är hänvisad
            till protokoll som källa för dess kunskap om sakerna och utesluten
            från rätt att själv se och höra parterna, är den för övrigt ställd
            i ett sådant förhållande - till sin uppgift, som icke alls motsvarar
            det för lekmän naturliga; ty det för lekmännen naturliga är icke
            att vara bundna vid protokollsord utan att få själva och genom
            det, som de med egna sinnen erfara, skapa sig ett omdöme om saken
            och parterna. Ingenstädes i världen är en jury hänvisad till en
            ren och för lekmän själsmördande jurist- procedur såsom hos oss.
            Tryckfrihetsjuryn är emellertid den av våra processuella organisa-
            tioner, som är närmast jämförlig med nutida vanliga lekmannadomstolar.
            Men att denna tryckfrihetsjury länder mera till att föra fram
            juristupp- fattningen än folkuppfattningen torde vara ett icke
            obehörigt samman- fattande omdöme. (Och i själva verket har vår
            tryckfrihetsjury sedan länge sin egentliga betydelse i att till
            förmån för vårt byråkratiska system verka avskräckande för folklighet
            i rättsförvaltningen.) Detta om tryckfrihetsjuryn. Att någon självständig
            folkuppfattning icke heller med nuvarande ordning kommer fram
            genom våra häradsrätter eller genom våra råd- stuvurätter med
            illiterata rådmän, bör en var kunna genomskåda — även om det icke
            vore klargjort genom det som sagts vid riksdagen av både lekmän
            och jurister. Summan är att ingenting likt de verkliga effektiva
            folkdomstolarna i Norge och andra länder finnes hos oss nu. På
            alla områden av den vanliga rättsförvaltningen är hos oss i denna
            stund juristuppfattningen med sin formalism ensam bestämmande,
            lek- männen blott lekamligen sittande i domstolarna, folkuppfattningen
            systematiskt kvävd.
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-008.pdf"/>
          <p xml:id="i-6m1i1wNFu5FR7nVwoQGJK7">
            12 Motioner i Andra kammaren, Nr 22.
          </p>
          <p xml:id="i-T5Bqf95RiRF7jMgTfaFAL7">
            En sådan våra lekmäns och vårt folks ovärdiga och hjälplösa ställning
            till rätten synes alldeles onaturlig bredvid det förtroende, som
            ägnas lekmännen i alla andra länder och bredvid den pondus, som
            fol- kets ord i rättsskipningen överallt annorstädes besitter.
            Såvitt vi vilja hålla vårt folk jämnbördigt med folket i andra
            länder, måste det åter- ställas i sin behörighet på rättens område.
            Men denna våra lekmäns ställning är lika onaturlig bredvid den
            ställning i domstolssystemet som lekmännen hos oss själva haft
            i gångna tider. Likasom i England ha förr hos oss jurytanken och
            folkets själv- känsla genomsyrat hela vårt rättsliga liv. Landslagens
            föreskrifter om nämnden gör denna till en verklig självständig
            jury. »Häradsnämnd äger med sin ed rannsaka» 36 B. B.; »Häradsnämnd
            skall utleta och vita (svärja), vad sannast är om det målet» 22
            Eds. B.; »Ligge det till häradsnämnd vad där är sant om» 17 Drm.
            B.; »Då skall häradsnämnd honom antingen värja eller fälla» 7
            Tj. B.; äro några prov på de bruk- liga målande uttrycken. Och
            sedan nämnden fastslagit sanningen i målet, skulle häradshövdingen
            »dom å giva». Den fördelning av upp- gifterna emellan lekmännen
            och domaren, som karaktäriserar jury- systemet, ligger här alldeles
            klar: Bevisningen för lekmännen, lagtill- lämpningen för domaren.
            Och juryprincipens alltomfattande betydelse hos oss förr är så
            mycket mer framträdande, som nämnd i egenskap av jury fanns även
            vid lagmanstingen, och jämväl vid konungstingen. Våra domböcker
            från 15- och 16-hundratalen visa ock, att lekmännen verk- ligen
            gjorde sig självständigt gällande — därhän till och med att häradshövdingen
            under en lång period uppgav sin beslutanderätt till nämnden och
            nöjde sig med attfungera som rättens sekreterare. Härads- nämnden
            är nu av alla de forna nämnderna ensam kvar; och dess för- måga
            att göra sig gällande har gått i kvav dels därigenom, att det
            efter hovrätternas tillkomst småningom uppkomna protokollsväsendet
            och uppskoven från ting till ting gjort nämndens iakttagelser
            på tingen utan betydelse (vid sidan av protokollet, som nämndemännen
            ej få läsa), dels därigenom att nämnden erhållit uppdrag att jämte
            domaren tillämpa lagen och därmed fått en uppgift, som lekmännen
            naturligtvis ej kunna självständigt utföra, men som bragt dem
            i ohjälpligt beroende av domaren — i all synnerhet sedan 1734
            års legala bevisregler gjort själva sannings- eller sakfrågorna
            till lagfrågor. Rent yttre omständig- heter ha ställt lekmännen
            utanför sakerna. Då emellertid lekmännen ännu finnas i våra häradsrätter,
            beror det blott på god vilja hos lag- stiftaren att behörigen
            bruka lekmännens förmåga till rättskipningens fromma.
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-009.pdf"/>
          <p xml:id="i-8Kuj8394fbMUAjr39QZUpV">
            Motioner i Andra kammaren, Nr 22. 13
          </p>
          <p xml:id="i-S4AVmNGEVNGGbwqwvfg4er">
            Med detta förhållande i vårt eget land för ögonen, synes man
            hava än ytterligare skäl att för vårt folk i nuvarande tid fordra
            dess återställande till jämnbördighet med folket i staterna omkring
            oss. Eller skulle nu för tiden vårt folk ensamt vara ovärdigt
            en röst i rättssaker eller ovärdigt att själv giva uttryck åt
            det nationella rättsmedvetandet? Varje påstående i sådan riktning
            är självskrivet fullkomligen ohemult. Huru kan det då förklaras,
            att man icke energiskt reagerar mot den missaktning, som juristerna
            hos oss visa lekmännen eller emot juristernas anspråk som ensamma
            omdömesgilla beträffande rättssaker? Jo, orsaken ligger i en försiggången
            förändring hos oss av rättens be- grepp, vilken förändring och
            urartning mot allt vad som är naturligt, gjort rätten enbart till
            en juristernas sak, som den eljest ingen- städes är. Sammanhanget
            skall förstås, om man iakttager det som här följer: Det råder
            en djup inre skillnad emellan svensk nutidsrätt å ena sidan samt
            rätten förr hos oss och nu i andra länder å den andra sidan. I
            andra länder är rätten — likasom den förr hos oss varit — en sam-
            vetssak. Den nutida universella rättens gemensamma karaktär av
            samvets- rätt ligger uttryckt däri, att i denna rätt billighet
            eller tro och heder jämte en stark tendens att efter dessa principer
            hjälpa lidande ingår som det bestämmande elementet. I tysk, engelsk,
            amerikansk rätt och för övrigt i alla rättssystem, som byggts
            på romerska rättsprinciper, gäller tro och heder över och framför
            varje form. »Varje anspråk som stöter mot tro och heder skall
            avvisas» (Komment. till den tyska han- delslagen) är en tysk huvudgrundsats,
            stående i full överensstämmelse med den nya tyska civillagens
            $ 157, lydande: »Avtal skola så utläggas, som tro och heder det
            fordra med hänsyn till affärssed»... Härbredvid står på engelsk-amerikansk
            sida den av de främste båda engelska och amerikanska auktoriteter
            (Best och Story) lika uttryckta satsen, att ehuru lagen fordrar
            skriftlig form för vissa avtal, dessa avtal dock gälla utan skriftlig
            form, därest eljest visat förtroende skulle kränkas. Har en part
            alltså litat på den andres heder och därför avstått t. ex. från
            ett köps uppsättande i skrift efter lagbestämd ordning, så gäller
            dock köpet. Tro och heder gå framför formkravet — en sats alldeles
            överensstäm- mande med en bekant engelsk domares ord: »Det finnes
            ingen form, som ej en engelsk domare sätter sig över för att göra
            rätt.» Och av tillgängliga skildringar finner man alla dessa länders
            domare framträda som hjälpare åt lidande och kränkta på ett sätt
            och med en energi, varom vi nu i Sverige ej kunna göra oss en
            föreställning.
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-010.pdf"/>
          <p xml:id="i-Vbbr11nya64MZfNMjeZJSZ">
            14 Motioner i Andra kammaren, Nr 22.
          </p>
          <p xml:id="i-L11iBbX4spJbUtcLJjiGfb">
            Dessa samstämmande huvudgrundsatser hava sin motsvarighet och
            för övrigt sin rot i den romerska rättsdiktatorns, »praetorns»
            karak- teristiska föreskrift till den dömande jurymannen. »Du
            domare skall ej döma svaranden, såsom här säges, annat än under
            förutsättning att käranden icke gjort och icke gör någonting av
            ohederlighet», d. v. s. någonting emot tro och heder, samvete
            stridande. Ohederligheti handlings- sättet uteslöt den rätt, som
            handlingen eljest skulle medföra. I överens- stämmelse med denna
            tanke blev i romersk rätt, efter många århundra- dens utveckling,
            samvetet, under beteckningen av »tro och heder» (bona fides) eller
            billighet, erkänt i Justiniani sammanfattande lagverk (från 6:e
            århundradet efter Kristus) som rättens högsta princip. Samma grundtanke
            upptogs några århundraden senare, efter den romerska rättens återuppståndelse,
            i hela den europeiskt civiliserade världen. Rätten är, särskilt
            att nämna, erkänd som samvetsrätt även i de danska och norska
            grundsatserna »allmän redlighet» och »billighet», eller än mera
            i hela den anda, vari rättskipningen i både Danmark och Norge
            sker, och i de av denna anda skapade, på praktisk hjälp utgående
            rättsliga institutioner — speciellt att nämna dessa länders arvs-
            och boutrednings- förfarande, vars grundtanke är alla frågors
            ordnande i billighet och försonlighet. Rättens egenskap av samvetssak
            framträder särskilt däri, att t. ex. i Norge ett köp av fast egendom
            gäller utan avseende å för- biseende av laga form enligt samma
            princip, som nyss omnämnts från engelsk-amerikansk rätt: Tro och
            heder gå i norsk rätt faktiskt framför formen. Även hos oss har
            rätten förr varit en samvetssak — något som i domböckerna från
            16- och 1700-talen på det tydligaste uttryckes både i de ofta
            förekommande hänvisningarna till samvete, till billighet, »kristlig
            billighet», ja till romersk rätts rättfärdighetsprinciper under
            deras i romersk rätt vanliga namn och i ett därmed överensstämmande
            materiellt avgörande av sakerna, vilket ej sällan tydligen framstår
            som dikterat av tendensen att ge effektiv rättshjälp. Men varifrån
            kommo i de olika ländernas system samvetsprinciperna in i rätten?
            Den fornromerska rättens grundsatser, billighet, tro och heder,
            voro utvecklade under ett rättsväsende med lekmän som domare;
            och dessa domare fungerade som jurymän. För dessa var uppgiften
            självskrivet en samvetets och det naturliga förståndets sak. Och
            i följd därav blev också för de romerska juristerna rätten en
            samvetssak. »Hederliga mäns sed» i det vanliga livet var den stora
            normen, be- tecknad oftast som »billighet» eller »tro och heder».
            Billighet, tro och heder kommo in i romersk rätt från folket.
            I Tyskland har den gamla
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-011.pdf"/>
          <p xml:id="i-9Qh7bkNNyZ9Ez1fdEijoag">
            Motioner i Andra kammaren, Nr 22. 15
          </p>
          <p xml:id="i-WgXiqW4FwXVimwq8DEytNy">
            romerska rätten varit gällande lag i århundraden, och därmed
            hava billighet, tro och heder växt in i tyskt rättsmedvetande,
            med rot ursprung- ligen i folkuppfattningen. Åven i andra kontinentens
            stater är förhållandet likartat. I England och Amerika är det
            juryn och med den folkets samvete och dess naturliga rättsuppfattning,
            som direkt skapat och upp- rätthållit begreppen billighet, tro
            och heder, något som från de engelska domarenas sida oförtäckt
            erkännes. Deras uppfattning är på det enklaste och kraftigaste
            sätt uttryckt av den engelska överdomaren, som sade, att i engelskt
            rättsväsende en så naturlig och moralisk uppfattning råder, därför
            att »folket alltid haft så mycket att säga» i domstolarna. Och
            i dansk-norsk rätt hava säkert nog billighetsprinciperna samma
            källa, folkets rättsmedvetande, till vilket de danska och norska
            domarna nödsakats att lyssna i följd av den ställning, lekmännen
            intagit i rätts- förvaltningen (medan otvivelaktigt dessa domare
            också kraftigt nog på- verkats av principer från romersk-folklig
            rätt). Men vilken kan tvivla om, att det just var därför, att
            vi förr levt under ett verkligt jurysystem, och att genom detta
            vårt folk har haft så mycket att säga i rättskipningen, som också
            vår rätt förr var en samvetsrätt och därmed var genomträngd av
            begreppen billighet, tro och heder samt av tendensen att hjälpa
            lidande? Och vilken förstår ej att orsaken till dessa begrepps
            försvinnande ur vår nuvarande rätt och till den nu rådande formalismen
            ligger i folkets fullkomligen förlorade inflytande på rättsförvaltningen?
            Folkets samvete, verksamt i rättssaker, yttrar sig överallt helt
            naturligt och lika i billighet och i hänsyn till tro och heder.
            Och där folkets samvete ej mer har någon röst i ett lands rättsväsende,
            där torka också dylika principer ohjälpligen bort. Det som gör
            vår nuvarande rätts skiljaktighet till innehållet från andra folks
            nu rådande rätt, är just saknaden hos oss av begreppen billighet,
            tro och heder som integrerande element i rätten. Vilja vi återställa
            dem och bringa vår rätt till samstämmighet med andra folks nuvarande
            rätt, finnes ingen annan väg för oss än att återställa lek- männens
            och lekmannasamvetets bestämmande inflytande, d. v. s. göra folkets
            eget rättsmedvetande till bestämmande norm i rättsförvaltningen.
            Därmed vore ju ock folkets naturliga värdighetskrav tillgodosett.
            Och någon tvekan om, att en rätt med samvetsprinciper, billighet,
            tro och heder som grundelement och alltid utgående på att hjälpa
            orättvist lidande är bättre för folk och enskilde än en rätt utan
            dylika principer, torde ej kunna råda. Den stora betydelsen för
            karaktär och självkänsla
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-012.pdf"/>
          <p xml:id="i-BnZK93CWVAqZgLHUnPjER3">
            16 Motioner i Andra kammaren, Nr 22.
          </p>
          <p xml:id="i-GV136kYHo1PsHkWh8QCWrj">
            av ett rättsväsende, som stöder all verklig rätt men undertrycker
            knep och former, torde speciellt böra beaktas. Början till en
            ny ordning kan ej ske på naturligare sätt än att vi, som redan
            ha lekmän i flertalet av våra underrätter, återuppliva vår forna
            jury, naturligtvis under en tidsenlig form och med tillgodogörande
            av de lärdomar, som tillhandahållas oss både av vår egen rätts
            historia och av erfarenheten i de länder, där ett jurysystem,
            närmast överensstäm- mande med vårt forna, utvecklat sig. Huvudvikten
            ligger därpå, att juryn principiellt befattar sig allenast med
            bevisningsfrågor eller sådana frågor, som fordom hos oss behand-
            lades av nämnden som jury, men också avgör dylika frågor fullkomligt
            självständigt och således utan att domaren i dem avger något votum.
            I övrigt torde en ordning som ungefär följande böra tänkas: Lagtillämpningen,
            på grund av det utav juryn fastslagna sakför- hållandet, skulle
            bero på domaren ensam, dock med rätt för juryn att uttala sin
            mening i rättsfrågor, som ej påkalla egentlig lagkunskap. Jury
            skulle ej användas annat än i de mest maktpåliggande civila och
            kriminella mål, såsom ordningen från början var hos oss och nu
            är i andra länder. Förfarandet skulle vara byggt på muntlighet
            och ordnat i syfte att hela saken, under en ordförande domares
            presidium, behandlas och avgöres i ett obrutet sammanhang. Juryns
            uttalande skulle naturligtvis byggas på den fria bevisprövningens
            princip. Juryförhandling skulle äga rum, när så för ett måls skull
            påkallades. För att fungera i juryn skulle av de till domsagan
            hörande på vanligt sätt valde nämndemännen inkallas omkring 36,
            från vilka först skulle få av parterna uteslutas de möjligen för
            släktskap eller dylik orsak som partiska misstänkte, och, bland
            de därefter återstående, tolv uttagas genom lottning. Juryn skulle
            kallas nämnd. Presidenten, kallad lagman, skulle av konungen utses
            bland domarne inom länet och ha rätt att som rådgivare tillkalla
            en eller flere framstående personer. Sådana anordningar förutsättas,
            att det nya jurysystemet skulle komma också städerna till godo.
            Det förutsättes ock, att möjligheten av andra i utlandet vanliga
            folkdomstolars inrättande i vårt land hålles öppen. Vad som här
            ovan av detaljer omförmälts avses dock ej obetingat som förslag,
            utan hemställa vi att riksdagen måtte uttala sig för återställande
            av vår nämnd till dess forna och rätta uppgift som jury, eventuellt
            med tillämpning av här angivna prin-
          </p>
          <pb facs="riksdagen-motions-pdf/data/1916/mot_1916__ak__22/mot_1916__ak__22-013.pdf"/>
          <p xml:id="i-QfFdk2UYNSZ6ZRMNXtoz2q">
            Motioner i Andra kammaren, Nr 22. 17
          </p>
          <p xml:id="i-3Z9beNjmq6tbGxrjTbKt1F">
            ciper, och i sammanhang därmed för inrättande av verkliga och
            effektiva folkdomstolar även på andra rättsområden, samt i skrivelse
            till Kungl. Maj:t anhålla, det täcktes Kungl. Maj:t låta utreda
            det hithörande och för riksdagen framlägga förslag i ämnet.
          </p>
          <p xml:id="i-YHHXDE2zxNkoh5BgCMGKvK" type="date">
            Stockholm den 22 januari 1916.
          </p>
          <div xml:id="i-XVKg7CM2gN8FtcaF1TGSD3" type="signatureBlock">
            <p xml:id="i-VDdLDPeN9iTuXUDgyx1KLe" who="i-dppNpPyX1pBND8b8JcCpo" type="signature">
              Sam Söderberg
            </p>
            <p xml:id="i-37SBckGhLte4u1mYEg1MBg" who="unknown" type="signature">
              K. M. Andersson
            </p>
          </div>
          <p xml:id="i-EL24VjVBX5cTe9Xsw2ZnbS">
            Bihang till riksdagens protokoll 1916. 4 saml. 10 häft. (Nr 21—22)
            3
          </p>
        </div>
      </div>
    </body>
  </text>
</TEI>
