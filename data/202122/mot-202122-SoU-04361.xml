<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-04361">
  <teiHeader>
    <fileDesc>
      <titleStmt>
        <title>med anledning av prop. 2021/22:72 Ökad kontinuitet och effektivitet i vården – en primärvårdsreform</title>
        <author corresp="i-NHqTsXnUVsZFg94vA6SKDr">av Acko Ankarberg Johansson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4361 av Acko Ankarberg Johansson m.fl. (KD)</title>
          <idno type="rdwebb">H9024361</idno>
          <rs type="number">4361</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9024361/text</ref>
          <ref type="dokument_url_html">http://data.riksdagen.se/dokument/H9024361</ref>
          <ref type="dokumentstatus_url_xml">http://data.riksdagen.se/dokumentstatus/H9024361</ref>
          <ref type="docx">http://data.riksdagen.se/fil/E42A1878-9524-474F-9B3E-CFDE54599964</ref>
          <ref type="pdf">http://data.riksdagen.se/fil/CFCFEECC-B85C-4698-9CF3-5DC1D6F36C4F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-GxMiFHDpF85hpJgrkap3bS</idno>
            <name>Ulf Lönnberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-2LicRzzdEHvjsAvT7Aeqqg"/>
        <correspContext corresp="i-2LicRzzdEHvjsAvT7Aeqqg">
          <ref>Proposition 2021/22:72</ref>
        </correspContext>
        <correspAction xml:id="i-YPN1znC1KjP6jxSRhxAwRq" type="signed"/>
        <correspContext corresp="i-YPN1znC1KjP6jxSRhxAwRq">
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-GxMiFHDpF85hpJgrkap3bS"/>
          <note type="signatory" corresp="i-KHxTD13x4T7QRobXtjMm4K"/>
        </correspContext>
        <correspAction type="submitted" xml:id="i-YL8No2jy27t5Sv6u21MW9n">
          <date when="2022-01-14"/>
          <time when="15:13:10"/>
        </correspAction>
        <correspAction type="dismissed" xml:id="i-W7GgpffMdEN652wziCniPi">
          <date when="2022-02-04"/>
        </correspAction>
        <correspAction type="reviewed" xml:id="i-JQh5UB1ZjxUMdJZWeZEryg">
          <date when="2022-02-04"/>
          <time when="12:17:00"/>
        </correspAction>
        <correspAction type="referred" xml:id="i-GYiGRgVBsqw6pWhv88aT5w">
          <date when="2022-02-15"/>
        </correspAction>
        <correspAction type="assigned" xml:id="i-UCeMcGJVYYCwYcEqboSFJh">
          <date when="2022-10-12"/>
          <time when="11:12:24"/>
        </correspAction>
        <correspContext corresp="i-UCeMcGJVYYCwYcEqboSFJh">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-kGdCwCFBFCdZNBz4C8rr9"/>
        <correspContext corresp="i-kGdCwCFBFCdZNBz4C8rr9">
          <ref type="uppgift">2021/22:SoU22</ref>
          <ref type="ref_dok_id">H901SoU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU22</ref>
          <ref type="ref_dok_titel">Ökad kontinuitet och effektivitet i vården - en primärvårdsreform</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2021/22:4361 av Acko Ankarberg Johansson m.fl. (KD) med anledning av prop. 2021/22:72 Ökad kontinuitet och effektivitet i vården – en primärvårdsreform</div>
      </div>
      <div type="motBody">
        <div type="motProposal" subtype="förslag">
          <head xml:id="i-VEvvsKVDHCabswhfWv2DUd">
            Förslag till riksdagsbeslut
          </head>
          <list style="ol">
            <item xml:id="i-Ya8kLBdzV2zSxHjM1uY8JR">
              Riksdagen ställer sig bakom det som anförs i motionen om patienters
              rätt till en fast namngiven läkarkontakt och tillkännager detta
              för regeringen.
            </item>
            <item xml:id="i-Qi8Rb5iDwXo66DrqcEzPwq">
              Riksdagen ställer sig bakom det som anförs i motionen om att
              tillkännagivandet från 2017/18 om fast namngiven läkarkontakt
              ej kan anses tillgodosett och tillkännager detta för regeringen.
            </item>
            <item xml:id="i-X5LPMkDVFmEf2cAPpzP3PL">
              Riksdagen avslår regeringens förslag i fråga om 7 kap. 3 a §
              HSL.
            </item>
            <item xml:id="i-MG1DzGWuoQeNu3Tvg4e5zZ">
              Riksdagen ställer sig bakom det som anförs i motionen om ändrat
              innehåll i 7 kap. 3 a § HSL inklusive eventuella följdändringar
              i övrig lagstiftning inom HSL samt patientlagen och tillkännager
              detta för regeringen.
            </item>
            <item xml:id="i-4wvKFmJBpuMPJLJw756gc4">
              Riksdagen ställer sig bakom det som anförs i motionen om nationellt
              system för listning och tillkännager detta för regeringen.
            </item>
            <item xml:id="i-7VaJnFi8yZh3fHQXHuuBwz">
              Riksdagen ställer sig bakom det som anförs i motionen om vårdval
              för primärvården och tillkännager detta för regeringen.
            </item>
            <item xml:id="i-N1avaj59NYzwsu5nGv7aJ">
              Riksdagen ställer sig bakom det som anförs i motionen om en översyn
              av patientlagen i syfte att stärka patienters rättigheter och
              tillkännager detta för regeringen.
            </item>
            <item xml:id="i-BBLpRukqPa93uXYAhmCM5U">
              Riksdagen ställer sig bakom det som anförs i motionen om att
              ta fram nationella principer för ersättningar och avgifter som
              bygger på behovsprincipen och tillkännager detta för regeringen.
            </item>
            <item xml:id="i-2aL8HY14ZGKgo7vju5iXkF">
              Riksdagen ställer sig bakom det som anförs i motionen om fast
              vårdkontakt respektive fast läkarkontakt och tillkännager detta
              för regeringen.
            </item>
            <item xml:id="i-TuNk4U9CrVouAZjY88Ejbp">
              Riksdagen avslår regeringens förslag i fråga om 7 kap. 3 c §
              HSL.
            </item>
            <item xml:id="i-FvtrSgDy3RCnjtDsi8wL2y">
              Riksdagen ställer sig bakom det som anförs i motionen om vårdenhetens
              ställning i förhållande till regionen avseende begränsningar i
              antal patienter (listtak) vilket innebär att en ny lagtext bör
              tas fram för hälso- och sjukvårdslagens 7 kap. 3 c §, och detta
              tillkännager riksdagen för regeringen.
            </item>
            <item xml:id="i-5AG3MgnBXsVaLM38zEkLdK">
              Riksdagen ställer sig bakom det som anförs i motionen om att
              det ska finnas allmänmedicinsk specialistkompetens vid varje vårdenhet
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-GVMDA51DmZVERzhG9e4g5u">
            Kristdemokraternas inriktning
          </head>
          <p xml:id="i-LBX1ykymtgZw4fbVBMChVb">
            En förutsättning för ett effektivt hälso- och sjukvårdssystem
            är att en välfungerande primärvård utgör basen. Det visar forskning
            och internationella erfarenheter
            <ref target="i-BsMpNCkUtsgivJnCbwVkHp">
              [1]
            </ref>
            . Denna ambition har också präglat hälso- och sjukvårdsdebatten.
            Men samtidigt kan Kristdemo­kraterna konstatera att det mesta
            av all utveckling har gått i rakt motsatt riktning: inve­steringar
            och direkta åtgärder har i stor utsträckning gått till sjukhusen
            och specialist­sjukvården. Sammantaget har belastningen på primärvården
            inte stått i proportion till de tillgängliga resurserna, vilket
            har medfört att tilliten till primärvården har påverkats. Det
            måste ändras och Kristdemokraterna har under lång tid drivit flera
            konkreta förslag för att stärka primärvården.
          </p>
          <head type="h2" xml:id="i-Bd38utbFrSKj7rU5heGkvD">
            En fast namngiven läkarkontakt
          </head>
          <p xml:id="i-WZaghFbKPUhhMxCqrtptbJ">
            Kristdemokraterna vill att patienter ska ha en fast namngiven
            läkarkontakt inom primär­vården. På så vis ges förutsättningar
            för en god relation och kontinuitet som främjar patientsäkerhet,
            samordning och personcentrering. Enkelt uttryckt så fungerar hela
            vård­kedjan bättre när läkare och patient känner varandra. Primärvårdens
            kompetenser i form av sjuksköterskor, distriktssköterskor, fysioterapeuter,
            arbetsterapeuter, undersköterskor, logopeder, dietister m.fl.
            möjliggör tillsammans med den fasta läkarkontakten en funger­ande
            vårdkedja som kan arbeta personcentrerat och samordnat med hög
            tillit mellan patient och vårdpersonal. Dessvärre har Sverige
            en underdimensionerad primärvård i förhållande till andra jämförbara
            länder om man ser till antalet allmänmedicinska speci­alistläkare
            (hädanefter benämnda allmänläkare eller distriktsläkare) per invånare,
            men även uttryckt i antal allmänläkare i förhållande till det
            totala antalet praktiserande läkare. Nationella uppgifter saknas
            tyvärr för övriga kompetenser, men det finns anled­ning att tro
            att detsamma gäller för övriga yrkesgrupper inom primärvården.
            Myndig­heten för vård- och omsorgsanalys har nyligen presenterat
            en rapport angående patienters uppfattning om tillgången till
            fast läkarkontakt och fast vårdkontakt i primärvården.
            <ref target="i-TwTFCaQ6xD8YfkxuJzTPex">
              [2]
            </ref>
            Rapporten visar att en tredjedel av patienterna uppger att de
            har en fast läkarkontakt. Men tillgången till en fast läkarkontakt
            ökar inte, vilket är problematiskt då det är något som efterfrågas
            av en stor andel patienter.
          </p>
          <head type="h2" xml:id="i-BGn4bWF8fjvszsb6ZGoU8A">
            God och nära vård – mer än primärvård
          </head>
          <p xml:id="i-E1wUQi7n9c79Hu6dPrVQEV">
            Den pågående omställningen som sker inom hälso- och sjukvården
            syftar till att vården i högre grad än tidigare ska organiseras
            och bedrivas med utgångspunkt från patientens behov och förutsättningar
            – det som kallas god och nära vård.
          </p>
          <p xml:id="i-MpVXo1ztwigW8jcXLujUkM">
            Primärvården är en grundsten i den goda nära vården. En långsiktigt
            hållbar primär­vårdsreform är angelägen om den ska kunna fylla
            den platsen. Den goda nära vården omfattar dock många fler aktörer
            än regionernas primärvård. I sammanhanget behöver den kommunala
            hälso- och sjukvården särskilt nämnas. I dag utför kommunernas
            verk­samheter ca 25–30 procent av den totala hälso- och sjukvården.
            De når många männi­skor som behöver såväl kvalificerade som enklare
            vård- och omsorgsinsatser. Vården och omsorgen om de mest sjuka
            äldre och om personer med omfattande funktions­nedsättningar är
            och kommer därför fortsatt att vara en viktig del i verksamheten
            för såväl kommuner som regioner även när primärvården byggs ut.
          </p>
          <head type="h2" xml:id="i-NkAwGZmoNgjBfdLdBLSHgA">
            Nationellt ansvar
          </head>
          <p xml:id="i-9JVbumUmcEWvq6V7JzKJNR">
            För att komma till rätta med de brister som finns inom dagens
            primärvård behövs ett antal nationella beslut. Exempelvis behöver
            ersättningssystemen vara likvärdiga, bygga på behovsstyrd vård
            och styra mot en samordnad personcentrerad vård. Avgiftssystemet
            likaså. En utbyggd primärvård styrs också genom nationella beslut
            angående patientens rätt till en fast, namngiven, läkarkontakt
            och rätten att sätta tak för hur många patienter man kan ha. Med
            ett listtak ges såväl distriktsläkare som distriktssköterskor
            och andra berörda yrkesgrupper en arbetsmiljö som är mer attraktiv
            och hållbar än i dag. Vidare bör primärvårdens uppdrag och målsättningar
            regleras nationellt och resurssättas utifrån det. På så sätt kan
            primärvården utvecklas efter de lokala och regionala förutsättningar
            som råder i olika delar av landet, men utan detaljstyrning av
            hur det ska ske.
          </p>
          <head type="h1" xml:id="i-F5PwS41zrFZXYs8Adyaxtu">
            Regeringens förslag och Kristdemokraternas respons
          </head>
          <p xml:id="i-XS2hgtUzkWei4uXHBxBbtR">
            Propositionen föreslår att patientlagen kompletteras med att
            regionerna ska ha elektro­niska listningssystem på utförare. Kristdemokraterna
            instämmer i att elektroniska list­ningssystem bör upprättas men
            anser att patientlagen därtill ska ändras i 3 kap. 2 § för att
            förtydliga att patienterna ska ha rätt att lista sig hos en namngiven
            läkare. Som en följd behöver samma förändring ske i hälso- och
            sjukvårdslagens 7 kap. 3 §. Den för­ändring som Kristdemokraterna
            föreslår är i linje med tillkännagivandet från social­utskottets
            betänkande 2017/18:26, men då den ännu inte är genomförd kan tillkänna­givandet
            inte anses tillgodosett.
          </p>
          <p xml:id="i-7xhMdYYWW77iuqyMCZXEXC">
            Kristdemokraterna ser positivt på att regeringen föreslår att
            de elektroniska listnings­systemen på sikt ska vara nationella.
            Kristdemokraterna anser dock att det redan nu bör vara ett nationellt
            listningssystem. Därtill anser vi att listningssystemen ska vara
            lättill­gängliga för alla invånare och innehålla transparent och
            väsentlig information. För att den fortsatta digitaliseringen
            inom området ska fungera väl, krävs att det tillkännagivan­de
            som riksdagen gav regeringen den 16 maj 2019 i betänkande 2018/19:SoU8
            om stan­darder och tekniska specifikationer i digitala vårdinformationssystem
            genomförs. Det duger inte att regeringen ännu inte har agerat
            i den här frågan. Ska patientsäkerheten upprätthållas och administrationen
            underlättas måste tillkännagivandets intentioner genomföras snarast.
          </p>
          <p xml:id="i-FodJTZQkDCxAq7WwZmc1tw">
            Vidare föreslår regeringen i den nu aktuella propositionen att
            en patient endast ska kunna lista sig på en fast läkare som är
            verksam inom primärvården i regionens egenregi eller vid en utförare
            som regionen har avtal med (förslaget regleras i andra delen av
            7 kap. 3 a § hälso- och sjukvårdslagen) och att verksamheten ska
            vara såväl fysisk som digital. Förslaget medför därmed en inskränkning
            i patienters rättigheter och valfrihet som inte är önskvärd. Det
            är för de flesta patienter en fördel att ha en fast läkarkontakt
            som klarar både fysiska och digitala möten. Men förslaget från
            regeringen innebär att det inte blir möjligt att ha kontakt med
            annan läkare eller vårdgivare än den som god­känts av regionen
            och har fysisk verksamhet där. Den statliga utredning som ligger
            till grund för regeringens förslag, SOU 2018:39, föreslog att
            patientens val ska finnas inom det som utredningen kallar ”Vårdval
            primärvård”. Där ingick möjligheten att inte enbart ha vårdcentraler
            med ”fullservice” utan också att exempelvis en enskild sjuksköterska,
            läkare eller fysioterapeut ska kunna vara delaktig i primärvårdssystemet
            genom sitt eget företag. Denna möjlighet, som inte minst är fördelaktig
            i glest befolkade områden, in­kluderas dessvärre inte i regeringens
            förslag. Regeringens förslag tillgodoser inte heller den nämnda
            utredningens ställningstagande kring att regionen inte får inskränka
            patient­ens möjligheter till en viss geografisk del av regionens
            område. Kristdemokraterna beklagar att regeringen begränsar patientens
            valfrihet.
          </p>
          <p xml:id="i-RvtzidzkoN2dARH4gN41Er">
            Patientlagen, som infördes 2014 under Kristdemokraternas ledning
            av den dåvarande alliansregeringen, syftar till att stärka patienters
            rättigheter. Det är anmärkningsvärt att regeringen genom det aktuella
            förslaget föreslår att patientens ställning försvagas i en tid
            då patientens ställning behöver stärkas ytterligare. Kristdemokraterna
            föreslår därför att patientlagen ses över utifrån den intentionen.
            Det är också angeläget att ändringar vid behov också görs i annan
            relevant lagstiftning till följd av ändringar i patientlagen.
            Exempelvis bör de funktioner som i dag finns för klagomål och
            anmälningar av miss­förhållanden inom hälso- och sjukvården också
            ses över.
          </p>
          <p xml:id="i-KrwU3xqipLXhJBYLUTdYxU">
            Regeringen lämnar inte några konkreta förslag om ersättningssystemen
            i den aktu­ella propositionen. Det är anmärkningsvärt då ersättningssystemen
            är direkt kopplade till konsekvenserna av regeringens förslag
            nämnt ovan avseende att patienter endast ska kunna lista sig hos
            regionens egenregi eller utförare som regionen har avtal med (regler­ingen
            i hälso- och sjukvårdslagens 7 kap. 3 a §). Därtill är det i Kristdemokraternas
            mening angeläget att ersättningssystemen reformeras för att säkerställa
            att de bygger på behovsprincipen, detta då någon form av bedömning
            (triage) måste finnas med vid patientens möte med vården för att
            säkerställa att det är rätt vårdkompetens som inte bara används
            utan som också ersätts av det offentliga. Om ersättningar och
            avgifter inte regleras principiellt och nationellt kommer vi fortsatt
            att ha en underfinansierad primär­vård. Vi kommer därtill också
            fortsatt att ha aktörer vid sidan om som inte får chans att medverka
            i helheten utan enbart hänvisas till att utföra insatser som ersätts
            per tillfälle. Regeringen ger i propositionen förvisso en rekommendation
            till regionerna angående utomlänsersättning. Men rekommendationen
            är i praktiken meningslös eftersom regio­nerna är självstyrande
            i de frågor där regering och riksdag inte har beslutat annorlunda.
            Ska ersättningar och avgifter samverka till en personcentrerad
            och samordnad vård som också är ekonomiskt hållbar, krävs nationellt
            beslutade principer som bygger på behovs­principen, dvs. ska innehålla
            en bedömning.
          </p>
          <p xml:id="i-Hmff9Wz2rP39K4XFAxNZYp">
            Om regeringens förslag kopplat till andra delen av hälso- och
            sjukvårdslagens 7 kap. 3 a § skulle genomföras utan beslut om
            ersättningssystem utifrån behovsprincipen finns det också en överhängande
            risk för att några helt digitala vårdgivare, liksom många fler
            mindre fysiska vårdgivare runt om i landet, kommer att slås ut.
            Det vore olyckligt att försämra förutsättningarna för dessa aktörer
            då det är de mindre vårdgivarna som var och en genom sin verksamhet
            medverkar till en fullgod täckning av primärvård i hela landet.
            Samtidigt kan regeringens förslag i förlängningen gynna de större
            digitala aktörerna som också har etablerat fysiska vårdcentraler
            i centrala områden i de större städerna. Regeringens förslag kan
            därmed innebära att fler digitala aktörer öppnar fysiska vårdcentraler.
            En trolig utveckling är då att det etableras ännu fler vårdcentraler
            i centrala lägen med konsekvensen att tillgängligheten i landet
            som helhet försämras. Denna utveckling vore olycklig. Det är dock
            en utveckling som kan motas genom kloka beslut om ersättningar
            och avgifter samt annan formulering avseende listning än den som
            regeringen föreslår. Kristdemokraterna föreslår därför sammantaget
            att regeringens förslag i 7 kap. 3 a § HSL utgår och att det i
            stället tas fram ett nytt lagförslag som säkerställer att patienters
            rätt att välja vårdgivare stärks och att ett nationellt listnings­system
            införs. Därtill bör regeringen snarast ta initiativ till en utredning
            som belyser och lämnar förslag avseende nationella principer för
            ersättningar och avgifter i enlighet med Kristdemokraternas resonemang
            ovan.
          </p>
          <p xml:id="i-CwfRYr1xtFfHpPWrsADBfy">
            Möjligheten att lista om sig på en ny vårdutförare är en nödvändig
            del i reformen för att den ska vara patientcentrerad. Regeringen
            föreslår att en patient kan lista sig högst två gånger under en
            period om ett år. Kristdemokraterna gör bedömningen att det är
            en rimlig avvägning eftersom det finns en ventil i tillägget om
            ”särskilda skäl”. Frågan behöver dock följas från start av regeringen
            för att säkerställa att avvägningen mellan patienters rättigheter
            och utförares möjligheter att organisera sin verksamhet sker på
            ett rimligt sätt samt att administrativa bördor hanteras på ett
            tillfredsställande sätt.
          </p>
          <p xml:id="i-ECvfWGm1Ac3H2PsYq87i1t">
            Regeringen föreslår i den aktuella propositionen att vårdvalssystem
            ska kunna delas upp geografiskt. Detta är möjligt redan i dag
            och regeringens förslag slår därmed in öppna dörrar. Men måhända
            är det bra att möjligheten förtydligas. Samtidigt måste betonas
            att med möjligheten att dela upp ett geografiskt område i olika
            vårdvalssystem, så måste grunderna i hälso- och sjukvårdslagen
            tillgodoses, dvs. att vården ges på lika villkor till befolkningen.
          </p>
          <p xml:id="i-28v6qBqg29uJhpT7TvWbk9">
            I propositionen saknas tydlighet avseende skillnaden mellan fast
            läkarkontakt och fast vårdkontakt. Båda typerna av kontakter är
            nödvändiga för patienten utifrån olika perspektiv och i olika
            situationer. Regeringen bör återkomma i denna del, dels för att
            förtydliga att båda delarna är reella kontakter för en patientcentrerad
            vård, dels med förslag kring hur verksamheterna ska ges de förutsättningar
            som krävs för att helheten kring fast läkarkontakt och fast vårdkontakt
            ska utformas på ett ändamålsenligt sätt.
          </p>
          <p xml:id="i-EuaVBQXvwd1qRFhAApiE1Y">
            Vidare uttrycker regeringen en olycklig vaghet i sin bedömning
            av kompetenserna hos den fasta läkarkontakten. I likhet med flera
            remissinstanser anser Kristdemokraterna att den allmänmedicinska
            specialistkompetensen är grundläggande i primärvården. En starkare
            betoning på vikten av den allmänmedicinska specialistkompetensen,
            inklusive en ändamålsenlig dimensionering av tillgängliga ST-utbildningsplatser,
            har stor bety­delse för att höja primärvårdens status och förbättra
            framtida rekryteringsmöjligheter. Relevant lagtext behöver därför
            kompletteras med att det på en vårdenhet ska finnas minst en allmänmedicinsk
            specialistläkare.
          </p>
          <p xml:id="i-DpKXBDtsvWnC3QAZSpwbWg">
            Regeringen föreslår att man ska kunna begränsa hur många patienter
            som är listade hos en utförare. Det är ett förslag som Kristdemokraterna
            har drivit under lång tid. Vi är dock kritiska till att regeringen
            föreslår att det är regionen som ska bestämma när det är fullt
            på listan för enskilda utförare. Kristdemokraterna anser att varje
            region bör fast­ställa ungefär hur många listade patienter som
            är rimligt utifrån vårdtyngd. När detta tak överskrids är det
            utföraren som bäst känner sina förutsättningar och därför bör
            vara den som initierar behovet av begränsning i det totala antalet
            patienter vid enheten. Innan begränsning införs av hur många som
            kan lista sig vid den aktuella enheten bör utföraren samråda med
            regionen. Vi avslår därför regeringens förslag i 7 kap. 3 c §
            HSL och lämnar tillkännagivande om innehållet i en ny paragraf.
          </p>
          <head type="h1" xml:id="i-ENwGR5aCraL5FRToyrE4cE">
            Avslutning
          </head>
          <p xml:id="i-TdDZtqsYKC528u7oVVkQnv">
            För att Sverige ska få en verkligt reformerad primärvård krävs
            nationella beslut i de delar där det är ändamålsenligt och att
            primärvården resurssätts utifrån sitt uppdrag. Reger­ingen uppvisar
            ambitioner i båda delarna, men de har hittills inte förverkligats
            till reella förbättringar. Ska primärvården kunna bli den verkliga
            basen i hälso- och sjukvårds­systemet med fokus på en effektiv
            och samordnad personcentrerad hälso- och sjukvård behöver den
            byggas ut både kompetensmässigt och i ekonomiska termer. Vi har
            långt kvar dit. De förslag som presenteras i den aktuella propositionen
            innebär några steg framåt men dessvärre också, som Kristdemokraterna
            har beskrivit ovan, något steg till­baka. Att patienten får en
            möjlighet att välja en fast namngiven läkarkontakt kan tyckas
            vara ett önsketänkande mot bakgrund av den brist på allmänläkare
            som finns i hela landet och särskilt i de norra delarna av landet.
            Men ska utvecklingen vändas måste patienternas rättigheter stärkas.
            Genom en förstärkt patientlag kan ett patienttryck upp­stå, något
            som i förlängningen leder till att resurser avsätts och att prioriteringar
            som stärker primärvården långsiktigt genomförs. Ska primärvården
            som helhet bli attraktiv för relevanta yrkesgrupper krävs rätt
            resurssättning utifrån uppdraget. Varje medarbetare måste få tillräckligt
            med tid för sina patienter och därigenom ges en reell möjlighet
            att etablera en tillitsfull relation mellan patient och vårdgivare.
            Kontinuitet och relation är byggstenar för att få en effektiv
            hälso- och sjukvård. Den utveckling vi har i dag går dessvärre
            i motsatt riktning. Ska vi lyckas bygga en riktigt bra hälso-
            och sjukvård krävs en kraftfull omläggning där en förstärkning
            av primärvården är en nödvändig del. Krist­demokraterna anser
            som beskrivits i denna motion att delar av den aktuella propositionen
            är nödvändiga att genomföra snarast, medan några delar behöver
            utredas vidare.
          </p>
        </div>
        <div type="motSignatures">
          <list>
            <item xml:id="i-NXXDwVxrFRe29kqrrbUCpb">
              Acko Ankarberg Johansson (KD)
            </item>
            <item xml:id="i-TdT5XghLN3o7LonivYvZNe">
              Pia Steensland (KD)
            </item>
            <item xml:id="i-JZcMKn2QU9QMvZPdRNoh6J">
              Gudrun Brunegård (KD)
            </item>
            <item xml:id="i-FC1axkFu5M7kzrbEuRG6gy">
              Ulf Lönnberg (KD)
            </item>
            <item xml:id="i-VjJrg6xLFoTbNZsGs6XrCJ">
              Roland Utbult (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-BsMpNCkUtsgivJnCbwVkHp">
              [1] Betänkandet Effektiv vård (SOU 2016:2).
            </note>
            <note xml:id="i-TwTFCaQ6xD8YfkxuJzTPex">
              [2] Myndigheten för vård- och omsorgsanalys 2021: Fast kontakt
              i primärvården.
            </note>
          </noteGrp>
        </div>
      </div>
    </body>
  </text>
</TEI>
