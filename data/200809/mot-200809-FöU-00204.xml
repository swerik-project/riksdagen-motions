<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00204">
  <teiHeader>
    <fileDesc>
      <titleStmt>
        <title>Sveriges säkerhets- och försvarspolitik</title>
        <author corresp="i-HpwkrkkrFd1MRPixHrr8q1">av Lars Ohly m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sveriges säkerhets- och försvarspolitik</title>
          <idno type="rdwebb">GW02Fö204</idno>
          <rs type="number">Fö204</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö204/text</ref>
          <ref type="dokument_url_html">http://data.riksdagen.se/dokument/GW02Fö204</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö204</ref>
          <ref type="doc">http://data.riksdagen.se/fil/D2DBAED0-C872-4CE2-87E6-EACF0DBC1583</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HpwkrkkrFd1MRPixHrr8q1</idno>
            <name>Lars Ohly</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SzPyBc2DXSj5sonwQFeHJY" type="signed"/>
        <correspContext corresp="i-SzPyBc2DXSj5sonwQFeHJY">
          <note type="signatory" corresp="i-HpwkrkkrFd1MRPixHrr8q1"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-CNBy5dFgNNyEozHVpAj93c"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-991obiMTz36s9V7z3YpuZk"/>
        </correspContext>
        <correspAction xml:id="i-S6tBEuUFR9feJVY9nT4sbh" type="numbering">
          <date when="2008-10-02"/>
        </correspAction>
        <correspAction xml:id="i-5T4Wrotemt7w2xNs6eAqQb" type="submission">
          <date when="2008-09-25"/>
        </correspAction>
        <correspAction xml:id="i-Tp8ZnBLcSbMspGCMvvnN7E" type="transfer">
          <date when="2008-09-24"/>
        </correspAction>
        <correspAction xml:id="i-XZ2vXCv6ZZhtEkw6B4i5Dv" type="assigned"/>
        <correspContext corresp="i-XZ2vXCv6ZZhtEkw6B4i5Dv">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Aj21L3KC8DAKR7oPwtzr8d">
            1 Förslag till riksdagsbeslut
          </head>
          <list style="ol">
            <item xml:id="i-NbYh1UedLXtshqfsrBzzKD">
              Riksdagen tillkännager för regeringen som sin mening vad som
              anförs i motionen om att Sverige ska avbryta allt samarbete som
              bidrar till militariseringen av EU. 1
            </item>
            <item xml:id="i-QSbEFRoXii6bUvfcyGuPog">
              Riksdagen tillkännager för regeringen som sin mening vad som
              anförs i motionen om att Sverige ska verka för att EU upprättar
              handlingsplaner för implementering av FN:s resolutioner 1325 och
              1820. 1
            </item>
            <item xml:id="i-PsRBFLeJWBKUSSw4pvSrjV">
              Riksdagen tillkännager för regeringen som sin mening vad som
              anförs i motionen om att säkerhetsstrategin bör hänvisa till förslagen
              i FN:s resolutioner 1325 och 1820 och uttala en politisk förpliktelse
              att leva upp till dessa förslag. 1
            </item>
            <item xml:id="i-XA4aLtxEJFQ6f6njAEuvzZ">
              Riksdagen tillkännager för regeringen som sin mening vad som
              anförs i motionen om att Sverige bör avsäga sig ett deltagande
              i NBG en andra beredskapsperiod år 2011.
            </item>
            <item xml:id="i-39RtVgHjp131NK48umcxBW">
              Riksdagen tillkännager för regeringen som sin mening vad som
              anförs i motionen om att Sverige bör lämna EDA.
            </item>
            <item xml:id="i-569PDZSFkf7XveutgzKbUG">
              Riksdagen tillkännager för regeringen som sin mening vad som
              anförs i motionen om att regeringen bör verka inom EU för att
              unionen ska bli en kärnvapenfri zon. 1
            </item>
            <item xml:id="i-XeVYAYdDT46y2YbH9CJMYY">
              Riksdagen tillkännager för regeringen som sin mening vad som
              anförs i motionen om att Sverige inte ska inleda några förhandlingar
              eller vidta andra åtgärder i syfte att ansöka om medlemskap i
              Nato. 1
            </item>
            <item xml:id="i-86htWS71ouesF9wSnRBhRD">
              Riksdagen tillkännager för regeringen som sin mening vad som
              anförs i motionen om att Sverige bör tacka nej till erbjudandet
              att delta i Nato Response Force.
            </item>
            <item xml:id="i-L4MeWEZ38nq33osrsARru4">
              Riksdagen tillkännager för regeringen som sin mening vad som
              anförs i motionen om att Sverige ska lämna Partnership For Peace.
            </item>
            <item xml:id="i-K9yBQNDrXU7jAr8uvjSw98">
              Riksdagen tillkännager för regeringen som sin mening vad som
              anförs i motionen om att Nato inte ska tillåtas öva på svensk
              mark eller vatten.
            </item>
            <item xml:id="i-YBFrfQnAUNVRm9fnxa3YQh">
              Riksdagen tillkännager för regeringen som sin mening vad som
              anförs i motionen om att Sverige ska dra tillbaka sin representation
              i Natos högkvarter. 1
            </item>
            <item xml:id="i-YCNp7HCuYHx3D1PSStxqVA">
              Riksdagen tillkännager för regeringen som sin mening vad som
              anförs i motionen om att Sverige bör säga upp SAC-avtalet.
            </item>
            <item xml:id="i-DEfPEhdKhocGkG5ibqTes2">
              Riksdagen tillkännager för regeringen som sin mening vad som
              anförs i motionen om att alla internationella militära insatser
              ska ske på FN:s uppdrag. 1
            </item>
            <item xml:id="i-Jmke1gmK8QrrVmGv4Nf6LF">
              Riksdagen tillkännager för regeringen som sin mening vad som
              anförs i motionen om att regeringen bör upprätta en handlingsplan
              för arbetet med att förebygga väpnade konflikter. 1
            </item>
            <item xml:id="i-QAf9RMkR3oD1Uvfz2vHX6i">
              Riksdagen tillkännager för regeringen som sin mening vad som
              anförs i motionen om att regeringen bör upprätta en organisation
              med ansvar för arbetet med att förebygga väpnade konflikter. 1
            </item>
            <item xml:id="i-Hz994sjrd8q7vHSE1dzbhm">
              Riksdagen tillkännager för regeringen som sin mening vad som
              anförs i motionen om att regeringen bör upprätta en regeringsskrivelse
              som redogör för gjorda insatser samt formulerar framtida prioriteringar
              i arbetet med att förebygga väpnade konflikter. 1
            </item>
            <item xml:id="i-DqZBSHKqH2NUEtZDvCbDuq">
              Riksdagen tillkännager för regeringen som sin mening vad som
              anförs i motionen om att civila och militära insatser alltid bör
              hållas separerade. 1
            </item>
          </list>
          <p xml:id="i-8U66QVM2E7VcuzDGydwgpX">
            1 Yrkandena 13, 6, 7, 11 och 1317 hänvisade till UU.
          </p>
        </div>
        <div type="motContent">
          <head xml:id="i-PbK5zzEa2e9UBBiBepmdvd" type="h1">
            2 Motivering
          </head>
          <p xml:id="i-JXaDnCqCkKaywedYMg9cbm">
            Sverige har sakta men säkert övergivit en traditionell och framgångsrik
            säkerhetspolitik som byggt på alliansfrihet, fredliga lösningar
            på konflikter, nedrustning, stöd till FN och solidaritet med tredje
            världen. Sedan vårt medlemskap i EU har den svenska militära alliansfriheten
            urholkats. Sverige är med och bidrar till militariseringen av
            EU, vårt samarbete med Nato förstärks och vi ställer inte längre
            krav på att de militära insatser som vi deltar i ska ha FN-mandat.
          </p>
          <p xml:id="i-GtQsUD682e3X8B5YogMA2V">
            Vänsterpartiet är emot denna utveckling och vi anser dessutom
            att Sverige, som neutralt land, har en viktig uppgift i världen.
            Som opartisk aktör kan Sverige agera medlare i internationella
            konflikter och ställa upp som värdland för fredsförhandlingar.
            Vår alliansfrihet stärker också vår trovärdighet när det gäller
            vår biståndspolitik.
          </p>
          <head xml:id="i-RaZbD2RKTXw1PK2yVfU9jf" type="h1">
            3 EU
          </head>
          <p xml:id="i-LDUawdZWDt321SyxKzsJy4">
            Det pågår en militär upprustning i EU och Sverige är med och
            bidrar. Unionens säkerhetsstrategi Ett säkert Europa i en bättre
            värld handlar om hur EU ska försvara sin säkerhet och främja sina
            värderingar. Strategin fokuserar på militära lösningar på kriser
            och konflikter, och målsättningen är att medlemsländerna ska få
            en så enhetlig och likriktad försvars- och utrikespolitik som
            möjligt.
          </p>
          <p xml:id="i-8CfySaTdcEKsPea6BbBg5N">
            Vänsterpartiet värnar om en oberoende och militärt alliansfri
            utrikespolitik och därför anser vi att Sverige ska avbryta allt
            samarbete som bidrar till militariseringen av EU. Detta bör riksdagen
            som sin mening ge regeringen till känna.
          </p>
          <head xml:id="i-26vctM4vyUHCPwYwNCyeQE" type="h2">
            3.1 FN:s resolution 1325
          </head>
          <p xml:id="i-UvYvoZwrMhnULEH2kvMFDT">
            Vänsterpartiet vill att frågan om kvinnors säkerhet lyfts i EU.
            Brist på makt, inflytande och rörelsefrihet, brist på sexuell
            och reproduktiv hälsa och rättigheter samt mäns våld mot kvinnor
            är viktiga säkerhetsfrågor både nationellt och internationellt.
          </p>
          <p xml:id="i-GDRSRVj6BUMaJhuDZU1QKG">
            År 2000 antog FN:s säkerhetsråd resolution 1325 Kvinnor, fred
            och säkerhet som handlar om att stärka kvinnors rättigheter och
            deltagande i fredsprocesser. För att vidare understryka de förödande
            effekterna av genusrelaterat våld i konflikter antogs resolution
            1820 i juni 2008. I den krävs att sexuellt våld upphör i konflikter
            och sexuellt våld erkänns som en typ av handling som bidrar till
            att konflikter förstärks och att fredsprocesser hejdas.
          </p>
          <p xml:id="i-7fm6fUequdmbxtzie55j9W">
            Vänsterpartiet anser att Sverige ska verka för att EU upprättar
            handlingsplaner för implementering av FN:s resolutioner 1325 och
            1820. Detta bör riksdagen som sin mening ge regeringen till känna.
          </p>
          <head xml:id="i-SHHy3a35msZJkrsvauXEo4" type="h2">
            3.2 EU:s säkerhetsstrategi
          </head>
          <p xml:id="i-6Yi8xHGFxBe9gxAm4CL1Nv">
            År 2003 antogs den europeiska säkerhetsstrategin som innehåller
            riktlinjer för hur EU:s medlemsländer ska agera internationellt
            samt hur den gemensamma utrikes- och säkerhetspolitiken ska utformas.
            Säkerhetsstrategin innehåller stora brister. Med hänvisning till
            11 september lyfts jakten på terrorister fram som ett av de viktigaste
            säkerhetspolitiska målen. USA och Nato omnämns på flera ställen
            som de absolut viktigaste samarbetsparterna. I strategin förespråkas
            även pre-emtive war, föregripande krig, dvs. att man ska vara
            beredd att ingripa militärt utomlands innan en kris uppstår för
            att försvara unionens intressen. Ingenstans problematiseras underliggande
            orsaker till terrorism såsom fattigdom och brist på respekt för
            de mänskliga rättigheterna. Det diskuteras inte heller hur den
            egna politiken och det egna agerandet påverkar människors säkerhet,
            varken inom Europas gränser eller utanför.
          </p>
          <p xml:id="i-4LgwzP6BaXHmoAhFD1uJC3">
            Just nu pågår en revision av strategin som Europeiska rådet planeras
            anta i december 2008. Som medlemmar i EU och förespråkare för
            fredliga lösningar på konflikter är det viktigt att Sverige är
            med och deltar i detta arbete genom att lyfta viktiga säkerhetspolitiska
            frågor.
          </p>
          <p xml:id="i-4cC6sFYi7vtdDedJiNJ6o4">
            Mest grundläggande är att det säkerhetskoncept som tillämpas
            i strategin tydliggörs. Det bör vara människor och människors
            behov som sätts i centrum. Säkerhetsstrategin bör explicit erkänna
            att europeiska medborgare inte är säkra förrän alla människor
            är det, oavsett vilken region de bor i eller vilket kön de har.
            Det civila samhällets roll i säkerhetsarbetet bör lyftas fram
            och samarbetet och dialogen med civila organisationer utökas.
          </p>
          <p xml:id="i-Nsc95g77AK1A38FZn1wVmS">
            Vikten av att koppla jämställdhet till säkerhetspolitiken har
            det redan redogjorts för i tidigare stycke. Med hänvisning till
            detta anser Vänsterpartiet att man bör hänvisa till förslagen
            i FN:s resolution 1325 och FN:s resolution 1820 i säkerhetsstrategin
            samt skriva in en politisk förpliktelse att leva upp till dessa
            förslag. Detta bör riksdagen som sin mening ge regeringen till
            känna.
          </p>
          <head xml:id="i-7cgbpyVu6BkqBjNwVj28cg" type="h2">
            3.3 Nordiska stridsgruppen
          </head>
          <p xml:id="i-PWGu8dZEyuwQLk4Z9AAgNt">
            EU:s insatsstyrkor, battlegroups, är de som operativt ska genomföra
            de uppgifter som säkerhetsstrategin slår fast. Sverige har under
            2008 varit ramnation för Nordic Battlegroup, NBG. Sverige har
            bidragit med 2 300 soldater, Finland med 200, Norge med 150, Irland
            med 80 och Estland med 50. Kärnan i Nordic Battlegroup är en skyttebataljon
            som inom tio dagar ska kunna agera på platser upp till 600 mil
            från Bryssel. EU har dessutom gett sig själva möjligheten att
            angripa militärt utan att FN har gett sitt godkännande.
          </p>
          <p xml:id="i-66V27WQRFk6HcGNB88xeTn">
            Det har riktats mycket kritik mot de svenska förberedelserna
            kring den nordiska stridsgruppen och det har varit svårt att få
            information och inblick i verksamheten. Det har bl.a. framkommit
            allvarliga brister i utbildning, utrustning och personalförsörjning.
            Det rekryteringsmaterial som i första hand har vänt sig till värnpliktiga
            har kritiserats för att vara alltför romantiserande.
          </p>
          <p xml:id="i-TXEhM5DwdMDkDvAzVrpecf">
            Trots att man i dag vet att hög kvinnorepresentation är viktig
            vid framgångsrika internationella insatser lyckades inte Försvarsmakten
            rekrytera mer än 4 procent kvinnor till NBG. Detta visar på ett
            stort systemfel i organisationen.
          </p>
          <p xml:id="i-CbFzxkRDzVnQ6GeKZiNLTj">
            Hittills har EU inte skickat ut någon stridsgrupp och det har
            visat sig att det fattas organisation till att göra det. Beredskapstiden
            för den nordiska stridsgruppen har gått ut men Estland, Finland,
            Irland och Norge har visat intresse för att fortsätta samarbetet.
            Även Sverige har anmält sin avsikt att utifrån erfarenheter från
            beredskapsperioden 2008 organisera en andra stridsgrupp med start
            första halvåret 2011. Vänsterpartiet motsätter sig ett sådant
            åtagande och anser att Sverige ska avsäga sig ett vidare deltagande.
            Detta bör riksdagen som sin mening ge regeringen till känna.
          </p>
          <head xml:id="i-AZy6eUNH7ewonMQyR4wd4c" type="h2">
            3.4 EDA
          </head>
          <p xml:id="i-Ff33PGQdyWmGRs7hrEAaNY">
            Produktion och utveckling av krigsmateriel är en mycket viktig
            del av EU:s säkerhetspolitik. Det gäller att exportera och sälja
            så mycket vapen som möjligt i världen. Starka krafter styr utvecklingen
            mot en gemensam politik och upphandlingsprocess för försvarsmateriel
            inom EU. År 2004 bildades den europeiska försvarsbyrån, EDA. Byråns
            syfte är att utveckla försvarskapaciteten, stärka samarbete om
            krigsmateriel, stärka försvarsindustrin i Europa samt främja militär
            forskning och utveckling. EDA växer och Sverige har anställd personal
            på plats.
          </p>
          <p xml:id="i-FU5NtxZ6xAHDQEJ7wz1yFS">
            Vänsterpartiet menar att EDA är en del av EU:s militarisering
            och upprustning och anser att Sverige bör lämna EDA. Detta bör
            riksdagen som sin mening ge regeringen till känna.
          </p>
          <head xml:id="i-5Y6rHTbHZwLEnzfyuC2fcG" type="h2">
            3.5 Kärnvapen
          </head>
          <p xml:id="i-7MyunuzwQJ4wvbYPJEPv1x">
            Även i EU bör Sverige vara en stark röst mot kärnvapen och för
            en nedrustning inom unionen. Två av medlemsländerna är i dag kärnvapenstater,
            Storbritannien och Frankrike, och de verkar inte ha några planer
            på att avskaffa dem. Vidare finns det ett stort antal amerikanska
            kärnvapenmissiler utplacerade i flera av EU:s medlemsländer. De
            amerikanska kärnvapnen är inte bara utplacerade på dessa länders
            territorium, de kan också användas av det aktuella landet i händelse
            av krig. Detta strider mot icke-spridningsavtalet som innehåller
            ett förbud mot att överlåta kontroll av kärnvapen från kärnvapenländer
            till icke-kärnvapenländer. Med anledning av detta bör regeringen
            verka inom EU för att unionen ska bli en kärnvapenfri zon. Detta
            bör riksdagen ge regeringen till känna.
          </p>
          <head xml:id="i-6VfcJi7mqW64o9iutWjzW6" type="h1">
            4 Nato
          </head>
          <p xml:id="i-JKB6J8s5WuoRqgUTgFhcTz">
            Samarbetet mellan EU och Nato har utvecklats successivt. I EU:s
            säkerhetsstrategi lyfts Nato fram som den i särklass viktigaste
            militära samarbetspartnern. Av EU:s 27 medlemsländer är i dag
            21 stycken medlemmar i Nato.
          </p>
          <p xml:id="i-Gq42jW3p78K5SPdQwoqp3F">
            I Sverige finns det inget folkligt stöd för ett Nato-medlemskap.
            En Sifo-undersökning från 2008 visar att endast 29 procent av
            svenskarna kan tänka sig ett medlemskap medan hela 53 procent
            säger nej. Trots bristen på folkligt stöd väljer den svenska regeringen
            att inleda samarbeten med Nato på flera olika områden.
          </p>
          <p xml:id="i-H2dMaCj5zUY94mi6Si6APE">
            Vänsterpartiet anser att den svenska militära alliansfriheten
            är en grundbult i vår utrikes- och säkerhetspolitik. Sverige bör
            därför inte inleda några förhandlingar eller vidta andra åtgärder
            i syfte att ansöka om medlemskap i Nato. Detta bör riksdagen som
            sin mening ge regeringen till känna.
          </p>
          <head xml:id="i-NcZaRNaRho661aowqfq4gC" type="h2">
            4.1 Nato-ledda insatser
          </head>
          <p xml:id="i-51gpFjmccnRdaUNvcHjRQJ">
            Sverige deltar i dag i Nato-ledda krishanteringsinsatser, exempelvis
            i Afghanistan och Kosovo. När Sverige deltar i internationella
            insatser under Nato-befäl förstärks bilden av att Sverige skulle
            vara en del av Nato. Eftersom Natos konflikthanteringsperspektiv
            bygger på militära lösningar leder detta till att Sveriges förtroende
            som fredsaktör undergrävs.
          </p>
          <p xml:id="i-H3rpH3kwDegJPx9qUTENbt">
            En aktuell diskussion är även ett svenskt deltagande i Natos
            planerade snabbinsatsstyrka Nato Response Force, NRF. Ett sådant
            engagemang skulle ytterligare försvåra för ett svenskt oberoende
            internationellt fredsarbete. Vänsterpartiet anser att Sverige
            bör tacka nej till erbjudandet att delta i NRF. Detta bör riksdagen
            som sin mening ge regeringen till känna.
          </p>
          <head xml:id="i-4STxH8TZxpRLm9cLqNNuL7" type="h2">
            4.2 Nato-samarbeten
          </head>
          <p xml:id="i-PruP9xjeR7BEeXqtXMe9xV">
            Sverige är sedan 1994 med i Partnership for Peace, PFP. Det är
            ett samarbete som utvecklas mellan Nato och andra länder i Europa,
            Centralasien och södra Kaukasien. PFP-länderna samordnar och övar
            regelbundet med Nato. Ett syfte är att utveckla samverkansförmågan
            mellan de olika ländernas styrkor så att de ska kunna agera gemensamt
            vid krishanteringsoperationer.
          </p>
          <p xml:id="i-EqhtEeueY6mAJ4qE3bZXjE">
            Vänsterpartiet anser att Sveriges deltagande i PFP leder till
            ytterligare harmonisering med Nato och anser att Sverige bör lämna
            Partnership for Peace. Detta bör riksdagen som sin mening ge regeringen
            till känna.
          </p>
          <p xml:id="i-3X3b4CdipiEApSEJTwx8N3">
            Sveriges samarbete med Nato växer genom att de EU-ledda stridsgrupperna
            är öppna för Nato-länder samt att Norge, som inte är med i EU
            men är medlem i Nato, ingår i den nordiska stridsgruppen. Nato-ledda
            övningar har även vid flera tillfällen ägt rum i Sverige. Vänsterpartiet
            motsätter sig denna utveckling och anser att Nato inte bör öva
            på svensk mark eller vatten. Detta bör riksdagen som sin mening
            ge regeringen till känna.
          </p>
          <p xml:id="i-DbBNLgmaqmkzy6UAdZrLpC">
            Sveriges samarbete med Nato innefattar även Euroatlantiska partnerskapsrådet,
            EAPR. EAPR fungerar som ett forum för informationsutbyte och en
            säkerhetspolitisk dialog mellan Nato och partnerskapsländerna.
            På ambassadörsnivå sammanträder man varje månad och därutöver
            pågår ett brett arbete i olika arbetsgrupper. Sverige har sedan
            flera år representation på Natos högkvarter med ett tiotal man
            samt en ambassadör. Vänsterpartiet tycker inte att det är rimligt
            med svensk representation på Nato-högkvarteret när vi inte är
            medlemmar i militäralliansen. Detta bör riksdagen som sin mening
            ge regeringen till känna.
          </p>
          <head xml:id="i-NZcqFgaB2Uop5N7x8tTVqu" type="h2">
            4.3 SAC-avtalet
          </head>
          <p xml:id="i-6Up6hVh1q7f9oMJ1FJAQZ2">
            Sverige har sagt ja till att delta i samarbetet kring strategiska
            flygplantransporter, SAC. Initiativet till SAC kommer från Nato.
            Förutom Sverige och Finland är de övriga länder som är aktuella
            för ett deltagande i SAC Nato-länder. Dessutom sker anskaffning
            och förvaltning av flygplan och kringutrustning med stöd av Nato
            via dess organisationsenheter Nato Airlift Management Organization
            och Nato Airlift Management Agency, Namo/Nama.
          </p>
          <p xml:id="i-7NorcstZRAeaUBzSsqzNPN">
            SAC-avtalet sträcker sig även över 30 år och omfattar en driftskostnad
            på ca 200 miljoner kronor per år. Sedan tillkommer en kostnad
            på ca 1 450 miljoner kronor för de första fyra åren. Sveriges
            sammanlagda kostnad för SAC-avtalet blir därmed ca 7 450 miljoner.
            Huvuddelen av beloppen ska betalas oavsett om någon flygtid utnyttjas.
          </p>
          <p xml:id="i-9GjZnLqthSLR5W8Pyszb6E">
            Vänsterpartiet anser att detta är en orimlig kostnad. Vi motsätter
            oss även militära avtal som sträcker sig över en så lång tidsperiod.
          </p>
          <p xml:id="i-QB89xuMLb3FhTPKKAjDbfx">
            Sverige bör, som ett militärt alliansfritt land, inte förstärka
            sitt samarbete med Nato. Vänsterpartiet anser att Sverige bör
            säga upp SAC-avtalet. Detta bör riksdagen som sin mening ge regeringen
            till känna.
          </p>
          <head xml:id="i-VwC77cpSmVegnbAyvSACyW" type="h1">
            5 Internationella insatser
          </head>
          <p xml:id="i-VxnSNgbpJRZ8g343G9EgYL">
            Regeringen har valt att stegvis öka resurserna för fredsfrämjande
            under åren 2007, 2008 och 2009. Målsättningen är att Sveriges
            bidrag i freds- och säkerhetsfrämjande insatser ska öka. Det svenska
            försvaret har den dubbla uppgiften att värna landets territoriella
            integritet och att bidra till fred och säkerhet. Mellan dessa
            två uppgifter måste det råda balans. Att prioritera och dimensionera
            för internationella insatsstyrkor, där all framtida utbildning
            ställs om i syfte att verka i andra länder, riskerar att i framtiden
            ge negativa effekter och visa sig vara en felsatsning för det
            svenska försvaret och försvarsförmågan inom vårt eget territorium.
          </p>
          <p xml:id="i-VFbRqkXhJqj3DtKPLeGQ2C">
            Vid internationella insatser är det alltid behovet i de krisdrabbade
            områdena som ska styra och aldrig svenska intressen. Det är viktigt
            att varje ny internationell insats debatteras och beslutas i riksdagen.
            För att Sverige ska bli trovärdigt i sitt internationella engagemang
            krävs det att landet har en oberoende utrikespolitik och är militärt
            alliansfritt. Därför bör fredsskapande, fredsbevarande och fredsframtvingande
            åtgärder enbart ske på FN:s uppdrag. Detta bör riksdagen som sin
            mening ge regeringen till känna.
          </p>
          <head xml:id="i-B2XM2sbJCKRMRS3or5BE8K" type="h2">
            5.1 Det förebyggande arbetet
          </head>
          <p xml:id="i-3fsgJheXpVk1BqLzaeGdg9">
            Världen lider i dag ingen brist på militära styrkor och förband,
            men det finns ett stort underskott på humanitära insatser. FN:s
            säkerhetsråd har slagit fast att behovet är stort av åtgärder
            för att förebygga väpnade konflikter. Vänsterpartiet anser att
            Sverige, i stället för att satsa på militära insatser, bör inrikta
            sin internationella säkerhetspolitik på att förebygga kriser samt
            återuppbyggande av utsatta områden. Våra arbetsområden bör innefatta
            fattigdomsbekämpning och hjälp med att utveckla demokrati och
            fungerande rättssamhällen. Hantering av de kriser som kan följa
            i spåren av förändringarna i klimatet och miljöpåverkan bör också
            vara en av de stora utmaningarna som svensk säkerhetspolitik står
            inför.
          </p>
          <p xml:id="i-8tppKxTQE1xQV8LASawiUd">
            Arbetet med att förebygga väpnade konflikter tycks inte få det
            utrymme som det bör ha enligt fastslagna prioriteringar i utrikes-
            och säkerhetspolitiken. Sverige måste våga fortsätta prioritera
            det förebyggande arbetet som är långt mer samhällseffektivt, både
            vad gäller mänskligt välmående, ekonomi och socialt kapital.
          </p>
          <p xml:id="i-2yoGgHyHpQ1BWnofkNFkKk">
            Det arbete som Sverige vidtar för att förebygga väpnade konflikter
            måste också vara tydligare kopplat till konkreta risksituationer.
            Det kan inte enbart vara inriktat på ett mer allmänt förebyggande
            arbete som först på lång sikt och indirekt kan kopplas till fredsbyggande
            och undanröjande av risker för väpnad konflikt. Givetvis är sådana
            indirekta insatser, som kan handla om utvecklingssamarbete och
            nedrustningsarbete, av godo men de kan inte tillåtas dölja behovet
            av mer konkreta insatser. Sverige bör därför prioritera det förstnämnda
            arbetet i högre utsträckning och synliggöra just denna typ av
            arbete i regeringens rapporter och utvärderingar.
          </p>
          <p xml:id="i-PLoRe1skhFPeUzia3Kkao5">
            För att arbetet med att förebygga väpnade internationella konflikter
            ska konkretiseras krävs det att regeringen upprättar en heltäckande
            handlingsplan. Detta bör riksdagen som sin mening ge regeringen
            till känna.
          </p>
          <p xml:id="i-17qKmJ2dhX1Q12R8kk8dmQ">
            Varje konfliktsituation är unik och det finns ingen standardmall
            att följa. Potentiella konfliktområden måste också uppmärksammas
            på ett tidigt stadium. För de aktörer som vill bidra till att
            fredligt lösa en konfliktsituation krävs flexibilitet, analysförmåga
            och anpassningsförmåga till den specifika situationen. Många gånger
            måste flera olika instrument kombineras, ofta av flera aktörer
            i samverkan. Att inneha en samlad bild över dessa instrument tillsammans
            med förmågan till kritisk utvärdering av deras effektivitet är
            nödvändig för att man ska kunna avgöra vilka instrument som är
            att föredra i en specifik situation.
          </p>
          <p xml:id="i-8EiRASPpctUNmFa3xiwPvz">
            För att arbetet med att förebygga väpnade konflikter ska bli
            effektivt krävs det att regeringen upprättar en organisation för
            detta ändamål. Detta bör riksdagen som sin mening ge regeringen
            till känna.
          </p>
          <p xml:id="i-Gc1WF9jMsEVchwqSYDyA9x">
            En sådan enhet kan ha en samlad bild över det internationella
            läget utifrån ett perspektiv som är relevant för att förebygga
            väpnade konflikter. Utifrån ett gott underrättelseläge kan politiska
            åtgärder rekommenderas i tidigt skede. Åtgärderna kan variera,
            såsom diplomatiska, politiska, ekonomiska och folkrättsliga insatser.
            Vid insatser ska enheten göra en god uppföljning och återrapportering
            samt ge kontinuerliga rekommendationer för vidare åtgärder. Eftersom
            det förebyggande arbetet är en så viktig och prioriterad komponent
            i den traditionella utrikes- och säkerhetspolitiken är det också
            av största vikt att kunskapen om vad Sverige gör inom detta område
            måste spridas till den svenska allmänheten. Riksdagen ska också
            kunna granska den förda politiken. Regeringen måste därför regelbundet
            utarbeta en regeringsskrivelse om arbetet med att förebygga väpnade
            konflikter. En sådan skrivelse bör både utvärdera tidigare insatser
            och diskutera framtida prioriteringar. Detta bör riksdagen som
            sin mening ge regeringen till känna.
          </p>
          <head xml:id="i-9vcBpaSuoi6svzhstzh4JN" type="h2">
            5.2 Civil/militär samverkan
          </head>
          <p xml:id="i-8ZE1HAEpBAvYCSLFiSfdSz">
            Att använda biståndsmedel för militära insatser är förknippat
            med en mängd risker och problem. Först och främst är det de civila
            insatsernas opartiskhet och integritet som kan ifrågasättas. Detta
            försvårar naturligtvis biståndsorganisationernas arbete. När civil
            personal förknippas med militär ökar också risken för våld mot
            den civila personalen.
          </p>
          <p xml:id="i-HUxwNiXaJ9eFvNHLDpzCXs">
            Vänsterpartiet ser på den här problematiken med stort allvar.
            Vi anser att det är mycket viktigt att civila och militära insatser
            hålls separerade både när det gäller personal, materiel och ekonomiska
            resurser. Detta bör riksdagen som sin mening ge regeringen till
            känna.
          </p>
        </div>
        <div type="motSignatures">
          <list>
            <item xml:id="i-DocBdmwjeHZUvUute2VrgM" who="i-HpwkrkkrFd1MRPixHrr8q1">
              Lars Ohly (v)
            </item>
            <item xml:id="i-JSePAbhdjDGZaNjwmH9et4" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-Pw51fnRyF1Zud4QzEscMuj" who="i-CNBy5dFgNNyEozHVpAj93c">
              Jacob Johnson (v)
            </item>
            <item xml:id="i-6113DrwPcFZZMwEmPAeSPa" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-L3MRx47JWq2exxmkQQgboq" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-9tFPx8mCG97mkPZJkRyE4u" who="i-2aZQBvMx8o6ihusfvExbt8">
              Alice Åström (v)
            </item>
            <item xml:id="i-3SWVQgfYmDsuUP1DbMhSqQ" who="i-991obiMTz36s9V7z3YpuZk">
              Gunilla Wahlén (v)
            </item>
          </list>
        </div>
      </div>
    </body>
  </text>
</TEI>
