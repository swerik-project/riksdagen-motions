<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_MJ_0412/mot_199900_MJ_0412-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1999/2000 mnr: MJ412 pnr: s35014
          </p>
          <p>
            Motion till riksdagen 1999/2000:MJ412
          </p>
          <p>
            av Eva Arvidsson och Sören Lekberg (s)
          </p>
          <p>
            Industrifiske i Östersjön
          </p>
          <p>
            Ett antal stora västkusttrålare bedriver storskaligt industrifiske
            i kustnära områden i Östersjön. Mot detta har såväl Länsstyrelsen
            i Stockholms län som lokala yrkesfiskare och sportfiskare uttryckt
            stor oro. Trålarna fiskar efter strömming och skarpsill. Näten
            är stora, 60-80 m höga och ca 120 m breda. Eftersom maskstorleken
            endast är 16 mm blir fångsterna mycket stora. Hastigheten på båtarna
            är dessutom betydligt högre än på de lokala mindre Östersjötrålarna.
            Den höga farten gör att trålarna effektivt ”lammsuger” havet på
            allt levande. Fångsterna lastas på långtradare och körs till Danmark
            för att malas ner till djurfoder. Fisken anses som fullgod för
            mänsklig konsumtion, men finns det inte tillräcklig efterfrågan
            från konsumenterna säljs den till industrin. Det handlar om många
            tusen ton fisk som inte efterfrågas av konsu- menterna. 1999 är
            Sveriges kvoter av sill/strömming i Östersjön 113 000 ton och
            för skarpsill drygt 76 000 ton. Kvoterna är idag alldeles för
            höga. För mycket fisk tas upp och och en stor del i känsliga kustnära
            vatten. Förutom att den ekologiska balansen är i fara hotas den
            småskaliga näringen för de få lokala yrkesfiskare som finns idag
            samt sportfisket för många fritidsfiskare. Under perioder när
            lax- och torskfiske ej är tillåtet har trålarna dock rätt att
            fortsätta sitt fiske. Det betyder att den lax och havsöring som
            då fångas i trålarna är resultatet av satsningar på fiskevård
            för att stärka sportfisket som är en viktig turistnäring. För
            att laxen, havsöringen och torsken som klarar sig undan trålarna
            skall växa till sig behöver de föda i form av strömming och när
            då strömmingsbeståndet minskar, minskar även övrigt bestånd av
            fisk. Det blir en ond cirkel. Dessutom har strömmingen blivit
            mindre och orsakerna till detta undersöks både inom Internationella
            havsforskningsrådet (ICES) och Fiskerikommissionen för Östersjön.
            Innan det är klarlagt varför strömmingen blivit mindre bör industrifisket
            begränsas.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om behovet
            av att snabbt vidta åtgärder för att komma till rätta med de negativa
            effekterna av industrifisket.
          </p>
          <pb facs="riksdagen-motions-pdf/data/199900/mot_199900_MJ_0412/mot_199900_MJ_0412-0002.pdf"/>
          <p>
            Stockholm den 4 oktober 1999 Mot. 1999/2000
          </p>
          <p>
            MJ412 Eva Arvidsson (s) Sören Lekberg (s)
          </p>
        </div>
      </div>
    </body>
  </text>
</TEI>
