<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-MJU-00318">
  <teiHeader>
    <fileDesc>
      <titleStmt>
        <title>Strandskyddet</title>
        <author corresp="i-JenGD5Kv9swgVvigAUvuWe">av Patrik Forslund (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Strandskyddet</title>
          <idno type="rdwebb">GW02MJ318</idno>
          <rs type="number">MJ318</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GW02MJ318/text</ref>
          <ref type="dokument_url_html">http://data.riksdagen.se/dokument/GW02MJ318</ref>
          <ref type="dokumentstatus_url_xml">http://data.riksdagen.se/dokumentstatus/GW02MJ318</ref>
          <ref type="doc">http://data.riksdagen.se/fil/ADCBD43B-2E5C-4934-97A2-1481E6F97022</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JenGD5Kv9swgVvigAUvuWe</idno>
            <name>Patrik Forslund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2KeknFZzcE1LhPVKupPH4H" type="signed"/>
        <correspContext corresp="i-2KeknFZzcE1LhPVKupPH4H">
          <note type="signatory" corresp="i-JenGD5Kv9swgVvigAUvuWe"/>
        </correspContext>
        <correspAction type="numbering" xml:id="i-WueurZrCX1i9Hm6UaFUnQR">
          <date when="2008-10-06"/>
        </correspAction>
        <correspAction type="submission" xml:id="i-6u9Gv2oidpia1vY1FSVYia">
          <date when="2008-10-02"/>
        </correspAction>
        <correspAction type="transfer" xml:id="i-CTeeJwuJg4qX1YgvpDvHHW">
          <date when="2008-10-02"/>
        </correspAction>
        <correspAction type="assigned" xml:id="i-S6Eq7poMYCHzmxFSR8sNXo"/>
        <correspContext corresp="i-S6Eq7poMYCHzmxFSR8sNXo">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-J1cFLKrDkh6KujFKmuLLPC">
            Förslag till riksdagsbeslut
          </head>
          <p xml:id="i-Lso9M41gKqnbT9Uw2TXNSY">
            Riksdagen tillkännager för regeringen som sin mening vad som
            anförs i motionen om att avskaffa strandskyddet.
          </p>
        </div>
        <div type="motContent">
          <head type="h1" xml:id="i-6j53Xp3iRFtFuKDGUmdJgZ">
            Motivering
          </head>
          <p xml:id="i-5aKAAMKPNngjSeDxwUjxpX">
            Enligt miljöbalken råder strandskydd vid insjöar och vattendrag.
            Syftet med strandskyddet är att trygga förutsättningarna för allmänhetens
            friluftsliv och att bevara goda livsvillkor på land och i vatten
            för djur och växtliv. Strandskyddsområdet omfattar land- och vattenområde
            intill 100 meter från strandlinjen vid normalt medelvattenstånd
            men kan vid behov utökas till totalt 300 meter.
          </p>
          <p xml:id="i-Qz5AFatqk7LD8XLtUaKHWb">
            Verkligheten ser mycket annorlunda ut i olika delar av landet,
            från kustkommuner till inlandskommuner. I vissa områden finns
            det behov av strandskydd, såsom i Stockholms skärgård eller på
            västkusten. Men för de glesbefolkade områdena innebär dagens strandskyddsbestämmelse
            ett hinder för deras möjlighet till utveckling. Det finns cirka
            385 744 kilometer strand och närhet till vatten i Sverige vilket
            bidrar och kan bidra i ännu större utsträckning till livskvalitet
            för många människor. Det är därför inte rimligt att tillämpa samma
            restriktiva regler över hela landet. Landets olika regioner borde
            istället få utvecklas efter sina egna förutsättningar.
          </p>
          <p xml:id="i-KnAxnVJFPjshUEdZCtoMg7">
            Befolkningsutvecklingen i många delar av landet är ett stort
            problem. Många delar lider av att befolkningen flyttar till storstäder.
            För att vända den negativa trenden av utflyttning från redan glesbebyggda
            regioner behöver man således göra dessa områden mer attraktiva.
            Idag har människor och företag större frihet att själva välja
            var de vill etablera sig. Allt fler väljer dessutom idag boende
            utifrån den livsstil de önskar där närhet till natur kan vara
            en parameter. Det innebär att glesbefolkade områden kan öka sin
            konkurrensfaktor genom att skapa attraktiva miljöer där människor
            vill bo, arbeta och leva.
          </p>
          <p xml:id="i-7kQD8A5rkS7WkMogKEcRMG">
            Om vi ser till dagens utformning av strandskyddet så är den oflexibel
            och föråldrad. Lagen gör ingen skillnad på högexploaterade områden
            och glesbefolkade områden där antalet sjöar och strandsträckor
            är större än antalet invånare. Det är således mycket viktigt att
            strandskyddet anpassas efter lokala förutsättningar. Kommunerna
            bör ges ökade möjligheter att i sin planering själva bestämma
            över vilka områden som är i behov av strandskydd och i vilka områden
            strandskyddet är överflödigt.
          </p>
          <p xml:id="i-J5bTSJnyymLYo3BLoayCoV">
            Alliansregeringens lagförslag om ett nytt system för strandskydd
            är ute på remiss. Vad den nya lagen handlar om är att bättre kunna
            ta tillvara naturvärden för människans räkning och anpassa regelverket
            för våra stränder till olika platsers olika behov. Med andra ord
            så skapar man en ny lagstiftning som säkerställer strandskyddets
            syften, samtidigt som den ger en bättre lokal och regional förankring
            samt ger utvecklingsmöjligheter för landsbygdsområden.
          </p>
          <p xml:id="i-NAbTYwAZortEx5GGBaKf43">
            Dalarna är just ett sådant område där man måste anpassa regelverket
            till de förutsättningar som finns. I Dalarnas län beräknas strandlinjen
            till 27 891 kilometer. Som det ser ut nu är det cirka 2 900 kilometer,
            drygt 10 procent, av strandlinjen i Dalarnas län som är bebyggelsepåverkad.
            Ur ett tillväxtperspektiv skulle Dalarna tjäna på att anlägga
            anläggningar eller verksamheter som långsiktigt gagnar och stärker
            landsbygdens utveckling. Det kan till exempel röra sig om anläggningar
            för besöks- och turismnäringen, genom uppförande av campingstugor
            eller en servering. Men det kan också vara uppförande av en- och
            flerbostadshus i anslutning till befintlig bebyggelse. Därför
            är den nya lagen om strandskydd betydelsefull för Dalarna.
          </p>
          <p xml:id="i-X5gLF8SDpdPyXJPZra2ePz">
            På det stora hela anser jag att detta är en mycket positiv utveckling
            inte minst för Dalarna. Som nämndes ovan har Sverige 385 744 kilometer
            strand. År 2000 var ca 37 200 kilometer, eller 9,6 procent av
            den totala kust- och strandlinjen bebyggelsepåverkad. Det är därför
            glädjande att vi nu har en regering som vågar se över strandskyddsbestämmelsen.
            Men det är också min övertygelse att vi måste gå ett steg längre
            och avskaffa strandskyddet helt och hållet. Det skulle möjliggöra
            för glesbygden att utvecklas ytterligare.
          </p>
        </div>
        <div type="motSignatures">
          <list>
            <item xml:id="i-Wtm2KuP8Pkxd4WHainhx9x">
              Patrik Forslund (m)
            </item>
          </list>
        </div>
      </div>
    </body>
  </text>
</TEI>
