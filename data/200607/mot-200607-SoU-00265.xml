<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00265">
  <teiHeader>
    <fileDesc>
      <titleStmt>
        <title>Familjer och äktenskap för barnens bästa</title>
        <author corresp="i-Ybw8JnrmHGCsqpipBke8a7 i-WCrN5vpCNm6z9SvfXfby4e">av Mikael Oscarsson och Alf Svensson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjer och äktenskap för barnens bästa</title>
          <idno type="rdwebb">GU02So265</idno>
          <rs type="number">So265</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So265/text</ref>
          <ref type="dokument_url_html">http://data.riksdagen.se/dokument/GU02So265</ref>
          <ref type="dokumentstatus_url_xml">http://data.riksdagen.se/dokumentstatus/GU02So265</ref>
          <ref type="doc">http://data.riksdagen.se/fil/D9B4A9CA-A1C3-4141-9BC0-97A6AC2856AC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-WCrN5vpCNm6z9SvfXfby4e</idno>
            <name>Alf Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Kva7mkSChydWSGniAdM7Y6" type="signed"/>
        <correspContext corresp="i-Kva7mkSChydWSGniAdM7Y6">
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-WCrN5vpCNm6z9SvfXfby4e"/>
        </correspContext>
        <correspAction type="referral" xml:id="i-833Eh3zxQompWQXmZm5AZG">
          <date when="2006-11-07"/>
        </correspAction>
        <correspAction type="dismissal" xml:id="i-3DhhkRXJzixDSKiywbbgtZ">
          <date when="2006-11-07"/>
        </correspAction>
        <correspAction type="numbering" xml:id="i-5QstXhKhj7pXkwhrsbgPkL">
          <date when="2006-10-31"/>
        </correspAction>
        <correspAction type="submission" xml:id="i-EMzGUWC7tGHDMio3tw1tkr">
          <date when="2006-10-31"/>
        </correspAction>
        <correspAction type="transfer" xml:id="i-Jm93RyEocLf4hWvuLtqYiD">
          <date when="2006-10-27"/>
        </correspAction>
        <correspAction type="assigned" xml:id="i-6uwpQyK9TyiqT3pmFi3zVG"/>
        <correspContext corresp="i-6uwpQyK9TyiqT3pmFi3zVG">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HHPRLtLgzVATjEEGH3uBCi">
            Förslag till riksdagsbeslut
          </head>
          <list style="ol">
            <item xml:id="i-F93DEjda4zpTNKmXwjMqPQ">
              Riksdagen tillkännager för regeringen som sin mening vad som
              anförs i motionen om att Sverige ska ställa sig bakom Dohadeklarationen
              om familjen. 1
            </item>
            <item xml:id="i-2AtEbs82CPpWnp4TsGm8UH">
              Riksdagen tillkännager för regeringen som sin mening vad som
              anförs i motionen om att anta ett handlingsprogram för hur familjen
              ska stödjas i Sverige. 2
            </item>
            <item xml:id="i-Ejf2MBQySazaLqkGmbefSL">
              Riksdagen tillkännager för regeringen som sin mening vad som
              anförs i motionen om att erbjuda familje- och relationsutbildningar.
            </item>
          </list>
          <p xml:id="i-23qe9Um9VGc79nkuJCg2ke">
            1 Yrkande 1 hänvisat till UU.
          </p>
          <p xml:id="i-KJabnU5q3DayMJB4XMCr1w">
            2 Yrkande 2 hänvisat till SfU.
          </p>
        </div>
        <div type="motContent">
          <head type="h1" xml:id="i-Faa5EMpouCW5Cb9kxdf9D">
            Familjer och äktenskap för barnens bästa
          </head>
          <head type="h1" xml:id="i-Hxd9WMyro28N3sGWNYAogn">
            Motivering
          </head>
          <p xml:id="i-YSGxgw4R1vL4wYUGJbepZW">
            Karl Marx och Friedrich Engels gjorde ingen hemlighet av att
            de hade för avsikt att krossa den traditionella familjen och upphäva
            det klassiska äktenskapet. Familjens upphävande! är de ord som
            uppfordrande inleder avsnittet om familj och privatliv i Kommunistiska
            manifestet . Detta har sedan översatts till modern svenska med
            Död åt familjen! av Gudrun Schyman, vid tidpunkten Vänsterpartiets
            partiordförande.
          </p>
          <p xml:id="i-3iEiBDf784uPurB6ya6J1u">
            De båda kommunistiska författarnas syn på föräldrar var vidare
            att det inte existerade något det ömma förhållandet mellan föräldrar
            och barn utan enbart en föräldrarnas utsugning av barnen. Därför
            skulle uppfostran i hemmet ersättas av samhällelig uppfostran.
            Att skolan var ett viktigt instrument för att förändra den samhälleliga
            uppfostran i den riktning de själva förordade, var inte heller
            något de hymlade med. Ett av de tio medel Marx och Engels pekade
            ut för att det kommunistiska samhället skulle förverkligas var:
            Offentlig och kostnadsfri uppfostran av alla barn.
          </p>
          <p xml:id="i-NsT2BNk1x23XLtjtHnBdyN">
            I stället för det klassiska äktenskapet mellan en man och en
            kvinna som de menade ändå aldrig levde troget med varandra ville
            Karl Marx och Friedrich Engels sätta en officiell, öppen hustrugemenskap;
            an openly legalized system of free love som den engelska översättningen
            av manifestet lyder.
          </p>
          <p xml:id="i-GhY8SCbbA6cak1sKNpguTq">
            Under det ett och ett halvt sekel som har gått sedan denna ideologiska
            plattform presenterades har kunskapen om barn, äktenskap och familj
            utvecklats avsevärt. Kring förra seklets mitt upplevde den radikala
            socialismen visserligen något av en väckelseperiod, med sloganer
            om just fri kärlek och dagis åt alla, men även sedan dess har
            denna kunskap utvecklats.
          </p>
          <p xml:id="i-iievhekJsikkpzmL5oZbG">
            I dag har inte minst föräldraskapet och insikten om familjens
            betydelse åter kommit i centrum. Erfarenheter av den fria kärlekens
            baksida har gjort att troheten och äktenskapet åter har uppvärderats.
            Kravet på att föräldrar ska kunna välja att uppfostra sina barn
            själva utifrån sina värderingar, har resulterat i att ett vårdnadsbidrag
            nu är på väg att förverkligas. Friskolereformen är ytterligare
            ett exempel i denna riktning.
          </p>
          <p xml:id="i-CWP8a3nep3FZgxKwg8YWtV">
            Sedan 1970-talet råder visserligen en neutralitetsprincip med
            avseende på äktenskap och familj i svensk familjepolitik. Denna
            innebär kortfattat att ingen samlevnadsform ska främjas framför
            de andra. Trots detta har den s.k. kärnfamiljen visat sig vara
            mer framgångsrik än många kanske förväntat sig och ca 70 procent
            av alla barn bor alltjämt med båda sina biologiska föräldrar.
          </p>
          <head type="h2" xml:id="i-6L1kcApzsK1zmfwt7K99qs">
            Erfarenheter i Storbritannien att lära av
          </head>
          <p xml:id="i-Coq2udXjwMncFi5TzmPS1D">
            Till skillnad från Sverige har den engelska Labourregeringen
            uttalat att de vill satsa på äktenskap och familj. Tony Blairs
            politik säger nu: Vi vill stärka den äktenskapliga institutionen
            och hjälpa till så att fler äktenskap lyckas. Visserligen finns
            det i dag många ensamstående föräldrar som uppfostrar sina barn
            minst lika framgångsrikt som någon fullständig familj. Men äktenskapet
            är ändå den säkraste grunden för barns uppväxt och den samlevnadsform
            som majoriteten av befolkningen väljer. Familjen behöver stöd
            både praktiskt och ekonomiskt, när det gäller utbildning, hälsa,
            social service, lag och ordning.
          </p>
          <p xml:id="i-8KX9N7SF54ZrxR95Wr5GHz">
            Labourregeringen har insett att nästan allt regeringen gör har
            inverkan på familjerna: den kan främja, försumma eller till och
            med förstöra för familjerna. Därför måste alla beslut som den
            brittiska regeringen tar, numera konsekvensbeskrivas utifrån hur
            familjerna drabbas. Konkret betyder det att alla familjer ska
            ha tillgång till familjerådgivning, att barnfattigdomen bekämpas,
            att äktenskapen stärks och att allvarliga familjeproblem som våld
            och tonårsgraviditeter ska hanteras på ett stödjande sätt.
          </p>
          <p xml:id="i-Qo4EeqM9D65HBr1v2efu2U">
            Labours politiska motståndare Tory har beställt en oberoende
            studie, som ytterligare lyfter fram äktenskapets betydelse för
            familjen. Studien kommer fram till att äktenskapet erbjuder den
            bästa miljön för barn att växa upp i och ger störst chanser för
            barnen att få en stabil uppväxt. Risken att föräldrar som inte
            har ingått äktenskap separerar, är fem gånger högre än för gifta
            föräldrar. Studien visar att äktenskap håller bättre på grund
            av överlåtelsen, att pappan tar ett större ansvar för barnens
            uppfostran och bättre kommunikation.
          </p>
          <p xml:id="i-RAikD3GEyZyThYtTbQb4o1">
            Att inte arbeta för att stärka äktenskapet vore fel strategi,
            enligt slutsatserna från studien: Genom att gynna samboförhållanden
            och underminera äktenskapet, utsätter politikerna fler barn för
            det lidande som uppstår när en familj splittras, som syns i högre
            brottsnivåer, anti-socialt beteende, misslyckande med utbildning
            och mentala och emotionella besvär.
          </p>
          <p xml:id="i-NPCXF7fYqm6ECtEFZ1asmE">
            Harry Benson, direktor för Bristol Community Family Trust, som
            lett studien säger: När familjer splittras leder det vuxna och
            barn in i fattigdom och andra sociala problem. Vår studie visar
            att det inte är tillräckligt att säga att familjer splittras på
            grund av sina egna omständigheter. Varje regering som vill minska
            fattigdom och ojämlikhet för både barn och vuxna måste arbeta
            med äktenskapsfrågan och vad det är som får äktenskap att fungera
            bättre än dess alternativ.
          </p>
          <head type="h2" xml:id="i-MeKCSYaC8KinGfneLNEsfk">
            Familjens betydelse för framtiden
          </head>
          <p xml:id="i-M2zxdk79A4BhxRNhoEvnzt">
            Att göra denna omsvängning gällande familjepolitiken är inte
            bara nödvändigt utifrån de enskilda barnens och familjernas väl,
            utan också utifrån samhällets fortbestånd. Den demografiska utmaningen
            kommer att bli detta århundrades stora utmaning, och en av politikens
            viktigaste uppgifter kommer att vara att skapa ett samhälle där
            människor vill och kan sätta fler barn till världen.
          </p>
          <p xml:id="i-UTnqNoh4ZyKecYa1BVwV6q">
            Genom sin positionering har Sverige även ställt sig vid sidan
            av internationella organisationer, såsom FN:s barnfond Unicef.
            När den förra regeringen t.ex. beskrev barnkonventionens viktigaste
            beståndsdelar i proposition 2003/04:47 märktes inget av det Unicef
            framhåller i sina formuleringar om familjen. Under rubriken Barnkonventionen
            lyfter fram (highlights) och försvarar familjens roll i barnens
            liv skriver Unicef: In the preamble and in article 5, article
            10 and article 18, the Convention on the Rights of the Child specifically
            refers to the family as the fundamental group of society and the
            natural environment for the growth and well-being of its members,
            particularly children. Under the Convention, States are obliged
            to respect parents primary responsibility for providing care and
            guidance for their children and to support parents in this regard,
            providing material assistance and support programmes. States are
            also obliged to prevent children from being separated from their
            families unless the separation is judged necessary for the childs
            best interests. Detta undvek den socialdemokratiska regeringen
            att nämna.
          </p>
          <p xml:id="i-MC3QXNKRzFsacUq794ZozL">
            FN:s allmänna förklaring av de mänskliga rättigheterna uttrycker
            tydligt att (artikel 16:3) Familjen är den (vår kursivering) naturliga
            och grundläggande enheten i samhället och har rätt till samhällets
            och statens skydd. Även om det är en bit kvar, närmar sig den
            nya alliansregeringen detta synsätt när statsminister Fredrik
            Reinfeldt i regeringsförklaringen uttryckt: Familjen är en (vår
            kursivering) grundläggande gemenskap i samhället. I den lilla
            grupp som familjen är får familjemedlemmarna möjlighet att möta
            kärlek, omtanke och förståelse, men också ställas inför krav och
            ta ansvar.
          </p>
          <p xml:id="i-6RUMz3WN1bCmq8WSvfyMUe">
            Den förra regeringens inställning till äktenskap och familj var
            obsolet och har visat sig vara till förfång för många vuxna, men
            framför allt för barnen. Sverige skulle behöva motsvarande tankesätt
            om äktenskap och familj som Labour har. Några fakta från svenska
            familjer talar sitt tydliga språk. Varje år skiljs ca 50 000 par.
            Därmed har Sverige Europas och förmodligen världens högsta skilsmässofrekvens.
            Enligt Välfärdsbokslutets ordförande Joakim Palme, som också är
            ansvarig för utredningen SOU 2001:55, träffar var tredje skilsmässobarn
            inte ena föräldern. Förekomsten av psykosomatiska besvär är relativt
            vanliga bland svenska barn och ungdomar. Var tredje 1018-åring
            har flera gånger i veckan huvudvärk, magont eller sömnsvårigheter.
            Enligt samma utredning är det vanligt bland svenska barn att känna
            sig stressade. Denna situation förbättras inte av separationer.
          </p>
          <head type="h2" xml:id="i-XAjmW2DSL13tDRUQRTjc6y">
            Attitydförändringar
          </head>
          <p xml:id="i-Sbi2jMTebeGLjiVZJHjWsD">
            Först och främst behöver vi verka för nya och positiva attityder
            till barn, barnafödande, äktenskap och familjebildning. I trygga
            och stabila familjer föds trygga barn och fler barn. Att fostra
            barn är den största av alla uppgifter, det är att forma framtiden.
          </p>
          <p xml:id="i-8G7JtDAwK1V3M78hFQiL58">
            Under 2004 högtidlighöll Förenta nationerna det internationella
            familjeåret och på en avslutande konferens i Doha (Qatar) antogs
            Dohadeklarationen om familjen av de samlade delegaterna.
          </p>
          <p xml:id="i-AbrQaW3E6RyZWqXYbnSR2w">
            Den 8 januari 2004 antog Förenta nationernas generalförsamling
            Dohadeklarationen om familjen med konsensus, utan att någon begärde
            votering. Fram till i dag har 151 av världens 192 nationer ställt
            sig bakom deklarationen som co-sponsors, dock inte Sverige. Rapporten
            från the Doha International Conference liksom Dohadeklarationen
            som antogs där är nu officiella FN-dokument; rapporten är publicerad
            av FN som A/59/599 (den 8 december 2004) och Dohadeklarationen
            är publicerad av FN som A/59/592 (den 8 december 2004). Båda dokumenten
            finns online på FN:s hemsida http://documents.un.org/simple.asp.
          </p>
          <p xml:id="i-A62yNeSyzGUywc7DyxbLy3">
            Sverige bör skyndsamt ställa sig bakom Dohadeklarationen om familjen
            som en av dess undertecknare.
          </p>
          <head type="h2" xml:id="i-SNaUvXVcQUiJotpYVRv7Pz">
            Föräldrautbildning
          </head>
          <p xml:id="i-NPTzuYdSmvJnbCAU2D3iok">
            Enligt lagstiftningen ska familjerådgivningsbyråer finnas i landets
            alla kommuner. Det är bra, men det räcker inte. Verkligheten är
            en annan, ca 30 000 söker varje år hjälp och köerna är ofta långa.
            Ökade resurser måste satsas på familjerådgivning och föräldrautbildning.
          </p>
          <p xml:id="i-JKFF3UbPZLwNL6TSvvLxSG">
            Just efter första barnets födelse är påfrestningarna stora och
            skilsmässorisken kraftigt förhöjd. Då behövs allt stöd och då
            är man dessutom mest motiverad för en föräldrautbildning som stärker
            den nya familjebildningen. En sådan utbildning borde erbjudas
            föräldrarna vid barnavårdscentralerna. Likaså är det viktigt att
            erbjuda relationsutbildning (äktenskapsutbildning) för att föräldrarna
            ska ges möjlighet att utveckla och förbättra sin relation. Detta
            gynnar även barnen och det finns, enligt Statens folkhälsoinstitut,
            evidensbaserade metoder att använda.
          </p>
        </div>
        <div type="motSignatures">
          <list>
            <item xml:id="i-U7S45GagVGS9FNe29GAHp8" who="i-Ybw8JnrmHGCsqpipBke8a7">
              Mikael Oscarsson (kd)
            </item>
            <item xml:id="i-GsDc5sYAL1ADP9f11nhnfx" who="i-WCrN5vpCNm6z9SvfXfby4e">
              Alf Svensson (kd)
            </item>
          </list>
        </div>
      </div>
    </body>
  </text>
</TEI>
