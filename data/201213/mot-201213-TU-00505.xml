<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00505">
  <teiHeader>
    <fileDesc>
      <titleStmt>
        <title>Flyg med förnuft</title>
        <author corresp="i-DLt3BwBDVwBxqxVEki5m5B">av Annika Lillemets m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyg med förnuft</title>
          <idno type="rdwebb">H002T505</idno>
          <rs type="number">T505</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T505/text</ref>
          <ref type="dokument_url_html">http://data.riksdagen.se/dokument/H002T505</ref>
          <ref type="dokumentstatus_url_xml">http://data.riksdagen.se/dokumentstatus/H002T505</ref>
          <ref type="doc">http://data.riksdagen.se/fil/099AD8A7-8489-4D5C-82E0-A3B6606E263C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PvvfxV4LyWBPu6gacYogvC" type="signed"/>
        <correspContext corresp="i-PvvfxV4LyWBPu6gacYogvC">
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-Ms9HLYL4aksQXZeEqCYFhE" type="numbering">
          <date when="2012-10-09"/>
        </correspAction>
        <correspAction xml:id="i-X98q3XirBka8B9R51NfZ9x" type="submission">
          <date when="2012-10-05"/>
        </correspAction>
        <correspAction xml:id="i-BYmbj9WAmDjmV91dC94sxP" type="transfer">
          <date when="2012-10-05"/>
        </correspAction>
        <correspAction xml:id="i-RrGrfiCU3StFmunz9Qx1d5" type="assigned"/>
        <correspContext corresp="i-RrGrfiCU3StFmunz9Qx1d5">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-N7DTX98xstzwonyDpChJ4m">
            Sammanfattning
          </head>
          <p xml:id="i-WVhDANJnXFFw4Anp33s2T9">
            Flygtrafiken ökar kraftigt, och med nuvarande ökningstakt kommer
            svenskarnas flygresor att orsaka större utsläpp av växthusgaser
            än landets samlade biltrafik om ett tiotal år. Varken utsläppshandel,
            teknikutveckling eller satsningar som gröna inflygningar räcker
            för att hejda detta. Miljöpartiet vill skapa rättvisa spelregler
            och göra flygresor onödiga genom utbyggnad av höghastighetståg,
            bekväma nattåg och tågcharter i Europa. Det är inte rimligt att
            flyget skall slippa den skatt och moms som andra trafikslag har
            och att så många flygplatser och flyglinjer subventioneras med
            skattemedel.
          </p>
        </div>
        <div type="motProposal" subtype="förslag">
          <head xml:id="i-SvVCXmYMsjsMLHzZrebkGk">
            Förslag till riksdagsbeslut
          </head>
          <list style="ol">
            <item xml:id="i-H853sA2fFhEdQsbZf977vV">
              Riksdagen tillkännager för regeringen som sin mening vad som
              anförs i motionen om att en miljöbeskattning av det kommersiella
              flyget är nödvändig. 1
            </item>
            <item xml:id="i-Lkfuu5ctWmyU3hPSyngarG">
              Riksdagen tillkännager för regeringen som sin mening vad som
              anförs i motionen om att Sverige ska vara pådrivande i EU och
              andra internationella forum för att begränsningar av flygets utsläpp
              ska föras in i ett globalt klimatavtal. 2
            </item>
            <item xml:id="i-XuYZx4wYyDsoCUQkSXj4Gg">
              Riksdagen tillkännager för regeringen som sin mening vad som
              anförs i motionen om att regeringen bör verka för att flygets
              handel med utsläppsrätter ska utgöra en egen bubbla. 2
            </item>
            <item xml:id="i-6DhdpjbjTEk3wuNGE5xrad">
              Riksdagen tillkännager för regeringen som sin mening vad som
              anförs i motionen om att Sverige bör verka inom EU för att avskaffa
              förbudet mot att beskatta bränsle för internationell sjöfart och
              flyg. 1
            </item>
            <item xml:id="i-LGEMhP1cqxXsBc3G5ZhEh3">
              Riksdagen tillkännager för regeringen som sin mening vad som
              anförs i motionen om att införa en flygskatt som ska kompensera
              för den del av flygets klimatpåverkan som inte täcks av utsläppshandeln.
              1
            </item>
            <item xml:id="i-Q31Hyi8qKpADKfiYFG2vnE">
              Riksdagen tillkännager för regeringen som sin mening vad som
              anförs i motionen om att låta utreda höjd moms på inrikes flygtrafik
              och moms på utrikes flygresor. 1
            </item>
            <item xml:id="i-5pCE79ArwU36xkRPWU1Luw">
              Riksdagen tillkännager för regeringen som sin mening vad som
              anförs i motionen om byggande av höghastighetståg och Norrbotniabanan
              som ett led i ett minskat resande med flyg.
            </item>
            <item xml:id="i-V3ivNu6TJ94N1FVbwH1Kie">
              Riksdagen tillkännager för regeringen som sin mening vad som
              anförs i motionen om en satsning på bekväma nattåg på längre sträckor
              i Sverige för att minska behovet av flygresor.
            </item>
            <item xml:id="i-5FKPPpvRXaUmdw6Xj2J2so">
              Riksdagen tillkännager för regeringen som sin mening vad som
              anförs i motionen om målsättningen att göra inrikesflyget söder
              om Sundsvall (undantaget Gotland) onödigt.
            </item>
            <item xml:id="i-Q9fhj7mKP6dmPmF9VTvZLc">
              Riksdagen tillkännager för regeringen som sin mening vad som
              anförs i motionen om att minska flygbullret. 2
            </item>
            <item xml:id="i-JK6YcmbB1oBi5nt3pYa2Ez">
              Riksdagen tillkännager för regeringen som sin mening vad som
              anförs i motionen om att snarast avveckla Bromma flygfält.
            </item>
            <item xml:id="i-FmMy1XRkF4dQ5t9ndhGpUX">
              Riksdagen tillkännager för regeringen som sin mening vad som
              anförs i motionen om att verka för avveckling av andra flygplatser
              som ligger centralt belägna i svenska städer.
            </item>
            <item xml:id="i-9sbkMz9kZp78CdfrhuzHZc">
              Riksdagen tillkännager för regeringen som sin mening vad som
              anförs i motionen om att låta utreda ett system för att fördela
              slot-tider enligt marknadsmässiga principer.
            </item>
            <item xml:id="i-3h4frGw11Xs3KEVuz9d4dq">
              Riksdagen tillkännager för regeringen som sin mening vad som
              anförs i motionen om att arbeta för direkta tågförbindelser och
              enkel prisvärd bokning för tåg till de största destinationerna
              i Europa.
            </item>
            <item xml:id="i-CFYnckWfAKnvWwkkDUzPah">
              Riksdagen tillkännager för regeringen som sin mening vad som
              anförs i motionen om flygtrafikledning.
            </item>
          </list>
          <p xml:id="i-9cPuZ5B8hFJ2K3Ppe8B3LV">
            1 Yrkandena 1 och 46 hänvisade till SkU.
          </p>
          <p xml:id="i-R6z55xMUDf4tGKEFAwVqRi">
            2 Yrkandena 2, 3 och 10 hänvisade till MJU.
          </p>
        </div>
        <div type="motContent">
          <head xml:id="i-Hjart6HWGMiQ1Af2exGf4V" type="h1">
            Inledning
          </head>
          <p xml:id="i-B2fggT7WJd89KFT4Z9WEFc">
            Flyget är en stor och växande utsläppskälla av växthusgaser.
            När alla växthusgaser räknas med står flyget i dagsläget för cirka
            5 procent av de globala utsläppen. För Sverige är siffran högre.
            Utsläppen från den svenska befolkningens flygresande, inrikes
            och utrikes, uppgick år 2006 till motsvarande cirka 8 miljoner
            ton koldioxid, vilket är cirka 10 procent av de totala svenska
            utsläppen 1 .
          </p>
          <p xml:id="i-R8FtcdrgthiSninG9XwN8w">
            I debatten uppges ibland att flyget globalt står för en andel
            på 23 procent. I denna uppskattning räknas dock bara koldioxid
            med. Det är viktigt att notera att flygets klimatpåverkan inte
            enbart orsakas av dess utsläpp av koldioxid. På de höjder, 1012
            kilometer, som flygets utsläpp i huvudsak sker på, bidrar även
            utsläppen av kväveoxider och vattenånga till den globala klimatförändringen.
            Det idag bästa vetenskapliga underlaget pekar på att den totala
            klimatpåverkan från flyget är minst 1,8 gånger högre än den som
            orsakas enbart av koldioxiden. 2
          </p>
          <p xml:id="i-9cvHEtmAtfEZeXrbnMSVNc">
            Flyget står således idag för en icke obetydlig del av de totala
            utsläppen, speciellt i rika länder som Sverige. Vad som är mer
            allvarligt är trenden vad gäller utsläppsökningar. Sedan 1980
            har det svenska internationella flygresandet fyrdubblats och globalt
            är utvecklingen likartad. Utsläppen från flyget har under samma
            period mer än fördubblats. Med nuvarande ökningstakt kommer svenskarnas
            flygresor att orsaka större utsläpp än landets samlade biltrafik
            om ett tiotal år.
          </p>
          <head xml:id="i-5BxX9N3S7k3upExE6T6NgT" type="h1">
            Tekniska lösningar bra, men otillräckliga
          </head>
          <p xml:id="i-XDR9yTvqLN34kGpQQG1bhs">
            Genare flygvägar, grön inflygning och högre beläggning är åtgärder
            som bör stimuleras. De har dock en begränsad effekt som är av
            engångskaraktär. Fullt genomförda kan de tillsammans ge 1020 procent
            minskning av utsläppen. Det finns också möjligheter att minska
            bränsleförbrukningen för den genomsnittliga flygplansflottan med
            ytterligare 3545 procent fram till år 2050. 3
          </p>
          <p xml:id="i-Pt6gjN5HSKLf8UrT1GnMLX">
            Det bekymmersamma i situationen är emellertid att flygresandet,
            även med relativt försiktiga prognoser, beräknas mer än fyrdubblas
            under samma period.
          </p>
          <p xml:id="i-JKhxGWioFqJmtx57xLXfrq">
            Det innebär att även om de här nämnda potentialerna för lägre
            utsläpp per kilometer kan realiseras, så kommer de totala utsläppen
            av växthusgaser från flyget att mer än fördubblas, kanske tredubblas
            fram till 2050. Samtidigt krävs att de totala utsläppen i samhället
            under samma period minskar med 7095 procent, om de värsta konsekvenserna
            av ett förändrat klimat ska kunna undvikas. Detta innebär att
            enbart flygets utsläpp, i synnerhet i industrialiserade länder,
            innan år 2050 riskerar att överstiga den totala målnivån för växthusgaser
            som världen som helhet behöver nå ner till. 4
          </p>
          <p xml:id="i-Q6wGx4Jm5YSnVXpnzcmaYD">
            Det förs ibland fram förslag på mer radikala tekniska lösningar
            vad gäller flygplansdesign. I sådana sammanhang är det nödvändigt
            att göra en vetenskapligt grundad bedömning, och att undvika önsketänkande
            som kan förefalla politiskt bekvämt i ett kortsiktigt perspektiv.
            En viktig faktor att ta hänsyn till är de stora trögheter som
            karaktäriserar utvecklingen av nya flygplan. Från att en ny generation
            flygplan börjar utvecklas till dess det sista flygplanet av denna
            generation pensioneras tar det cirka 50 år.
          </p>
          <head xml:id="i-P4UP4VCgeiTfGPNrcDzEsh" type="h1">
            Konkurrens om mark
          </head>
          <p xml:id="i-Bg2cNbMjmA3bWwWhCmNJmH">
            Hur är det då med möjligheterna att använda förnybara bränslen
            inom flyget? Tekniskt sett är det möjligt att producera biobränslebaserat
            flygbränsle som kan användas i befintliga flygplan. Det finns
            dock i detta sammanhang två hinder för en större användning. Det
            mindre hindret är produktionskostnaden, som riskerar att hamna
            betydligt över kostnaden för dagens flygbränsle. Det större hindret
            handlar om tillgång på råvara.
          </p>
          <p xml:id="i-98xGDxQJPaJow3joG35xPY">
            Så gott som alla sektorer i samhället siktar på att minska just
            sina utsläpp kraftigt med hjälp av biobränslen. Men den produktiva
            marken måste i första hand kunna försörja en växande världsbefolkning
            med mat, fibrer och byggnadsmaterial, och dessutom måste naturmark
            avsättas för tryggande av ekosystemtjänster (ren luft, rent vatten,
            klimatreglering med mera). Det går också att konstatera att användandet
            av en viss mängd bioenergi till att ersätta kol i kraftverk istället
            för att producera drivmedel för flyget eller andra transportslag
            ger en ungefär dubbelt så stor minskning av klimatpåverkan. Detta
            innebär att en mycket begränsad mängd kommer att vara tillgänglig
            för flyget och det till höga priser.
          </p>
          <head xml:id="i-U1b3Nkn94Bd8J4mvv13kcB" type="h1">
            Alger som flygbränsle?
          </head>
          <p xml:id="i-JsQKcxR8mzDfo6Ckmi9nPi">
            För att minska konkurrensen om produktiv mark som skulle kunna
            användas för matproduktion har det på senare tid föreslagits att
            alger skulle kunna användas som råvara för bland annat flygbränsle.
            Detta forskningsområde befinner sig än så länge på ett tidigt
            stadium och det finns flera betydande frågetecken vad gäller bland
            annat utveckling av lämpliga alger, vattenåtgång, miljöpåverkan,
            energiåtgång för produktionen och inte minst kostnader. Det är
            också oklart hur stor utsläppsreduktionen verkligen blir om man
            tar hänsyn till alla utsläpp som sker i produktionsprocessen.
            5 För alla biobränslebaserade flygbränslen gäller dessutom att
            de inte alls minskar utsläppen av kväveoxider och vattenånga,
            vilka står för nära hälften av flygets totala klimatpåverkan.
          </p>
          <p xml:id="i-D9hiURxSjCTrDrwp7T2byD">
            Det är fullt möjligt att flera flygbolag det närmaste decenniet
            kommer att introducera låginblandning av flygbränsle tillverkat
            av förnybar råvara. Det kommer dock inte att handla om mer än
            några procent. Värdet i form av goodwill för flygbolagen kan bli
            hög, men effekten på klimatet blir tyvärr marginell.
          </p>
          <head xml:id="i-DgD4kRyAAovmbWsP6tD6zy" type="h1">
            Flyget kraftigt underbeskattat
          </head>
          <p xml:id="i-8Vy98e1ztGfsA2QvhLfaBQ">
            Flygbränsle är idag helt befriat från koldioxidskatt och energiskatt.
            Detta innebär att flygbränsle är betydligt billigare än bensin
            och diesel. I stort sett hela denna skillnad utgörs av skatter.
            Momssatsen på biljetter är för internationella flygningar 0 procent
            och för inrikes flygningar 6 procent. Dessa nivåer kan jämföras
            med den generella svenska momssatsen som ligger på 25 procent
            och momsen på mat som är nedsatt till 12 procent. Detta innebär
            en kraftig subvention av flyget. Det är viktigt att spelplanen
            jämnas ut så att transportslagen får lika villkor.
          </p>
          <p xml:id="i-4vmwvrGHgjbG99m6ycDuhR">
            Ett internationellt beslut om en klimatrelaterad skatt på flygbränsle
            brådskar för att även flyget liksom andra transportslag ska vara
            med och betala för de miljökostnader man orsakar. FN:s internationella
            civila luftfartsorganisation (ICAO) har tagit upp frågan, men
            har en policy som motarbetar en skatt eller avgift på internationellt
            flyg.
          </p>
          <head xml:id="i-FYECxdKCwNmC3oGrhGpHrz" type="h1">
            Liten effekt av utsläppshandeln
          </head>
          <p xml:id="i-MwABGba9GkXjHaL64xcS3A">
            Flygresor inom samt till och från EU omfattas från 2012 av handeln
            med utsläppsrätter. Flygbolagen får då köpa rätten att släppa
            ut koldioxid. Utsläppsrätten för ett ton koldioxid kostar i dag
            cirka 150 kronor. Under 2012 tilldelas EU:s flygbolag utsläppsrätter
            motsvarande 97 procent av de flygutsläpp som skedde 20042006.
            85 procent av dessa är gratis, resten säljs på marknaden.
          </p>
          <p xml:id="i-9MaWxrvYwFC7cxgq4tjboE">
            Flyget och industrin inom EU ska in i samma bubbla för handel
            med utsläppsrätter. Bubblan har ett tak och utöver det tillåts
            inga ytterligare utsläpp. I och med att flyget expanderar och
            bubblan samtidigt ska minskas med åren väntas priset på utsläppsrätter
            stiga.
          </p>
          <p xml:id="i-GQzmzWWHD3Kn2rcaB47YW6">
            SAS beräknar dock att utsläppsrätterna inledningsvis bara kommer
            att medföra ett påslag på mellan sex och tolv kronor per passagerare.
            EU-kommissionen spår att en biljett kommer att öka med mellan
            40 och 400 kronor i pris. EU-kommissionen bedömer att höjda biljettpriser
            till följd av utsläppsrätterna väntas dämpa ökningstakten med
            cirka fem procent. Någon minskning av de totala utsläppen blir
            det alltså inte.
          </p>
          <p xml:id="i-43H4GBpcZrL4rKw9GSE6iW">
            När flyget ska konkurrera om samma utsläppsrätter som den konkurrensutsatta
            industrin riskerar vi en situation där flyget köper upp industrins
            utsläppsrätter och fortsätter att expandera som förut medan industrin
            flyttar ut till länder utanför EU. För att inte riskera en sådan
            utveckling anser Miljöpartiet att flyget bör ges en egen utsläppsbubbla.
            I den bubblan bör taket sättas lägre med hänsyn till att flygets
            klimatpåverkan är större än dess koldioxidutsläpp. Detta bör riksdagen
            ge regeringen till känna som sin mening.
          </p>
          <head xml:id="i-87fQut6975KtxvmfWiYqQw" type="h1">
            Ekonomiska styrmedel skyndar på teknikutvecklingen
          </head>
          <p xml:id="i-6gLM6sSGC6xD91oLLMa1cp">
            Det framställs ibland som att valet står mellan att införa ekonomiska
            styrmedel eller teknisk utveckling. I själva verket är rättvisande
            styrmedel en förutsättning för att ny, mindre klimatpåverkande
            teknik ska införas. Vad flygbränslet kostar är självklart av stor
            betydelse för vilka bränslebesparande lösningar som har möjlighet
            att bli lönsamma och därmed spridas på marknaden.
          </p>
          <p xml:id="i-NcFy5yKputMs6cfV3jLcpk">
            Flyget kommer även i framtiden att vara ett viktigt transportmedel,
            men det är nödvändigt att inse att den snabba ökning av flygresandet
            som förutses för de närmaste decennierna inte är förenlig med
            det klimatmål som bland andra Sverige och EU ställt sig bakom;
            att begränsa jordens uppvärmning till maximalt 2 grader.
          </p>
          <head xml:id="i-Mds1BGpECpjW4vnvRXdDQT" type="h1">
            Ersätt flyget på korta sträckor
          </head>
          <p xml:id="i-DBuavZXZbZ5EEMKDyvkDc8">
            Svenskarnas flygande resulterar i ett ton växthusgaser utslaget
            per person och år. Ett ton per person är vad FN:s klimatpanel
            anser att våra samtliga utsläpp från mat, bostäder, transporter
            med mera måste ner till om inte klimatförändringarna ska bli ohanterliga.
          </p>
          <p xml:id="i-UCbxqMNRkYeVAaupBXaxzG">
            Miljöpartiet anser att det totala flygresandet orsakat av svenskar
            måste begränsas. En rimlig slutsats är då att flyget i första
            hand skall användas för de allra längsta resorna och för att ge
            människor möjlighet att mötas internationellt. Kortare resor kan
            ersättas med tåg, buss och andra miljövänligare färdmedel.
          </p>
          <p xml:id="i-SDVhW4tbLLxDXmc6TLKqfH">
            Ett sätt att uppmuntra detta är att priset för resan skall sättas
            efter miljönyttan. En resa med X 2000 mellan Stockholm och Göteborg
            släpper ut 3 gram koldioxid. Samma resa med flyg släpper ut 66
            kilo. Man kan åka 22 000 gånger till Göteborg med tåg innan man
            når samma klimatpåverkan som en flygresa. Ändå är samma resa med
            tåg ofta dyrare än flyget. Det vill Miljöpartiet ändra på. Självklart
            ska det vara billigare att ta tåget än att flyga.
          </p>
          <head xml:id="i-2XVUZjFFGTLwQdWy4p7X5u" type="h1">
            Rättvis beskattning nödvändig
          </head>
          <p xml:id="i-56rpZg5yo2enkDyEoKpsMi">
            Ett viktigt steg för att få flygsektorns utsläpp i linje med
            de globala klimatmålen är att även i praktisk handling tillämpa
            den princip som alla politiska partier i tal och skrift ställt
            sig bakom, nämligen principen att förorenaren ska betala (polluter
            pays principle).
          </p>
          <p xml:id="i-N9hdUxqwmudxxC2N26N4cw">
            Rätt prissättning uppmuntrar människor att semestra på ett miljövänligt
            sätt. Den som flyger tur och retur till Thailand orsakar utsläpp
            av cirka 2,5 ton växthusgaser i atmosfären. Om de som flyger betalade
            lika mycket koldioxidskatt som bilisterna, runt en krona per kilo
            utsläpp, skulle en Thailandsresa bli ungefär 2 500 kronor dyrare.
            En del av resenärerna skulle då avstå från den långa resan och
            semestra i Europa istället.
          </p>
          <p xml:id="i-994W9JmuvH38uNqRJBGd95">
            Det bästa vore om flyget betalade skatt för bränslet precis som
            andra transportslag. EU:s energiskattedirektiv förbjuder medlemsländer
            att ta ut energiskatt för drivmedel för resor till länder utanför
            EU, men godkänner sådan skatt för inrikes resor. Skrivningen i
            direktivet om att man får beskatta för inrikes resor om bränslet
            köps i det egna landet öppnar dock för att flygbolag kan köpa
            bränsle i skattebefriade länder. Sverige bör arbeta för att EU-lagstiftningen
            ändras så att medlemsländer kan beskatta bränsle använt på flygrutter
            som avgår från deras territorium.
          </p>
          <p xml:id="i-6eR8U9Byycg2spEXdkx7An">
            I väntan på ny EU-lagstiftning bör regeringen införa en flygskatt
            på biljetterna (inte på bränslet). Det skulle inte vara unikt
            för Sverige. På 60 procent av alla flygresor i EU betalas redan
            biljettskatt, till exempel i England, Tyskland, Frankrike och
            Irland. Skatten ska kompensera för den del av flygets klimatpåverkan
            som inte täcks av utsläppshandeln. Avgiften är cirka 110 kronor
            per enkel resa på resor inom Sverige och Europa samt 270 kronor
            per enkel resa på resor utanför Europa. Avgiften bygger på att
            flyget ska betala energi- och koldioxidskatt på samma nivå som
            vägtrafiken. Eftersom flygets klimatpåverkan är större än vägtrafikens,
            på grund av NO x -utsläpp, ångbildning med mera, behöver nivån
            justeras upp efter hand. Också med hänsyn till utvecklingen av
            flygets inträde i utsläppshandeln. Detta bör riksdagen som sin
            mening ge regeringen tillkänna.
          </p>
          <p xml:id="i-MT9Sr73Yvxd3fAsoM1KLD">
            Flygets momssats för utrikes flyg är 0, för inrikes flygning
            är 6 procent. Regeringen bör utreda hur denna kan höjas till 25
            procent som motsvarar momsen för bensin. Detta bör riksdagen som
            sin mening ge regeringen tillkänna.
          </p>
          <head xml:id="i-EshGxBhdd4s54TGKzQyC7G" type="h1">
            Snabba tåg gör flyget onödigt
          </head>
          <p xml:id="i-TC1Se2ccBPjuC2ZQjNXAKB">
            Minst lika viktigt som priset på flygresor är att höja kvaliteten
            och servicen på järnvägsförbindelser. De många tågförseningarna
            i Sverige gör att människor tar flyget även på sträckor som StockholmMalmö.
            Miljöpartiet har presenterat en plan för kraftigt förbättrat tågunderhåll
            och satsningar på att åtgärda flaskhalsar för att få slut på förseningarna.
          </p>
          <p xml:id="i-A9auLja4yZixNApGsNt1Z6">
            Miljöpartiet föreslår dessutom att Sverige ska göra ett tåglyft
            med en utbyggnad av helt nya höghastighetsbanor. Många länder
            i Europa har redan byggt och bygger nya banor för höga hastigheter.
            På de sträckor där dessa byggs har flygresandet minskat kraftigt
            med stora miljövinster som följd.
          </p>
          <p xml:id="i-T16TmXzKyLFctX4fKiGxtk">
            De delar vi vill börja med att satsa på är följande:
          </p>
          <list style="ul">
            <item xml:id="i-2Crrp88gNLEanZa1kDmgT7">
              Ostlänken, en ny bana för höghastighetståg StockholmLinköping.
            </item>
            <item xml:id="i-8yke6hPwky5q9ciGaQptiy">
              Götalandsbanan, en höghastighetsbana GöteborgLinköping via Jönköping,
              som byggs ihop med Ostlänken. Vårt förslag avser första delen:
              GöteborgBorås.
            </item>
          </list>
          <p xml:id="i-VH8Hq8T82LjDM9d8B5qDx8">
            Detta skulle ge en restid på under två timmar mellan Stockholm
            och Göteborg och göra flygresor på denna sträcka helt onödiga.
            Nästa steg blir att ansluta i Jönköping med en höghastighetsbana
            till MalmöKöpenhamn, vilket gör även flygresor mellan Stockholm
            och Malmö/Köpenhamn överflödiga. Satsningarna är de första stegen
            mot ett system för höghastighetsbanor som knyter samman Stockholm,
            Göteborg och Malmö/Köpenhamn och senare även Hamburg och Oslo.
          </p>
          <p xml:id="i-22bJfh5Tuv3nJKaYtzFVBK">
            Sverige är ett avlångt land och därför behövs snabba tågresor
            mellan norr och söder. Miljöpartiet arbetar för Norrbotniabanan,
            en ny bana UmeåLuleå, för att klara godstrafiken men också för
            persontransporter till städerna längs Norrlandskusten, dit många
            flyger.
          </p>
          <head xml:id="i-DdbG9ZiSdp3W4N8xtAGYiF" type="h1">
            Bekväma nattågsförbindelser
          </head>
          <p xml:id="i-SngZhT3HWnLw5Axyba5gvP">
            Ett sätt att minska behovet av flygresor är att skapa bekväma
            och prisvärda nattågsförbindelser. Lika väl som att stiga upp
            klockan fem på morgonen för att hinna med ett flyg från Arlanda
            till Luleå kan säkert många stockholmare tänka sig att kliva på
            ett nattåg på Centralstationen klockan 23 och komma fram, utvilad
            och nyduschad, klockan åtta nästa morgon i centrala Luleå. Men
            detta förutsätter att förseningarna minskas till ett minimum och
            att vagnarna skall vara i toppklass. Idag är det ingen operatör
            som köper in nya ligg- och sovvagnar i Sverige. Därför kör operatörerna
            med SJ:s gamla vagnar som beställdes under 1980-talet. Vagnarna
            har rustats men blir allt äldre och måste så småningom bytas ut.
            Det råder också brist på bra sov- och liggvagnar. I Finland där
            trafiken inte är avreglerad på samma sätt som i Sverige, har staten
            nyligen beställt en ny generation sovvagnar.
          </p>
          <p xml:id="i-E2QgTbkG3ZcuL7bWu6pE76">
            En satsning på nya sovvagnar skulle kunna kombineras med en rekommendation
            att statliga och kommunala tjänsteresor över till exempel 70 mil
            sker genom en kombination av flyg en väg och nattåg andra vägen.
            Inga reseavdrag bör få göras för flyg på korta sträckor där det
            finns tågförbindelse. Ett moderniserat SJ med ett tydligt samhällsuppdrag
            spelar en viktig roll för att uppnå detta.
          </p>
          <head xml:id="i-QXS8Busven7Xqr5eE97C3e" type="h1">
            Minska flygbullret
          </head>
          <p xml:id="i-MDauKE4QZgrSYfVS15cZkp">
            Flygbuller påverkar människors hälsa och trivsel. Naturvårdsverket
            framhåller att det finns forskning som tyder på att en maximal
            ljudnivå som överstiger 45 dB(A) inomhus inte är godtagbar från
            hälsosynpunkt under någon del av dygnet. I Socialstyrelsens allmänna
            råd (SOFS 2005:6) om buller inomhus anges 45 dB(A) som riktvärde
            för den maximala ljudnivån inomhus vid bedömningen av om det föreligger
            olägenheter för människors hälsa. I en studie uppskattades att
            minst 13 000 människor drabbades av flygbuller i mitten av 2000-talet.
            6 Sedan dess har flygtrafiken ökat ytterligare.
          </p>
          <p xml:id="i-23UK7cgZP2UsgSjTduXJ63">
            Det är viktigt att hänsyn till miljö och hälsa väger tyngre än
            flygbolagens intressen. Flygtrafik under tider på dygnet då människor
            behöver slippa bli störda av buller, måste undvikas. På Sturup
            tillåts flygningar större del av dygnet än på Kastrup. Därmed
            utsätts många som bor i närheten för mer buller då flyget där
            ökat. Sådan konkurrens över gränserna sker på bekostnad av hälsa
            och trivsel och bör inte ske. Detta bör riksdagen ge regeringen
            tillkänna.
          </p>
          <head xml:id="i-NWfVgdcPCV2ZEHYYiaSgM" type="h1">
            Bygg bostäder på Bromma
          </head>
          <p xml:id="i-FwEfr2haewcJfaXW7choC7">
            Idén med en flygplats mitt i en storstad är föråldrad. I Berlin
            har man avvecklat flygplatsen Tempelhof från 1920-talet. Därmed
            har ett stort centralt område frigjorts. Sedan 2010 finns där
            nu en stor park med alla möjligheter att utvecklas till en väldig
            tillgång för alla berlinare.
          </p>
          <p xml:id="i-Shj84kDdi27ugsf44nKTEo">
            Det finns all anledning att följa Berlins exempel för att göra
            Stockholm till en mer modern, miljövänlig och trivsam stad. Bromma
            flygplats anlades på 1930-talet, men nu är det hög tid att utveckla
            staden för vår tid och för framtiden.
          </p>
          <p xml:id="i-JzrxYBaFZ2cvGx5HsUS8wR">
            Stockholm är i skriande behov av nya bostäder. Bromma är ett
            av få områden där en större satsning på en ny bebyggelse är möjlig.
            I dagsläget betalar Luftfartsverket väldigt lite för användningen
            av marken i Bromma. När marken frigörs kan uppåt 4 000 bostäder
            byggas och utgöra ett välbehövligt tillskott till bostadsmarknaden
            i Stockholm enligt tidigare framlagda förslag samtidigt som stora
            ytor kan avsättas för rekreation.
          </p>
          <p xml:id="i-CXEXMU56kx2gcMktd4icE9">
            Den statistiska risken för olyckor i samband med reguljärflyg
            är små, men om det osannolika händer, blir följderna oftast fruktansvärda.
          </p>
          <p xml:id="i-RtvP4g6Cf57Z3pGvKzkWUq">
            Flygtrafiken på Bromma är, enligt uppgifter från Miljöförvaltningen
            i Stockholm, ett av stadens största miljöproblem. Brommaflyget
            genererar buller, utsläpp av kväveoxider och en mängd andra föroreningar
            i ett område som redan är hårt ansträngt av trafikleder. Avtalet
            för Bromma är skrivet till 2030, samtidigt som det svenska ansvaret
            för klimatet är sådant att vi till dess kraftigt borde minska
            de inrikes flygresorna.
          </p>
          <p xml:id="i-CP8eMCimXJG1Mny8YF2Fo5">
            Av ovan nämnda skäl bör Bromma flygfält snarast avvecklas. Såsom
            avtalen är skrivna är det rimligt att regeringen/staten tar initiativ
            till att påbörja en sådan process. Detta bör riksdagen som sin
            mening ge regeringen till känna.
          </p>
          <head xml:id="i-WQB7L96gwi1MJRRTXizrUp" type="h1">
            Inga flygplatser inne i städerna
          </head>
          <p xml:id="i-MWnnKXYBDQTrrgM1c732jy">
            Placeringen av flygplatser inne i städer utsätter många människor
            för stora risker. På samma sätt som Stockholmarna utsätts för
            buller och utsläpp från flyg drabbas boende i flera andra städer
            med centralt belägna flygplatser.
          </p>
          <p xml:id="i-Lv9uqeWq6D7w6mhMi82Hxm">
            Miljöpartiet anser därför att centralt belägna flygplatser i
            svenska städer på sikt ska avvecklas. Även om dessa inte är statliga,
            bör regeringen ta initiativ till att i samråd med berörda parter,
            kommuner och företag, stödja och underlätta en sådan omställning,
            inom de ramar staten har möjlighet att agera. Därför bör riksdagen
            ta initiativ till att låta ta fram en handlingsplan för avveckling
            av centralt belägna flygplatser i svenska städer. Detta bör riksdagen
            som sin mening ge regeringen till känna.
          </p>
          <head xml:id="i-4zyX1DtbAJbfNdjmg5JbcD" type="h1">
            Marknadslösning för tilldelning av flygtider
          </head>
          <p xml:id="i-2i1F3jFttC2znKufdX93f5">
            Sverige har, i likhet med flera andra länder, vidhållit ett föråldrat
            system för fördelning av ankomst- och avgångstider (slot-tider)
            på flygplatser. Denna princip om hävdvunna rättigheter, den så
            kallade grandfather rights, ger de flygbolag som har de bästa
            tiderna för start och landning rätt att behålla dem så länge de
            vill. Tillgång till attraktiva slot-tider är en konkurrensfördel
            för flygbolagen. I praktiken innebär detta att SAS behåller företräde
            till de bästa avgångstiderna på Arlanda medan många andra bolag
            hänvisas till att flyga på Bromma.
          </p>
          <p xml:id="i-7xrZNpWDnFebM7wP5zbDcg">
            Miljöpartiet anser att det vore bättre att slot-tiderna istället
            auktioneras ut, med undantag för de som behövs för regionalpolitiskt
            viktiga linjer. Det blir en marknadslösning inom ramen för det
            utrymme som finns på Arlanda och gör det möjligt för flygbolag
            som idag finns på Bromma att flytta till Arlanda vid en nedläggning
            av Bromma. Detta bör riksdagen som sin mening ge regeringen till
            känna.
          </p>
          <head xml:id="i-6hGrihFofwvpgnSb2SmwDF" type="h1">
            Tågcharter till Medelhavet
          </head>
          <p xml:id="i-AJDHZMKAiZUeafpoopEVBU">
            Många människor i alla åldrar gillar att resa till andra länder
            och bygger vänskap med människor från andra kulturer. Detta är
            mycket positivt. Även om vi minskar vårt flygresande behöver det
            inte innebära att vi slutar resa till andra länder. Flygresor
            bör i första hand prioriteras för utbyte med andra världsdelar
            medan vi i ökad utsträckning kan ta tåget för resor inom Europa.
          </p>
          <p xml:id="i-K54GGaZ4ZcbsHGw9U8wx9z">
            Att resa i Europa med tåg är idag ofta väldigt dyrt och krångligt.
            I Sverige finns bara tidtabeller till några enstaka destinationer
            i andra EU-länder. De försök som har gjorts med tågcharter till
            Medelhavet har dock varit framgångsrika och bör byggas ut. Direkttåg
            och enkel prisvärd bokning till de 2030 största destinationerna
            i Europa skulle kunna göra semesterresor med tåg mer attraktiva.
            En sådan samordning bör Sverige verka för inom EU. Detta bör riksdagen
            som sin mening ge regeringen till känna
          </p>
          <head xml:id="i-Qr9jGz9541f6Eec3FoTnpZ" type="h1">
            Flygledning
          </head>
          <p xml:id="i-Uc7F2z6ar9zgWGBcCRY3TZ">
            Miljöpartiet anser inte att myndighetsutövning vad gäller något
            så kritiskt som flygsäkerhet ska läggas ut på privata aktörer.
            Det är tveksamt om det går att skapa en fungerande marknad för
            flygtrafiktjänster och det finns ingen anledning att skapa marknader
            för marknadens egen skull. Det kan också vara svårt att skilja
            ut civil flygledning från militär, eftersom dessa är samordnade
            i Sverige. Att splittra luftrummet och låta olika utförare ha
            hand om olika delar medför fler överlämningar, vilka är riskmoment.
          </p>
          <p xml:id="i-H3t1SNofqD6fSqUmX3iyM2">
            Det är därför bra att ytterligare konkurrensutsättning av flygtrafikledning
            stoppades i och med trafikutskottets betänkande 2011/12:TU15 i
            avvaktan på att den statliga utredningen Färdplan för framtiden
            en utvecklad flygtrafikledning, SOU 2012:27, redovisat sitt resultat.
            Utredningen slår fast att flygtrafiktjänsten är ett offentligt
            åtagande. Den föreslår bland annat att det övre luftrummet inte
            ska konkurrensutsättas och att Luftfartsverket ska ha ansvar för
            bland annat flygtrafiktjänst en route, lokal flygtrafiktjänst
            för de militära flygplatserna, infrastruktur och beredskapsplanering.
            En konkurrensutsättning av lokal flygtrafiktjänst kräver mer samordning
            på olika områden.
          </p>
          <p xml:id="i-3UHQjJqo7JXaJAYtrCTK5Y">
            Miljöpartiet ser inte att konkurrensutsättning av flygtrafikledning
            skulle ge några fördelar som förmår väga upp nackdelarna. Vi anser
            därför att flygtrafikledningen inte bör vara konkurrensutsatt.
          </p>
        </div>
        <div type="motSignatures">
          <list>
            <item xml:id="i-8KGzH462kkVV9NbtLu1gVF">
              Annika Lillemets (MP)
            </item>
            <item xml:id="i-DfvYs2g4eorSNsTxV9ReQe">
              Stina Bergström (MP)
            </item>
            <item xml:id="i-DESqpWzXNankNQULCXQuzz">
              Lise Nordin (MP)
            </item>
            <item xml:id="i-PP45siUtya6RuTAvdPUqi4">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
