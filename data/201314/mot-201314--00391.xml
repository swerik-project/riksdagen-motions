<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314--00391">
  <teiHeader>
    <fileDesc>
      <titleStmt>
        <title>med anledning av prop. 2013/14:141 En svensk strategi för biologisk mångfald och ekosystemtjänster</title>
        <author corresp="i-DF6yJMSNGfT6HwisDSi4qz">av Josef Fransson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:141 En svensk strategi för biologisk mångfald och ekosystemtjänster</title>
          <idno type="rdwebb">H102XSD391</idno>
          <rs type="number">SD391</rs>
          <ref type="dokument_url_text">http://data.riksdagen.se/dokument/H102XSD391/text</ref>
          <ref type="dokument_url_html">http://data.riksdagen.se/dokument/H102XSD391</ref>
          <ref type="dokumentstatus_url_xml">http://data.riksdagen.se/dokumentstatus/H102XSD391</ref>
          <ref type="doc">http://data.riksdagen.se/fil/6E0AB242-A9A6-4056-B533-A3B4A23F3BE5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DF6yJMSNGfT6HwisDSi4qz</idno>
            <name>Josef Fransson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PhouqBP8sVfQiuhEwGyrze" type="basedOn"/>
        <correspContext corresp="i-PhouqBP8sVfQiuhEwGyrze">
          <ref>Proposition 2013/14:141</ref>
        </correspContext>
        <correspAction xml:id="i-5VT85NwcTTHakuiAyUJHoU" type="signed"/>
        <correspContext corresp="i-5VT85NwcTTHakuiAyUJHoU">
          <note type="signatory" corresp="i-DF6yJMSNGfT6HwisDSi4qz"/>
        </correspContext>
        <correspAction xml:id="i-JGSMe7qvFGsWLpu3cL6AM" type="submission">
          <date when="2014-03-26"/>
        </correspAction>
        <correspAction xml:id="i-M2qi8Ym32LSaGC7LydPS6C" type="transfer">
          <date when="2014-03-24"/>
        </correspAction>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GaAeTnsunsUjvtXv26iNb2" type="motHeader"/>
      <div xml:id="i-AgzrNcrD7q7gmMwaWWyjwJ" type="motBody">
        <div xml:id="i-G1kFUHRDfsKHetSMBtYtQh" type="motProposal" subtype="förslag">
          <head xml:id="i-3HqGdphxK54YuA1kRpRfbe">
            Förslag till riksdagsbeslut
          </head>
          <list xml:id="i-Sd4uTzKoi47ey3NM9exiTK" style="ol">
            <item xml:id="i-behKJdrR2M3ZLbES1YwFs">
              Riksdagen tillkännager för regeringen som sin mening vad som
              anförs i motionen om att upprätta en plan för att öka mängden
              betande djur.
            </item>
            <item xml:id="i-8HpTPfryrQLQGcDSncGwKS">
              Riksdagen tillkännager för regeringen som sin mening vad som
              anförs i motionen om att genomföra en betesresursinventering.
            </item>
            <item xml:id="i-2W6ZRvz4QzELDmXMs3uZuV">
              Riksdagen tillkännager för regeringen som sin mening vad som
              anförs i motionen om att upprätta en plan för att ge ytterligare
              skydd för hotade lantraser.
            </item>
            <item xml:id="i-NbpimokyP4T4icgMT3mXRV">
              Riksdagen tillkännager för regeringen som sin mening vad som
              anförs i motionen om att skärpa regelverken för uppförande av
              vindkraft där skyddsvärda rovfåglar och fladdermöss riskerar att
              dödas.
            </item>
            <item xml:id="i-P3sSZUMT6hE3MdPmkmA3fB">
              Riksdagen tillkännager för regeringen som sin mening vad som
              anförs i motionen om att i EU verka för att reformera Fågeldirektivet
              och Art och habitatsdirektivet.
            </item>
            <item xml:id="i-GKNuM2RE5ejChVEzSYksL5">
              Riksdagen tillkännager för regeringen som sin mening vad som
              anförs i motionen om att främja vattenbruk.
            </item>
          </list>
        </div>
        <div xml:id="i-DggzGQKqxjYbcJPGKcTvK7" type="motContent">
          <head xml:id="i-DfsP6T3Ckxq4gjLGFNpoTN" type="h1">
            Motivering
          </head>
          <p xml:id="i-3Y5WHKi5sptbxkUR157MBn">
            Ämnet biologisk mångfald och ekosystemtjänster är brett och Sverigedemokraterna
            driver en rad frågor som berör detta ämne. En utgångspunkt i Sverigedemokraternas
            konservativa politik är att skynda långsamt och att stor hänsyn
            ska tas till sociala och kulturella värden vid förändringar. Att
            man inte äventyrar nationens och folkets välfärd är centralt då
            detta direkt skulle motverka det långsiktiga arbetet med miljöfrågor.
            Därför välkomnar vi att det inte blir några radikala förändringar
            i lagstiftningen för skogsbruk och att den föreslagna nya skogsvårdsförordningen
            avstyrkts i propositionen. Det finns dock en lång rad saker som
            vi i Sverige kan utveckla och förbättra för att gynna den biologiska
            mångfalden och vi väljer nedan att redogöra för några delar vi
            särskilt vill lyfta.
          </p>
          <head xml:id="i-CS8MA4RPEB4KgxhfxGzpkC" type="h2">
            Betande djur
          </head>
          <p xml:id="i-Qke6UqF4zZ9exvY7tjfhaU">
            De betande djuren blir allt färre i Sverige vilket är ett allvarligt
            hot mot den biologiska mångfalden och att markerna utarmas på
            mull. De svenska ängs- och betesmarkerna har minskat med ca två
            tredjedelar på hundra år. Många växter lever och frodas i betesmarkerna,
            vilket gynnar ett rikt insekts- och djurliv. Detta ekosystem kan
            bara bevaras genom att markerna betas och ger förutom höga naturvärden
            även kultur- och skönhetsvärden och förutsättningar för attraktiva
            landskap att bo och vistas i.
          </p>
          <p xml:id="i-2aEyHqC97DLgebMxaDuypu">
            När betesdjuren betar gräs och örter så trampar de med sina klövar
            ner växter som förmultnar i marken. Samtidigt omvandlar djuren
            en del av växterna till gödning, vilket sammantaget, när naturen
            får ha sin gång, innebär att mullhalten ökar och binder upp koldioxid
            i marken. Vi menar därför att vi i Sverige ska anta en handlingsplan
            för att öka mängden betande djur.
          </p>
          <head xml:id="i-WiYitdVgPP5AUNnGX6dWez" type="h2">
            Betesresursinventering
          </head>
          <p xml:id="i-YBat1i8sS1r4d4DMcBeU6J">
            Kopplat till önskan om fler betande djur ser vi det som önskvärt
            att genomföra en betesresursinventering för att kartlägga värdet
            av skogsbete, fjällbete och skärgårdsbete. Detta ger en bild av
            de värden som på ett effektivt sätt skulle kunna tas tillvara
            med modernt jordbruk i kombination med traditionella kunskaper.
          </p>
          <p xml:id="i-VEJ7rjR1tkPedKhzcp3GoT">
            Att bruka utmarksbetet skulle generera nya jobb på landsbygden
            och inom de gröna näringarna. Att ha djur på de mycket stora arealerna
            utmarksbete som finns i Sverige skulle ge positiva effekter för
            den biologiska mångfalden. De djur som hålls på skogsbete, fjällbete
            och skärgårdsbete är friskare än andra djur och ges mindre antibiotika.
            Djuren vistas i sin naturliga miljö och har ett mycket bra liv
            som tillgodoser deras naturliga behov. Vi menar därför att vi
            i Sverige ska genomföra en betesresursinventering för att sedan
            kunna gå vidare med en handlingsplan för att gynna de bönder som
            vill nyttja denna stora, oanvända resurs.
          </p>
          <head xml:id="i-PiTcJFx9UaW6H33HVstd1H" type="h2">
            Bevarande av hotade lantraser genom fäbodbruk
          </head>
          <p xml:id="i-Ve3f3rQp8Q6eZRc79ULYNE">
            Fäbodbruk levandegör inte bara en del av det svenska kulturarvet.
            Man bevarar också många svenska lantraser i sin verksamhet som
            annars riskerar utrotning vilket gäller exempelvis Fjällkon och
            Rödkullan. Den svenska Fjällkon har långa anor i Sverige och dess
            släkte, som är väl anpassat till ett kallare klimat, tros härstamma
            så långt tillbaka som till vikingatiden. Mjölken från Fjällkon
            har unika egenskaper jämfört med de vanligare raserna i det svenska
            jordbruket och är särskilt lämpade för tillverkning av ost. Idag
            är rasen hotad och ett allt för lågt antal individer kvarstår.
            Särskilda stöd utgår för att bevara Fjällkon, men insatserna har
            hittills inte gett önskade effekter. Vi vill därför intensifiera
            insatserna för att rädda Fjällkon och andra hotade lantraser från
            utrotning.
          </p>
          <head xml:id="i-NoQkh5mtEFVHXAuCamZcRr" type="h2">
            Vindkraft
          </head>
          <p xml:id="i-L28wRMq2mF4ZmaawevkTDk">
            Vindkraft har kommit att bli ett betydande hot för många arter
            bevingade djur. Särskilt hotade är vissa arter av fladdermöss
            och vissa rovfåglar. Det finns studier som påvisar att antalet
            djur som vindkraftdödas kan ha underskattats grovt. På Gotland
            visade exempelvis en fältstudie av vindkraftparken på Näsudden
            att 1500 fåglar, större än duva, fick sätta livet till bara vid
            dessa verk. Bland dessa var proportionen stora rovfåglar betydande
            och någonstans mellan 5-10 % av hela populationerna av Havs- och
            Kungsörn på Gotland dödades på bara ett enda år. Vi menar därför
            att nya riktlinjer ska tas fram som ger ett större skydd mot vindkraftverk
            och att acceptansnivåerna sänks.
          </p>
          <head xml:id="i-2VNkH9vkdbcbfkWSYsccj5" type="h2">
            Fågel- och Art och habitatsdirektivet
          </head>
          <p xml:id="i-4uFoMoRPKm5LK2r46Q2nao">
            I vissa delar ställer EU:s Fågel- och Art och habitatsdirektiv
            till det för svensk viltförvaltning. För svensk del är det rimligt
            att tro att svenska myndigheter har den bästa kännedomen om just
            våra unika förutsättningar och det är önskvärt att detta återspeglar
            sig i praktiken. Ett tydligt exempel på hur det kan bli fel är
            begräsningarna i möjlighet att förvalta skarvbestånden som på
            sina håll blivit ett direkt hot mot den biologiska mångfalden.
            Vi menar därför att Fågeldirektivet samt Art och habitatsdirektivet
            behöver reformeras för att återföra beslutsmakt till Sverige.
          </p>
          <head xml:id="i-U2J8ArWH3ADDV9z64ZZzhW" type="h2">
            Vattenbruk
          </head>
          <p xml:id="i-T3AMm9unHcYCme8tDczFVa">
            Efterfrågan på fisk ökar snabbt globalt och för att minska trycket
            och överfisket i våra hav är fiskodling en väg framåt. Utvecklingen
            på området går framåt och troligtvis kommer landbaserad fiskodling
            att bli en växande sektor där man kan undvika problematiken med
            övergödning och förstörda bottnar i våra vatten. I Sverige bör
            vi ta ett helhetsgrepp om vattenbruket och stimulera framväxt
            av denna bransch.
          </p>
        </div>
        <div xml:id="i-KpPELauXmF1XMLtGLJaz41" type="signatureBlock">
          <list xml:id="i-2p753SDLvvP9gRwWzFzbeW">
            <item xml:id="i-Jy3TtjdtuZ7ucZfaMgc3GX" who="i-DF6yJMSNGfT6HwisDSi4qz" type="signature">
              Josef Fransson (SD)
            </item>
          </list>
        </div>
      </div>
    </body>
  </text>
</TEI>
