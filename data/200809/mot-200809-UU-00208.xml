<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UU-00208">
  <teiHeader>
    <fileDesc>
      <titleStmt>
        <title>Kongo</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kongo</title>
          <idno type="rdwebb">GW02U208</idno>
          <rs type="number">U208</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GW02U208/text</ref>
          <ref type="dokument_url_html">http://data.riksdagen.se/dokument/GW02U208</ref>
          <ref type="dokumentstatus_url_xml">http://data.riksdagen.se/dokumentstatus/GW02U208</ref>
          <ref type="doc">http://data.riksdagen.se/fil/E6D904C3-47A3-46BC-BF12-E9B56178BC31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CZCYt5ixtRbpr5oUysyvZP" type="signed"/>
        <correspContext corresp="i-CZCYt5ixtRbpr5oUysyvZP">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-U5xDUa8SSu6aqWN8ErGRd" type="numbering">
          <date when="2008-10-02"/>
        </correspAction>
        <correspAction xml:id="i-EgkWrpETdZ7f7F8f3JgUfj" type="submission">
          <date when="2008-09-30"/>
        </correspAction>
        <correspAction xml:id="i-7S8uAjXBURyC5uDLa8C2Vq" type="transfer">
          <date when="2008-09-30"/>
        </correspAction>
        <correspAction xml:id="i-U3yGEsRwoPeoVSGfVSn7jk" type="assigned"/>
        <correspContext corresp="i-U3yGEsRwoPeoVSGfVSn7jk">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KRLqkHHsseYt6zohTYjTZQ" type="motBody">
        <div xml:id="i-BVCFA3GR8Gha42zMMaTxYf" type="TOC">
          <head xml:id="i-MWGn3xjUdxudVGV3AhZmL8">
            1 Innehållsförteckning
          </head>
          <list xml:id="i-CC6raeBWsESa5g12DBT7jq">
            <item xml:id="i-4fojLj7GJojS7oLhgWyD8C">
              1 Innehållsförteckning 1
            </item>
            <item xml:id="i-TYa44wfc9HTnKReUCLjvbC">
              2 Förslag till riksdagsbeslut 2
            </item>
            <item xml:id="i-CZEDsM3DVX9JnFo83xB7jr">
              3 Inledning 2
            </item>
            <item xml:id="i-8kBfG5fqPnHcY4jxV73V54">
              4 Plundring av naturresurser 3
            </item>
            <item xml:id="i-8yHWwpcM7MmhUW2rWMXiMY">
              4.1 Krigets orsaker 3
            </item>
            <item xml:id="i-MVbASPD2qRdWyBTNa9buo9">
              4.2 Plundringen måste upphöra 3
            </item>
            <item xml:id="i-AqP5obA65dCLbpFqAdtnoz">
              4.3 Svenskt inflytande över gruvfyndigheter 4
            </item>
            <item xml:id="i-TeqECyVcah5ANmkXm8CDLx">
              5 Ingadammen 5
            </item>
            <item xml:id="i-8LYmGWLALyeBgRPJQVnxv">
              5.1 Stora behov av energi 5
            </item>
            <item xml:id="i-7XXdX5jqdZdudeRSn3988L">
              5.2 Kritik mot utbyggnad 6
            </item>
            <item xml:id="i-SBcuNA3wskotSgS1gyYmnx">
              5.3 Utbyggnad på befolkningens villkor 6
            </item>
            <item xml:id="i-WKVqsRzFcEx68uNb7BNA1s">
              6 Bistånd och skuldavskrivningar 7
            </item>
            <item xml:id="i-UVjtBbt888bCswrybTxpAR">
              6.1 Skulder som inte längre existerar 7
            </item>
            <item xml:id="i-Ve9Re6zVcqdouun4iodTbT">
              6.2 Illegitima skulder 8
            </item>
            <item xml:id="i-NhpgcjvKCwFCyntUyphNxD">
              6.3 Skuldavskrivning på mottagarlandets villkor 8
            </item>
            <item xml:id="i-V3QVAL9tbuYnCwMmCdM4Kh">
              7 Mäns våld mot kvinnor 9
            </item>
          </list>
        </div>
        <div xml:id="i-BvyC7rWWA9YRJdgBUkYSat" type="motProposal" subtype="förslag">
          <head xml:id="i-GVScmX12Aq6bk4Tq8ok6sG">
            2 Förslag till riksdagsbeslut
          </head>
          <list xml:id="i-HerMZ7HJbTnDkrjUbcJxga" style="ol">
            <item xml:id="i-R6APM3TgXjyz8V3TR4CpUF">
              Riksdagen tillkännager för regeringen som sin mening vad som
              anförs i motionen om Sverige i FN och inte minst i EU kraftfullt
              måste verka för ett ingripande mot plundringen av östra Kongos
              naturtillgångar.
            </item>
            <item xml:id="i-RWKbCGcQNjNFmtY28cPbvm">
              Riksdagen tillkännager för regeringen som sin mening vad som
              anförs i motionen om att Sverige inom IMF, Världsbanken och FN
              bör verka för att komponenttillverkare och elektronikbolag i väst
              tar ett större ansvar för att de mineraler som importeras utvinns
              under förhållanden där mänskliga rättigheter inte kränks.
            </item>
            <item xml:id="i-VKJfoFCUu61MnDzii2zuDZ">
              Riksdagen tillkännager för regeringen som sin mening vad som
              anförs i motionen om att Sverige i FN och EU på ett kraftfullt
              sätt måste verka för att de restriktioner mot politiker, militärer
              och affärsmän som FN rekommenderar genomförs i praktiken.
            </item>
            <item xml:id="i-DtFEbb96tbN3KmXS9sLAd1">
              Riksdagen tillkännager för regeringen som sin mening vad som
              anförs i motionen om att Sverige i FN, EU och andra internationella
              sammanhang bör medverka till att stabilisera den bräckliga fred
              som har förhandlats fram så att de fredsöverenskommelser som man
              enats om förverkligas i praktiken.
            </item>
            <item xml:id="i-YGYrTdjSMH8JDBNntzKww6">
              Riksdagen tillkännager för regeringen som sin mening vad som
              anförs i motionen om att svenska företag måste uppträda som mönsterföretag
              i arbetet med att ta till vara Demokratiska republiken Kongos
              naturtillgångar och i relation till befolkningen.
            </item>
            <item xml:id="i-7EMEfJqGuxnu7ovJDqXkyT">
              Riksdagen tillkännager för regeringen som sin mening vad som
              anförs i motionen om att Sverige, FN, EU och andra internationella
              organisationer bör verka för att Ingadammens utbyggnad sker på
              befolkningens villkor, i enlighet med Uneps och Världsnaturfondens
              rekommendationer.
            </item>
            <item xml:id="i-A5yyWo1CmyMY2rAYsQ8Kok">
              Riksdagen tillkännager för regeringen som sin mening vad som
              anförs i motionen om att Sverige bör ta initiativ till en ändring
              av DAC-reglerna så att skuldavskrivningar inte ska få ske inom
              ramen för biståndsbudgeten.
            </item>
            <item xml:id="i-6pUmzz4DbMyXDbcsrdUihg">
              Riksdagen tillkännager för regeringen som sin mening vad som
              anförs i motionen om att Sverige för egen del bör avstå från att
              räkna in skuldavskrivningar i det svenska biståndet.
            </item>
            <item xml:id="i-5CMejvegCBmVZrRgQaCgmh">
              Riksdagen tillkännager för regeringen som sin mening vad som
              anförs i motionen om att Sverige inom ramen för IMF, Världsbanken,
              FN, de regionala utvecklingsbankerna och Parisklubben ska arbeta
              för att stryka Kongos illegitima skulder.
            </item>
            <item xml:id="i-H6PACvxEYVs4Wv39DDE1qt">
              Riksdagen tillkännager för regeringen som sin mening vad som
              anförs i motionen om att Sverige inom ramen för IMF och Världsbanken
              ska arbeta för en översyn av kraven inom HIPC så att de inte motverkar
              Kongos möjligheter till återuppbyggnad och en fredlig utveckling.
            </item>
            <item xml:id="i-CJ4s1C8xACcbhi7zxLcnsx">
              Riksdagen tillkännager för regeringen som sin mening vad som
              anförs i motionen om att insatserna mot mäns våld mot kvinnor
              och för ökad jämställdhet måste utgöra en central del av Sveriges
              utvecklingssamarbete med Demokratiska republiken Kongo.
            </item>
          </list>
        </div>
        <div xml:id="i-WCv8mmeBJ15Gr2cvV8FLkK" type="motContent">
          <head xml:id="i-6VdZsWaiMY8Y3wr5RL5ekh" type="h1">
            3 Inledning
          </head>
          <p xml:id="i-FCK7GU4sUtUGcHXDfhxujF">
            Kampen om Demokratiska republiken Kongos (DRK) naturresurser
            har varit en röd tråd genom landets historia och fortsätter att
            döda människor än i dag. I den här motionen avser Vänsterpartiet
            lyfta fram den roll som utländska företag spelar i den kongolesiska
            tragedin. Vi menar att Sverige och EU på ett kraftfullt sätt måste
            ingripa mot plundringen av östra Kongos naturresurser. Det är
            framför allt mineralet coltan som är särskilt eftertraktat, eftersom
            det finns i våra vardagliga produkter såsom datorer, mobiltelefoner,
            kameror och bilar.
          </p>
          <p xml:id="i-5twd39J1EuHEGsmwvfaH3B">
            Det kongolesiska folket har fått betala ett högt pris för produktionen
            av dessa varor. Det blodigaste kriget efter andra världskrigets
            slut ägde rum mellan 1998 och 2002 och kostade tre till fem miljoner
            människor livet. Kvinnor drabbades särskilt hårt, våldtäkter systematiserades
            och användes som ett medel i krigföringen. Kriget, som kom att
            kallas för Afrikas världskrig, fördes mellan olika rebellgrupper
            med vacklande lojaliteter till olika regeringar i grannländerna
            och till centralmakten i Kinshasa. När kriget officiellt avslutades
            år 2002 drog sig trupper tillbaka till respektive ursprungsländer
            men på många håll har striderna alltjämt fortsatt.
          </p>
          <p xml:id="i-PKxdKaeBPzLM856hKs7iQ9">
            En bräcklig fred framförhandlades under våren 2008 mellan Laurent
            Nkunda, ett tjugotal rebellgrupper och DRK:s president Joseph
            Kabila. Men inte heller detta avtal har hållit särskilt bra. Fortfarande
            pågår det stridigheter i landet, framför allt i de östra delarna.
            Under sensommaren har striderna blossat upp igen i Nordkivu och
            uppgifter finns om hundratusentals flyktingar. Kampen om mineralerna
            är fortfarande en av de faktorer som driver stridigheterna vidare.
            De vinster som kommer från råvaruexport till multinationella företag
            som i sin tur producerar produkter, är mycket höga.
          </p>
          <p xml:id="i-5oPaQbgZ2k7LQ8vSeAooqY">
            Vänsterpartiet anser att det är skamligt att den rika världens
            efterfrågan på dessa produkter leder till massdödandet av människor
            i DRK och andra länder. Vi menar att de företag som importerar
            naturresurser bör se till att framställningen sker under förhållanden
            där rätten till liv kan skyddas och där andra mänskliga rättigheter
            inte kränks. Varje långsiktig lösning på konflikten i måste garantera
            detta.
          </p>
          <head xml:id="i-Qpz15Rybj3FiCBeJpvjisb" type="h1">
            4 Plundring av naturresurser
          </head>
          <head xml:id="i-CB9722KBh4avEe1HpdPXTD" type="h2">
            4.1 Krigets orsaker
          </head>
          <p xml:id="i-5xgAVeaCJDTbNvwcg3xycn">
            Kriget i DRK kan inte sägas vara en konflikt utan det har varit
            flera konflikter med många inblandade parter. Inte sällan har
            striderna framställts som etniska konflikter mellan olika stammar.
            Detta är helt felaktigt. Det har också påståtts att grannländer
            varit i DRK av säkerhetsskäl; det är också felaktigt. Kriget var
            inget annat än en enda stor plundring av landets naturresurser.
            Det är en plundring som påbörjades redan under kolonialismen och
            som fortsatt till våra dagar. Krigets orsaker har fastställts
            av säkerhetsrådet 2002 i rapporten Panel of Experts on Illegal
            Exploitation of National Resources and other forms of Wealth of
            the Democratic Republic of the Congo (S/2002/1146). Enligt säkerhetsrådet
            fanns en rad amerikanska och västeuropeiska legoförband bakom
            de regimer som deltagit i kriget eller haft samröre med krigförande
            parter. Den drivande kraften har varit jakten på naturresurserna.
            I den resolution som antogs vid säkerhetsrådets 4691:a sammanträde
            år 2003 förklarades följande:
          </p>
          <p xml:id="i-9QpK2bPeJFf1L16tWFFoqv">
            Genom det enhälliga antagandet av resolution 1457 noterar säkerhets­rådet
            med oro den fortsatta plundringen av naturresurser som var ett
            av sätten att leverera bränsle till konflikten. Säkerhetsrådet
            kräver att alla berörda stater vidtar omedelbara åtgärder för
            att sätta stopp för dessa illegala aktiviteter, som underblåser
            konflikten, hämmar ekonomisk utveckling och förvärrar befolkningens
            lidanden.
          </p>
          <p xml:id="i-CQ64iQEP81eY5KpGK5h1fy">
            I rapporten presenterades en lång lista av företag och personer
            som varit inblandade i exploateringen och krigföringen och brotten
            mot mänskliga rättigheter. Det bör noteras att det språkbruk som
            kom till användning i såväl rapporten som resolutionen är osedvanligt
            rättframt och kraftfullt jämfört med den återhållsamhet som annars
            är bruklig i FN-sammanhang. Det står alltså utom allt tvivel att
            befolkningen i DRK, som är ett av världens fattigaste länder,
            är svårt plågat av fientliga staters och legoförbands krig samt
            utländska företags inblandning i plundringen av landets naturtillgångar.
            De kan med rätta hysa en stark misstänksamhet mot utländska företags
            och andra staters inblandning i landets angelägenheter.
          </p>
          <head xml:id="i-SuDn5Nf5LtB19unaVtMEEF" type="h2">
            4.2 Plundringen måste upphöra
          </head>
          <p xml:id="i-Fs7K4cKEqyyRyepz6qzR63">
            Krigets orsaker fastslogs alltså officiellt redan år 2002, men
            fortfarande är landet DRK drabbat av väpnade konflikter som har
            sin grund i striden om naturresurserna. Det torde vara en skyldighet
            för Sverige att i FN och inom EU lägga ned stor möda på att ta
            itu med den hänsynslösa plundringen av DRK:s naturtillgångar och
            med kraft medverka till att det kriminella nätverk som byggts
            upp av korrumperade politiker, militärer och företag tillintetgörs.
            Vi anser att Sverige i FN och inte minst i EU kraftfullt måste
            verka för ett ingripande mot plundringen av östra Kongos naturtillgångar.
            Detta bör riksdagen som sin mening ge regeringen till känna.
          </p>
          <p xml:id="i-FkhMSQ3y1WzL77sRJiYnDK">
            För flera bolag tycks det vara viktigare att bevisa att problemen
            i Kongo inte berör dem än att använda sitt inflytande till att
            stödja en fredlig lösning på en av världens värsta humanitära
            kriser. Vi menar i stället att komponenttillverkare och elektronikbolag
            i väst måste ta ett större ansvar för att de mineraler som importeras
            utvinns under förhållanden där mänskliga rättigheter inte kränks.
            Sverige bör inom IMF, Världsbanken och FN verka för detta. Detta
            bör riksdagen som sin mening ge regeringen till känna.
          </p>
          <p xml:id="i-5oHNKGGKB8wH3iJAqo984J">
            Vi menar att Sverige i FN och EU på ett kraftfullt sätt måste
            verka för att de restriktioner mot politiker, militärer och affärsmän
            som FN rekommenderar genomförs i praktiken. Detta bör riksdagen
            som sin mening ge regeringen till känna.
          </p>
          <p xml:id="i-HxP2Jw75cvA6fBpPXQH5sw">
            Slutligen menar vi att Sverige i FN, EU och andra internationella
            sammanhang bör medverka till att stabilisera den bräckliga fred
            som framförhandlats så att de fredsöverenskommelser som man enats
            om förverkligas i praktiken. Detta bör riksdagen som sin mening
            ge regeringen till känna.
          </p>
          <head xml:id="i-2g7PJugWghwdxHYgmdHHZ6" type="h2">
            4.3 Svenskt inflytande över gruvfyndigheter
          </head>
          <p xml:id="i-J6QnuSwdgwgnn8yHbFSHdE">
            Svenska företag är sedan flera år inblandade i exploateringen
            av DRK:s naturtillgångar. Det svenska Lundin Mining lyckades 1996
            att få tillgång till en av världens största koppar- och koboltfyndigheter
            Tenke Fungurume Mining (TFM). Lundin Minig äger 24,75 procent
            av TFM. 57,75 procent ägs av Freeport McMoRan och Copper Company
            (Freeport) och de sista 17,5 procenten ägs av det kongolesiska
            statliga gruvföretaget Gécamines. Flera av de svenska statliga
            AP-fonderna har aktier i Lundin Mining och Freeport McMoRan.
          </p>
          <p xml:id="i-YNbyFPyBPLpE3XMeqqaa2h">
            Andra ägare av Lundin Mining är familjen Lundin, British Threadneedle
            Investment Funds och en rad svenska fonder såsom Robur, Skandia
            Liv och Skandia Fonder samt några pensionsfonder. Svenskt kapital
            spelar alltså en betydande roll för TFM-projektet genom delägaren
            Lundin Mining och indirekt via svenska pensionsfonder. Det gör
            att vi har ett omfattande inflytande över delar av hur det kongolesiska
            näringslivet och villkoren för hur en del av den kongolesiska
            befolkningen utvecklas. Följaktligen är det viktigt att följa
            upp hur denna verksamhet påverkar landets befolkning och DRK som
            stat.
          </p>
          <p xml:id="i-6ENjsNN2gniTCAXaEkUzaU">
            TFM:s stora gruvprojekt har sedan det inleddes fått stark nationell
            och internationell kritik. Diakonia och Swedwatch har undersökt
            omständigheterna kring det kontrakt som ingicks mellan Gécamines
            och Lundin Mining. Det kontrakt som slöts mellan det statliga
            Gécamines krävde president Mobutus godkännande för att kunna implementeras.
            Lundingruppens grundare, Adolf Lundin, träffade Mobutu 1996 och
            fick hans godkännande. Det godkännandet var enligt Adolf Lundin
            själv inte helt gratis. Diktatorn Mobutu krävde en ordentlig donation
            till sin valkampanj för att gå med på affären. Det är i dag svårt
            att bevisa om denna donation verkligen utbetalades. Men att själva
            löftet till Mobutu ändå kunnat spela en roll för det statliga
            kongolesiska gruvföretaget kan inte uteslutas.
          </p>
          <p xml:id="i-3bha4qUQpFSdpQuXKGcxvD">
            En kort tid efter det att kontraktet ingåtts störtades Mobutu
            från presidentmakten. Men mutanklagelserna upphörde inte i och
            med Mobutus fall. Denna gång riktades mutanklagelserna mot Laurent
            Kabila. Våren 1997 gjorde Lundin Holdings/Tenke Mining Corporation
            en första utbetalning på 50 miljoner US-dollar till DRK. En parlamentarisk
            kommission som senare undersökt vart pengarna verkligen gick visade
            att hälften av dem hamnat på företaget Comiex ett företag där
            Kabila själv var en viktig delägare.
          </p>
          <p xml:id="i-tiJxN77kDB9PEr9t4TbdQ">
            Det avtal som slöts mellan Lundin Mining och Mobutu var ett ur
            flera synvinklar mycket oetiskt avtal och måste rimligen omförhandlas
            om inte Sve­riges och svenska företags anseende i tredje världen
            ska bli skamfilat. Av Diakonias och Swedwatchs rapport framgår
            det också att TFM och McMoRan, där Lundin Mining är delägare,
            inte uppfyllt de löften man gett till lo kalbefolkningen när man
            påbörjade sitt gruvprojekt.
          </p>
          <p xml:id="i-Dgm5R4GGkw1H56JXq46UiD">
            Vänsterpartiet menar att den svenska regeringen noga bör följa
            svenska företags verksamhet i Kongo samt formulera en generellt
            gällande uppförandekod för svenska företags verksamhet i fattiga
            länder särskilt med avseende på exploateringen av fattiga länders
            naturtillgångar och befolkningens levnadsvillkor. Detta är viktigt
            inte enbart utifrån allmänna företagsetiska utgångspunkter. Det
            är mycket viktigt även när det gäller att bevara freden i regionen
            och skapandet av ett drägligt liv för befolkningen. Det betyder
            även att svenska företag till skillnad från tidigare måste uppträda
            som mönsterföretag i arbetet med att ta till vara DRK:s naturtillgångar
            och i relation till befolkningen. Detta bör riksdagen som sin
            mening ge regeringen till känna.
          </p>
          <head xml:id="i-EhDEhK7DuG17Dueyab6Bpo" type="h1">
            5 Ingadammen
          </head>
          <head xml:id="i-3TicFeuKVBid4cCrSG5TkV" type="h2">
            5.1 Stora behov av energi
          </head>
          <p xml:id="i-YRATccME4z5zBQoGSQW8KW">
            End ast 6 procent av befolkningen i DRK har tillgång till el.
            Ändå utgör Kongo­floden världens största vattenkraftspotential.
            Den spelar en väldig roll i människornas vardagsliv och löper
            som en pulsåder genom landet. Dess möjligheter att producera elektricitet
            utnyttjas i dag i ringa grad. Det finns i dag en kraftverksdamm
            av format Ingadammen. Men den räcker inte för att tillfredsställa
            behoven av elektricitet. Elen produceras i första hand till huvudstaden
            Kinshasa; många hushåll är i stället anslutna till illegala nätverk.
          </p>
          <p xml:id="i-MvCUxwJ7PNPWvasUTdgyww">
            Ingadammen levererar el även till grannländerna. 45 procent av
            elförbrukningen i Zimbabwe kom 2003 från Ingadammen. År 1995 bildades
            Southern African Power Pool (SAPP) av länderna i regionen. Medlemsländerna
            förband sig att stödja varandra när det gällde produktionen av
            energi. I dag planeras inte bara reparation utan även en utbyggnad
            av Ingadammen. Man söker investerare till ett jättelikt dammprojekt.
            Projektets anhängare menar att man genom att bygga ut Ingadammen
            på det sätt som planerades skulle kunna försörja hela Afrika med
            el. Ett nytt omfattande elnät planeras också att byggas ut. Ett
            sydafrikanskt bolag, Eskom, är engagerat i detta projekt. Eskom
            har i dag 50 procent av hela elmarknaden i Afrika. I Sydafrika
            har företaget praktiskt taget monopol på elmarknaden, 95 procent.
          </p>
          <head xml:id="i-Qbi7DryKbvQCpymAwG2r38" type="h2">
            5.2 Kritik mot utbyggnad
          </head>
          <p xml:id="i-UfzkEJzjv11eGmoXN5XuMi">
            Världsnaturfonden och Unep (FN:s miljöprogram) har i samband
            med diskussionerna kring projektet förklarat att man vid elplaneringen
            måste ta stor hänsyn till lokalbefolkningens behov. Det finns
            en omfattande kritik mot projektet. Kritikerna betonar med eftertryck
            projektets inverkan på miljön. Dammbygget skulle medföra omfattande
            folkomflyttningar. De som får glädje av stora dammprojekt är inte
            befolkningen i den drabbade regionen utan helt andra grupper i
            samhället. Stora områden skulle komma att sättas under vatten.
          </p>
          <p xml:id="i-1ekg9ZsEisGcg1F31QkfV">
            En annan kritik mot projektet är att de områden där dammen ligger
            är mycket osäkra. Ingadammen ligger i ett område som utgör en
            härva av väpnade konflikter mellan olika maktgrupperingar. Rebeller
            från Rwanda och Angola har vid ett par tillfällen belägrat dammen
            och stängt av eller hotat att spränga elledningar och andra anläggningar.
            Sådana aktioner har medfört att Kinshasa vid minst ett tillfälle
            blivit utan el i flera dagar.
          </p>
          <p xml:id="i-XsdSv6mw8Q3wQ5nXxPPayh">
            Det finns också en kritik som är av distributionsteknisk art.
            Det är svårt att även med moderna högteknologiska metoder transportera
            el över långa sträckor utan elförluster. Med högteknologiska metoder
            förmår man som bäst i Frankrike att nedbringa elförlusterna till
            3 procent. När det gäller Afrika och Kongo handlar det om eltransporter
            över betydligt längre avstånd än i Europa och Frankrike.
          </p>
          <p xml:id="i-B7YKZnFLvSXT6Vuiy4NZfg">
            Ytterligare kritiska synpunkter har framförts av Fred Pearce
            i New Scientist som menar att korruptionen är omfattande och kan
            medföra stora problem vid ett storskaligt dammbygge. 2003 fängslades
            i Lesotho de ansvariga för ett stort dammbygge för att man begått
            en rad oegentligheter. Korruptionen i DRK är inte mindre än den
            i Lesotho.
          </p>
          <head xml:id="i-Sz7s4JSEvZPT2iv61AsXNb" type="h2">
            5.3 Utbyggnad på befolkningens villkor
          </head>
          <p xml:id="i-WPur1Btdm4HFHS59VdR8hH">
            År 2001 bildades New Partnership for Africas Development (NEPAD).
            Det skedde på initiativ av flera afrikanska ledare. NEPAD har
            förbindelser med G 8 och stöds finansiellt av G 8-länderna. NEPAD
            har kallats för Afrikas Marshallhjälp. (Parallellen torde bestå
            i att man ger omfattande ekonomiskt stöd till ett krigshärjat
            land. I övrigt torde man få leta efter likheter.) Det framförs
            ofta att om stater samarbetar ekonomiskt eller på annat sätt minskar
            man risken för krig. Det ligger en del i detta, men tanken har
            fått mindre giltighet i dag än tidigare.
          </p>
          <p xml:id="i-GBqgH2Y6n3UFCsAgxtNS4n">
            Förr fördes krig mellan stater. Stater för i dag i allt mindre
            grad krig med varandra särskilt i Afrika. Där är det andra som
            startar och för krig rebellgrupper och förband av legosoldater
            som inte sällan får sitt stöd från transnationella företag som
            med kriget som medel söker ta vara på och utöka sina intressen.
            Detta gäller i högsta grad DRK. Det som är lösningen på framtidens
            energiförsörjningsproblem är inte de storskaliga projekten utan
            de småskaliga om man avser att tillgodose befolkningarnas behov
            och inte de stora företagens vinstintresse. Detta betonas inte
            minst av Unep och Världsnaturfonden.
          </p>
          <p xml:id="i-27uzYYQe7Nz8HC1VnXXf7x">
            Den stor utbygganden av Ingadammen i DRK står alltså när det
            kommer till kritan i motsättning till vad Unep och Världsnaturfonden
            ytterst eftersträvar. Det är den sistnämnda ståndpunkten som borde
            vara utgångspunkten för praktiskt taget all energiutbyggnad om
            den ska betraktas som tjänlig ur miljösynpunkt. Vänsterpartiet
            anser att Sverige, FN, EU och andra internationella organisationer
            bör verka för att Ingadammens utbyggnad sker på befolkningens
            villkor och har Unep:s och Världsnaturfondens uppfattning som
            utgångspunkt, dvs. att man betonar småskalighet framför storskalighet
            när det gäller elproduktion och eldistribution. Detta bör riksdagen
            som sin mening ge regeringen till känna.
          </p>
          <head xml:id="i-6mWj8Rc1hh7uAan5RGd9vr" type="h1">
            6 Bistånd och skuldavskrivningar
          </head>
          <head xml:id="i-KCh42cVPd5RJZy8f3TPNNu" type="h2">
            6.1 Skulder som inte längre existerar
          </head>
          <p xml:id="i-3pUXvkSJbGYx4QmX9redy2">
            I budgeten för 2007 anslogs 1,5 miljarder kronor till skuldavskrivningar,
            1,2 miljarder av detta avsåg fodringar på DRK. Men de skulder
            som regeringen menade skulle skrivas av visade sig vara exportkreditgarantier
            som fallit ut när det gäller affärer som svenska företag gjort
            i Zaire (nuvarande DRK) och Liberia på 1970- och 1980-talen. De
            företag som gjorde dessa affärer hade dock sedan länge fått sina
            förluster täckta av Exportkreditnämnden (EKN), som fungerar som
            ett självfinansierat försäkringsbolag för de företag som bedriver
            exportaffärer. Genom åren hade fordringarna som EKN har på dessa
            länder skrivits ner till 60 miljoner kronor. EKN hade aldrig tidigare
            erhållit några pengar ur statsbudgeten. När regeringen föreslog
            att 1,5 miljarder för att täcka skulder som andra länder har till
            Sverige och svenska exportföretag var det första gången i EKN:s
            historia som detta inträffade.
          </p>
          <p xml:id="i-WdCjbmfTstshyazwaSov6v">
            För att göra de skuldavskrivningar på 1,5 miljarder kronor som
            aviserades i budgeten bör man på ett nöjaktigt sätt kunna presentera
            vari skulderna består och vem som är gäldenär. Så har det inte
            skett heller. Vad som var än mer uppseendeväckande var att 95
            procent av de avskrivningar som aviserades var avskrivningar av
            skulder som inte längre existerade. Regeringen hade i sin budget
            utgått från de nominella värdena i stället för de reella och bokförda.
            Skulderna var i verkligheten värda 60 miljoner kronor. Vad de
            resterande 1,14 miljarderna ska användas till angavs inte, men
            vi vet i efterhand att pengarna aldrig gick till skuldavskrivningar
            eller utvecklingssamarbete utan tillbaka in i statskassan.
          </p>
          <p xml:id="i-EhcKH8edwNAmYBHwiaUn4m">
            V ad som i verkligheten inträffade var att regeringen undandrog
            1,5 mil­jar­ der från biståndsbudgeten och medvetet anslog pengar
            till avskrivningar av skulder som till 95 procent inte existerar
            till en myndighet som inte äskat och inte behövde några anslag
            till några skuldavskrivningar men likafullt försökt ge sken av
            att det handlat om bistånd när det egentligen handlat om att skapa
            en anslagsbesparing som sedan ska kunna användas till vad som
            helst exempelvis skattesänkningar i Sverige. Detta var inget annat
            än ett försök att föra riksdagen och svenska folket bakom ljuset.
          </p>
          <p xml:id="i-NNCnWv7Cq19pqsKm8X5Mb9">
            Skuldavskrivningar bör ifrågasättas som en form av bistånd av
            flera skäl. Felaktigt pådyvlas ansvaret för skuldsättningen det
            skuldsatta landet, medan den som beviljat lånet undslipper ansvar.
            En långivare bör rimligen undersöka låntagarens kreditvärdighet.
            Ofta har det allvarligt försummats. Vänsterpartiet anser att långivaren
            måste ta sin del av ansvaret för skuldsättningen och att det är
            orimligt att nuvarande regimer ska betala för gamla diktaturers
            skulder genom uteblivet bistånd. Med detta i åtanke torde det
            vara olämpligt att rubricera skuldavskrivningar som bistånd och
            alldeles särskilt om skulden inte finns i verkligheten utan endast
            består i en bokföringsteknisk manöver.
          </p>
          <p xml:id="i-9fMoKAkuDs38TGrJmZ6sv7">
            EU:s DAC-bestämmelser tillåter visserligen att skuldavskrivningar
            ska kunna betecknas som bistånd när givarländer beräknar andelen
            bistånd av BNI. Vänsterpartiet anser dock att Sverige bör ta initiativ
            av en ändring av DAC-reglerna. Detta bör riksdagen som sin mening
            ge regeringen till känna.
          </p>
          <p xml:id="i-3zw2o7FRZiSizxuD1z5Vf3">
            Vänsterpartiet menar att Sverige för egen del bör avstå från
            att inräkna skuldavskrivningar i det svenska biståndet. Detta
            bör riksdagen som sin mening ge regeringen till känna.
          </p>
          <head xml:id="i-MGsqUHbGnNrqahjZgQrznY" type="h2">
            6.2 Illegitima skulder
          </head>
          <p xml:id="i-QakKHcCeXmD4wCRxatEJFK">
            Vänsterpartiet anser att stora delar av de skulder som Kongo
            har bör klassas som illegitima och därmed avskrivas helt och hållet.
            Den nya ledningen i DRK tvingas betala räntor och amorteringar
            som uppstod under diktatorn Mobutu. Detta är lån som på inget
            sätt kom befolkningen till del.
          </p>
          <p xml:id="i-DiXQaKsLLFPNZiQPFP22q1">
            Alexander Nahum Sack arbetade redan på 1920-talet fram kriterier
            som i dag kan ligga till grund för vad en illegitim skuld är.
            Det handlar om lån som inte kommit medborgarna till del, lån där
            medborgarna inte haft möjlighet att ge sitt godkännande samt lån
            där långivarna från början var medvetna om att pengarna inte skulle
            komma medborgarna till del. Sverige bör erkänna att stora delar
            av de skulder som Kongo har är illegitima. Detta bör riksdagen
            som sin mening ge regeringen till känna.
          </p>
          <p xml:id="i-4HFeiBVBSH7i5tSK1ZENvC">
            Sverige bör också inom ramen för IMF, Världsbanken, FN, de regionala
            utvecklingsbankerna och Parisklubben arbeta för att stryka Kongos
            illegitima skulder. Detta bör riksdagen som sin mening ge regeringen
            till känna.
          </p>
          <head xml:id="i-EKzEQpbwFs2cBtZffYcEdN" type="h2">
            6.3 Skuldavskrivning på mottagarlandets villkor
          </head>
          <p xml:id="i-X1A5HHp3uQYbMkSLj8YSKU">
            Till sist vill vi också framhäva att när skuldavskrivningar väl
            görs måste det ske utan ekonomiska tvångsmekanismer. För att fattiga
            stater ska kvalificera sig för skuldavskrivningar inom HIPC krävs
            att länderna genomför omfattande reformer, t.ex. avregleringar,
            privatiseringar och nedskärningar av offentlig sektor. Effekterna
            av dessa villkor har varit starkt omdiskuterade och mött omfattande
            kritik från syd, många har hävdat att de motverkar fattigdomsbekämpning.
          </p>
          <p xml:id="i-Shgux8544PGDSApKaJWpAq">
            Villkoren innebär kraftiga inskränkningar i demokratin i syd
            och motverkar starkt ägandeskapet för utvecklingsarbetet. För
            Kongo som är ett av världen s fattigaste länder är detta mycket
            negativt, eftersom det försvårar landets möjlighet till återuppbyggnad
            och fredlig utveckling. Sverige bör därför arbeta inom ramen för
            IMF och Världsbanken för en översyn av kraven inom HIPC så att
            de inte motverkar Kongos möjligheter till återuppbyggnad och en
            fredlig utveckling. Detta bör riksdagen som sin mening ge regeringen
            till känna.
          </p>
          <head xml:id="i-7dxX4htKANmwioKEfRsbAd" type="h1">
            7 Mäns våld mot kvinnor
          </head>
          <p xml:id="i-9ykhCa3DphyL8XpXQCytjT">
            Minst en tredjedel av Kongos kvinnor har blivit våldtagna. Under
            kriget var mäns våld mot kvinnor utbrett och systematiserat. Det
            användes av alla parter, även den kongolesiska armén. Sexslaveri,
            gruppvåldtäkter, könsstympningar, misshandel och mord var vanliga
            medel under kriget. Men även när de formella stridigheterna upphört
            ser vi i många fall hur våldet mot Kongos kvinnor fortsätter.
            Enligt UNHCR förekom 2 200 fall av våldtäkt bara under juni månad
            i Nordkivu. Många kongolesiska kvinnor har fått sina underliv
            så söndertrasade att de kommer att ha men för livet. En kongolesisk
            människorättsaktivist har sagt :
          </p>
          <p xml:id="i-3rNciJviqcc3mSQ5SbsbC5">
            We are not talking about normal rapes anymore. We are talking
            about sexual terrorism, because they are destroyed you cannot
            imagine whats going on in Congo. We are talking about new surgery
            to repair the women, because theyre completely destroyed.
          </p>
          <p xml:id="i-9ugoCmrbgV3HKr6KNuACJ5">
            Flera FN-soldater som skickats till Kongo har bidragit till dessa
            övergrepp. BBC har rapporterat att soldaterna betalar en banan
            eller kaka för sex med våldtagna tonårsflickor som desperat behöver
            försörja de barn som kommit ur tidigare övergrepp. Detta är mycket
            hemska brott i sig, men leder också till att trovärdigheten för
            internationella hjälpinsatser minskar. Det är avgörande att FN:s
            resolution 1325 genomsyrar alla delar av FN:s arbete i Kongo och
            att de fredsfrämjande insatserna är kliniskt rena från sexuella
            övergrepp.
          </p>
          <p xml:id="i-BamExqXixXavUkWpMuEY6Q">
            Våldet mot kvinnor har fortsatt även efter den bräckliga freden.
            I dag går den största delen av Sidas pengar till DRK i form av
            humanitära insatser. Men en del går också genom Unifem i syfte
            att öka jämställdheten mellan kvinnor och män och till andra projekt
            och organisationer som arbetar med mäns våld mot kvinnor och jämställdhetsfrågor.
            Vänsterpartiet menar att det är viktigt att stödja lokala initiativ
            i DRK där kvinnor organiserar sig för att stärka sina positioner.
            I Sveriges fortsatta utvecklingssamarbete måste insatserna mot
            mäns våld mot kvinnor och för ökad jämställdhet utgöra en central
            del. Detta bör riksdagen som sin mening ge regeringen till känna.
          </p>
        </div>
        <div xml:id="i-XwvSfRSjR7onohBoA6Wdta" type="motSignatures">
          <list xml:id="i-4pEpxdxTord21r9xKqb3Sh">
            <item xml:id="i-FHFZBHu5B5THbfSQoVEwr8" who="i-K3yJ7rruozYUK99nj91ffc">
              Hans Linde (v)
            </item>
            <item xml:id="i-P42MBg1NWpMqmeaso6KkBv" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-W7N6gUbrTEnkGy4KmUgpR3" who="i-548HUVvKe8n48M3pQmFeUC">
              Amineh Kakabaveh (v)
            </item>
            <item xml:id="i-VGaR23Wz5UqobGevKkTd2c" who="i-6MWLY5JdykMGLLUo96skfp">
              Lena Olsson (v)
            </item>
            <item xml:id="i-WwLLH3i33e3E9TLZZirE5H" who="i-991obiMTz36s9V7z3YpuZk">
              Gunilla Wahlén (v)
            </item>
            <item xml:id="i-26DU7DLN1eZ8ok13w5R9UW" who="i-2aZQBvMx8o6ihusfvExbt8">
              Alice Åström (v)
            </item>
          </list>
        </div>
      </div>
    </body>
  </text>
</TEI>
