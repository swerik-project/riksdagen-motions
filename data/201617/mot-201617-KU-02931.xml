<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-KU-02931">
  <teiHeader>
    <fileDesc>
      <titleStmt>
        <title>Kontrollmakten</title>
        <author corresp="i-KpRhBkZDGXygZqD2TRUHXv i-SY5yVeBgygNtac9cxE94T2">av Fredrik Eriksson och Jonas Millard (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2931 av Fredrik Eriksson och Jonas Millard (båda SD)</title>
          <idno type="rdwebb">H4022931</idno>
          <rs type="number">2931</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H4022931/text</ref>
          <ref type="dokument_url_html">http://data.riksdagen.se/dokument/H4022931</ref>
          <ref type="dokumentstatus_url_xml">http://data.riksdagen.se/dokumentstatus/H4022931</ref>
          <ref type="docx">http://data.riksdagen.se/fil/7DA93AB5-1719-4454-961E-0B1BA2EBB644</ref>
          <ref type="pdf">http://data.riksdagen.se/fil/D05D7946-637E-42DA-BA30-7DFF05245D57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KpRhBkZDGXygZqD2TRUHXv</idno>
            <name>Fredrik Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-DE3UtE1NQnhvUDKw92pz9H" type="signed"/>
        <correspContext corresp="i-DE3UtE1NQnhvUDKw92pz9H">
          <note type="signatory" corresp="i-KpRhBkZDGXygZqD2TRUHXv"/>
          <note type="signatory" corresp="i-SY5yVeBgygNtac9cxE94T2"/>
        </correspContext>
        <correspAction xml:id="i-CpfAFXmJfRqDZe9eJQbaVU" type="submitted">
          <date when="2016-10-05"/>
          <time when="14:28:54"/>
        </correspAction>
        <correspAction xml:id="i-29hE58G4baArDANKhn3HRK" type="reviewed">
          <date when="2016-10-05"/>
          <time when="19:08:41"/>
        </correspAction>
        <correspAction xml:id="i-jLN4epSqNVXCW8wKDEyCL" type="referred">
          <date when="2016-10-14"/>
        </correspAction>
        <correspAction xml:id="i-6eugk5ZAc3RErfPtfQqEUR" type="assigned">
          <date when="2018-04-18"/>
          <time when="17:20:07"/>
        </correspAction>
        <correspContext corresp="i-6eugk5ZAc3RErfPtfQqEUR">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-615cGTLrPrxGRi1wD8jt94" type="behandlas_i"/>
        <correspContext corresp="i-615cGTLrPrxGRi1wD8jt94">
          <ref type="uppgift">2017/18:KU36</ref>
          <ref type="ref_dok_id">H501KU36</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU36</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PZ7VMyg9555NgFk9PMjNgh" type="motHeader">
        <div xml:id="i-JP9NQmaEM9ximX2XduPPyB" type="motTitle">
          Motion till riksdagen 2016/17:2931 av Fredrik Eriksson och Jonas
          Millard (båda SD) Kontrollmakten
        </div>
      </div>
      <div xml:id="i-To6339Y7wmAfYU3MMGypk7" type="motBody">
        <div xml:id="i-DfgmLhZkKq542pgYbdLonY" type="motProposal" subtype="förslag">
          <head xml:id="i-Fe3P2bjrGKWsTZN73gcKMr">
            Förslag till riksdagsbeslut
          </head>
          <list xml:id="i-HoDGnwp1A5TajTGP6DZ6o8" style="ol">
            <item xml:id="i-63fVSqLayS6RGHocZbRNJd">
              Riksdagen ställer sig bakom det som anförs i motionen om att
              införa ett moderniserat ämbetsansvar, även för statsråd, och tillkännager
              detta för regeringen.
            </item>
            <item xml:id="i-VM84kwRb9K5c2t1nEcZNCY">
              Riksdagen ställer sig bakom det som anförs i motionen om att
              knyta KU, JO och domstolarna närmare varandra för att öka möjligheterna
              till ett effektivare ansvarsutkrävande än i dag, och detta tillkännager
              riksdagen för regeringen.
            </item>
            <item xml:id="i-MGXeryJfstCkeUWPQST1sw">
              Riksdagen ställer sig bakom det som anförs i motionen om att
              även f.d. statsråd ska vara skyldiga att vid vite infinna sig
              till KU:s utfrågning, och detta tillkännager riksdagen för regeringen.
            </item>
            <item xml:id="i-FimzUMcvHfx6dHbvkPEh7">
              Riksdagen ställer sig bakom det som anförs i motionen om att
              utreda hur ett ändamålsenligt abstrakt normprövningssystem kan
              bli en del i svensk rättsordning, och detta tillkännager riksdagen
              för regeringen.
            </item>
            <item xml:id="i-WGuFvWVijAnmxt5BdFsB9N">
              Riksdagen ställer sig bakom det som anförs i motionen om att
              utreda hur ansvar kan utkrävas av regeringen om den agerat genom
              ombud, som t.ex. en nationell samordnare eller en ombudsman, och
              detta tillkännager riksdagen för regeringen.
            </item>
          </list>
        </div>
        <div xml:id="i-SzmBbPihUsEBkEwDdMFrot" type="motContent">
          <head xml:id="i-FM3vu1pByozRFhpwMPDUyp" type="h1">
            Förord
          </head>
          <p xml:id="i-17ZKBcRBK6NiFbX7x7BNcb">
            Riksdagens arbete har på senare år förändrats i flera avseenden.
            Från att ha ägnat sig åt detaljstyrning på många områden jobbar
            man idag mer med att sätta ekonomiska, juridiska och politiska
            ramar, varefter det mesta av genomförandet delegeras till i första
            hand regeringen. För att säkerställa att denna delegation fungerar
            som den ska, det vill säga att regeringen håller sig inom de angivna
            ramarna och avsikterna, krävs emellertid att riksdagen och övriga
            berörda instanser har verkningsfulla medel för kontroll och ansvarsutkrävande.
            Här har en del steg tagits på vägen, inte minst vad gäller den
            ekonomiska uppföljningen genom riksdagens myndighet Riksrevisionen.
            Men när det kommer till att granska juridiken och politiken jobbar
            man vidare med i princip samma verktyg som tidigare, främst Lagrådet
            och konstitutionsutskottet, vars utlåtanden sällan förpliktar
            och vilkas roller varit förhållandevis oförändrade i modern tid.
            Även om KU har möjligheterna att utkräva ansvar med konkreta och
            kännbara konsekvenser, såsom misstroendeförklaring eller åtal
            hos Högsta domstolen, så används inte dessa i praktiken (senaste
            gången ett statsråd åtalades var år 1854). Möjligheterna att utkräva
            personligt ansvar minskade också i och med att ämbetsansvaret
            avskaffades år 1975. Det finns heller inget tvång att vare sig
            inställa sig eller tala sanning när konstitutionsutskottet kallar
            och i dagsläget ytterst få, om ens i realiteten några, rättssäkra
            sanktionsmöjligheter mot avgångna regeringsmedlemmar.
          </p>
          <head xml:id="i-17XwCnPEtm39E6zZVsixiD" type="h1">
            Granskning av statsråd
          </head>
          <p xml:id="i-Bik8BDtyvsJKo8himumyip">
            Sverigedemokraterna vill stärka riksdagens kontrollmakt på samtliga
            dessa, som vi menar, eftersatta områden. Vi vill också utöka möjligheterna
            att utkräva ansvar i de fall den som utövar eller har utövat delegerad
            makt inte håller sig till eller inom de angivna ramar och intentioner
            som meddelats av riksdagen eller på annat sätt åsidosatt vad som
            är rimligt att förvänta sig av någon i den aktuella tjänsteställningen.
            En första åtgärd är förstås att återinföra ett moderniserat och
            effektivt ämbetsansvar. Givetvis med sedvanlig preskriptionstid
            så att även exempelvis avgångna statsråd kan hållas ansvariga
            för uppenbar oskicklighet i sin tidigare ämbetsutövning, vad gäller
            till exempel bristfällig beredning av regeringsärenden. Uppdraget
            som statsråd är ingenting man bör vare sig få eller ta för lång
            och trogen tjänst, utan accepterar man att ikläda sig denna roll,
            med tillhörande ytterst väl tilltagna ekonomiska ersättning, så
            ska det vara för att man besitter sådan kompetens på området att
            man också är beredd att påta sig visst ansvar, eller risk, för
            resultaten.
          </p>
          <p xml:id="i-JtZBTp9YfS9Agg4MyUgXwV">
            För ovanstående ändamål vill Sverigedemokraterna knyta konstitutionsutskottet
            närmare domstolsväsendet och ge utskottet fler verktyg att, biträtt
            av Justitieombudsmannen (JO), verka genom rättsvårdande instanser.
            Domstolen skulle då förstås kunna pröva och utdöma påföljd för
            brott mot ämbetsansvaret, utöver vad som redan är möjligt för
            andra grova åsidosättanden av tjänsteplikten och i likhet med
            det JO redan idag kan få prövat hos Statens ansvarsnämnd vad avser
            särskilt högt uppsatta tjänstemän. På begäran av KU, eventuellt
            via JO, kan domstolen också förelägga även före detta regeringsmedlemmar
            vid vite att inställa sig när konstitutionsutskottet kallar till
            utfrågning som ett led i sin granskning. Möjlighet torde då också
            finnas för utskottet att belägga berörda personer med sanningsplikt
            på motsvarande sätt som redan kan göras med tystnadsplikt, varifrån
            domstolen får bedöma och avgöra eventuella avsteg ifall misstanke
            härom skulle uppstå. På så sätt kan rättssäkerheten säkerställas
            utan att själva utskottets karaktär för den sakens skull förändras
            till att bli mer domstolsliknande, samtidigt som deltagandet i
            processen inte längre överlåts åt den granskades godtycke.
          </p>
          <p xml:id="i-WLLLVrDoYKKmybCXcCJkXE">
            En annan positiv effekt av att skärpa upp de möjliga konsekvenserna
            av en KU-granskning skulle vidare kunna bli att den utveckling
            vissa tycker sig se, nämligen att en del riksdagsledamöter alltmer
            verkar använda sig av KU-anmälningar för politiska nålstick, kan
            vändas. Så länge ådragen kritik mest är allmänt klandervärt för
            berört statsråd och regeringen, men utan någon egentlig risk för
            åtal eller dylikt, behöver man som anmälare inte heller känna
            något större ansvar för eventuella följder av sin anmälan. Skulle
            det emellertid föreligga en verklig och betydande risk för den
            som anmäls blir också ansvaret för den som anmäler mer påtagligt.
            Härigenom skulle förmodligen såväl digniteten på inlämnade anmälningar
            som KU:s anseende i stort öka.
          </p>
          <head xml:id="i-PeacDWLBjsiqNrALbnZ5Nr" type="h1">
            Abstrakt normprövning
          </head>
          <p xml:id="i-PbkU8kvoJ1NbKhYT9qjZMW">
            Ibland inträffar det att riksdagen har fattat olika lagar och
            beslut som av någon anledning efter att tag visar sig vara motstridiga
            i något avseende eller på annat sätt svårhanterliga i den praktiska
            rättstillämpningen. Detta trots den omfattande granskning som
            genomförs av bland annat Lagrådet innan en lag klubbas igenom
            i riksdagen. Men om en domstol eller myndighet därefter finner
            att en lag eller dylikt strider mot någon annan lag eller grundlag
            får domstolen och/eller myndigheten inte tillämpa den aktuella
            bestämmelsen. Detta kallas för konkret normprövning och ogiltigförklarandet
            gäller formellt endast för det enskilda fallet eller målet. Så
            även om vi tycker att den nuvarande normprövningen är bra för
            specifika ärenden vill vi utöka den så att en domstol också kan
            granska befintliga lagar och liknande om man bedömer att samhällsutvecklingen
            fortskridit på ett sådant sätt att av riksdagen tidigare fattade
            beslut inte längre kan tillämpas så som ursprungligen var avsett.
            Det handlar alltså om att också införa en abstrakt normprövning.
            Dock bör denna vara begränsad till att i så fall ske på domstolens
            eget initiativ, alternativt av någon för ändamålet särskilt utsedd
            myndighet. Möjligen skulle en sådan myndighet, t ex JO, då också
            kunna agera på sådana anmälningar från allmänheten som den bedömer
            lämpliga men i övrigt bör inte enskilda kunna väcka talan enkom
            för att få en viss bestämmelses lagenlighet prövad, med mindre
            än att saken som idag hör till ett specifikt ärende och då redan
            kan hanteras inom ramen för till exempel den kommunala besvärsrätten.
            I kombination med befintliga möjligheter till hänskjutning från
            tingsrätt till Högsta domstolen i vissa civilrättsliga mål samt
            det tillkännagivande Sverigedemokraterna ställt sig bakom om möjlighet
            att erhålla skadestånd för det fall en offentlig aktör bryter
            mot regeringsformen torde härigenom såväl det allmännas som enskildas
            intressen vara tillbörligt tillvaratagna. Det är emellertid väsentligt
            för demokratin att en domstol, med ett fåtal tjänstemän, aldrig
            får upphäva de folkvaldas regler och beslut helt och hållet. Förslagsvis
            blir istället resultatet av en abstrakt normprövning först och
            främst prejudicerande för undertillhörande instansers fortsätta
            rättstillämpning, intill dess riksdagen med anledning av detta
            förhoppningsvis återkommer med nya beslut som är mer samstämmiga
            och ändamålsenliga. Dessa får förstås i sin tur sedan också underkastas
            motsvarande prövning, med ett då förmodat mer gynnsamt resultat.
            Tillsammans med Lagrådets arbete och befintliga möjligheter att
            värna särskilt angelägna rättsprinciper inom ramen för det grundlagsskyddade
            området torde denna abstrakta normprövning i efterhand dessutom
            komplettera och bidra till en större motståndskraft mot populistiska
            dagsländor inom politiken.
          </p>
          <head xml:id="i-WDb622cgie95o6QddhEAzJ" type="h1">
            Val av forum
          </head>
          <p xml:id="i-mMuTNmvXPKvpagkEaFwFn">
            Vi vill utreda om allt detta, inklusive utdömande av straffrättsliga
            påföljder för till exempel uppenbart oskickligt ämbetsutövande,
            bör samlas i en särskild nyinrättad författningsdomstol alternativt
            hos någon eller några redan befintliga aktörer. Med tanke på att
            en nyinrättad författningsdomstol förmodligen ändå skulle rekrytera
            merparten av sin kompetens från Högsta domstolen och Högsta förvaltningsdomstolen
            skulle ett möjligt alternativ kunna vara att istället arbeta vidare
            med de instanser som redan finns och utöka dessas befogenheter.
            Exempelvis kan Lagrådet beredas möjlighet att ombesörja den abstrakta
            normprövningen i efterhand alternativt skulle samtliga nu aktuella
            ansvarsområden kunna läggas över på Högsta domstolen, delvis enligt
            österrikisk förlaga, varvid denna får organisera sig och samråda
            med den kompletterande expertis från till exempel Högsta förvaltningsdomstolen
            som den bedömer nödvändig för att kunna fullgöra sina uppdrag
            på ett fullödigt sätt. Skulle å andra sidan utredningen komma
            fram till att instiftandet av en ny domstol vore att föredra bör
            övervägas om inte denna i så fall också ska ta över befintlig
            verksamhet från Högsta domstolen, Högsta förvaltningsdomstolen
            och Lagrådet, så att allt kan samlas där på ungefär motsvarande
            sätt som för ”United States Supreme Court”.
          </p>
          <p xml:id="i-7vwuMt6Kv4RMguM3dcHh17">
            Oaktat form bör valt forum även ha till uppgift att pröva huruvida
            anhängiggjorda påbud och dekret från EU är förenliga med svensk
            grundlag, på motsvarande sätt som EU-domstolen anser sig ha tolkningsföreträde
            över svensk grundlag.
          </p>
          <p xml:id="i-8hrjLvfDbMbJ8KGqS2sJ9p">
            Men målet är alltså inte att införa en renodlad författningsdomstol,
            där alla författningar eller beslut från alla myndigheter ska
            kunna överprövas. Som tidigare nämnts så regleras redan många
            sådana frågor i lag, genom till exempel den konkreta normprövning
            som företas inom den kommunala besvärsrätten, och vi ser det som
            sagt inte heller önskvärt att tjänstemän skall kunna upphäva folkvaldas
            beslut. Däremot skulle vi se det som en fördel om ett offentligt
            organ, vilket en utredning får fastslå vilket det blir, kunde
            ha till uppgift att ständigt vaka över lagarna och förekomma eventuellt
            föreliggande brister.
          </p>
          <head xml:id="i-59u9t1SR7jfrREFqRuYdEZ" type="h1">
            Tjänstemän med förordnande från regeringen
          </head>
          <p xml:id="i-KxJgXQBwHsZnoeoNFXD94W">
            Ytterligare en angelägen utredning som skulle behöva tillsättas
            i sammanhanget, förslagsvis i form av en parlamentariskt sammansatt
            kommitté, berör visst ansvarsutkrävande gentemot regeringen för
            det arbete särskilt utsedda s.k. nationella samordnare bedriver
            på regeringens uppdrag. Detta då dagens regelverk endast medger
            att en regering, alternativt ännu värre ett enskilt statsråd,
            som misstänks äventyra kommunernas och myndigheternas grundlagsskyddade
            självständighet kan KU-anmälas samt underställas en misstroendevotering.
            Denna kontrollmakt med påföljande sanktionsmöjligheter innehas
            då alltså av riksdagen. Men vad händer om och när motsvarande
            istället sker genom en av regeringen tillsatt samordnare med ett
            ”pådrivande” uppdrag från regeringen, varvid denne går in och
            gör i princip samma sak för att förverkliga regeringens ambitioner?
            Då en tjänsteman inte kan KU-anmälas eller röstas bort i riksdagen
            övergår helt plötsligt ansvarsutkrävandet till regeringen, som
            alltså var den som egentligen ville få den aktuella åtgärden utförd.
            Här uppstår förstås en uppenbar intressekonflikt och ett osäkert
            rättsläge, vilket måste utredas och klargöras.
          </p>
          <p xml:id="i-XzAzxhgjDXmrShiPi9TgFu">
            Utan att föregripa en sådan utredning alltför mycket skulle en
            framkomlig väg kunna vara att göra det statsråd som utsett samordnaren
            direkt ansvarig för dennes agerande. Med en potentiell risk att
            själv kunna drabbas av KU-anmälningar och/eller misstroendevotum
            finns en klar ansvarskedja och tydliga incitament att hålla respektive
            samordnare under uppsikt och i strama tyglar. Vid ett avsättande
            eller avgång av statsråd skulle också av denne utsedda samordnares
            förordnanden automatiskt upphöra inom förslagsvis tre månader.
            Förordnanden som sträcker sig över regeringsombildningar alternativt
            -skiften förutsätter då att ett nytt statsråd under denna tid
            skriftligen övertar ansvaret för av tidigare statsråd utsedda
            samordnare, för att dessa ska vara fortsatt giltiga. Först efter
            uppenbart trots, där även nya statsråd fortsätter ta på sig ansvaret
            för uttalat oönskade samordnares förordnanden, kan det vara proportionerligt
            att riksdagen som idag måste avsätta hela regeringen, med påföljande
            ny talmansrunda och eventuellt extra val, för att säkerställa
            en rimlig möjlighet att kunna avpollettera olämpliga samordnande.
            En sådan utredning bör även ha som uppgift att utreda om det straffrättsliga
            och allmänna ansvaret för högre myndighetschefer och generaldirektörer
            bör skärpas. Sådana frågor kan vara om beslut som fattats av till
            exempel en generaldirektör varit så skadliga för det allmänna
            att rättsvårdande myndigheter skall ha lättare att ingripa straffrättsligt
            mot en sådan person. Andra viktiga överväganden torde vara lämpligheten
            i att myndighetschefer uttalar sig på sociala medier och liknande
            förhållanden.
          </p>
        </div>
        <div xml:id="i-SMKmydqT9p5aLuybFAuE3j" type="signatureBlock">
          <list xml:id="i-RfRBKpWvTnWoPuG74VvyFq">
            <item xml:id="i-V4VtWwjdStUMwdCkMeiQVj" type="signature">
              Fredrik Eriksson (SD)
            </item>
            <item xml:id="i-Xgv3m2aaKUg2YDzoJVaaBn" type="signature">
              Jonas Millard (SD)
            </item>
          </list>
        </div>
      </div>
    </body>
  </text>
</TEI>
