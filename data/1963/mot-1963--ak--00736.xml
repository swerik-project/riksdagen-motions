<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00736">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__736/mot_1963__ak__736-001.pdf"/>
      <fw xml:id="i-3YVQ3VkDhT956hKDEofu9j">
        Motioner i Andra kammaren, nr 736 år 1963 9
      </fw>
      <div xml:id="i-3GNXL3yFUqdANerdVq4Rdv" type="motHeader">
        <div xml:id="i-AwhBesEeduUQ8ipzAUbQr2" type="motTitle"/>
        <div xml:id="i-ENTWuoFGbhjaHAAmhKCSzw" type="motSubmissionInfo"/>
      </div>
      <div xml:id="i-GqHHVn2VgapTUMtyZFJsTu" type="motBody">
        <div xml:id="i-KVmcn24tHxLnjhq8CMfCjm">
          <p xml:id="i-8FjVRryMZg3ufhfso6eu3M">
            Nr 736
          </p>
          <p xml:id="i-Qjx4fyRLLbuYqrKdqJuyTs">
            Av herrar Wahrendorff och Börjesson i Falköping, i anledning
            av Kungl. Maj:ts proposition nr 52, med förslag till lag om änd-
            ring i utsökningslagen, m. m.
          </p>
          <p xml:id="i-PCHNcHwf232j9VYRasfFAZ">
            I proposition nr 52 angående vissa ändringar i utsökningslagen,
            m.m., behand- las bl.a. vissa spörsmål rörande utmätning av annan
            tillhörig egendom som finns i gäldenärens bo. Den grundläggande
            principen är givetvis att sådan egendom inte skall utmätas. I
            sådana fall då det inte kan styrkas att egendomen rätteligen till-
            kommer annan föreligger inte hinder för utmätning. Ägaren kan
            dock, om han bjuder sannolika skäl för sin rätt, hänvisas att
            inom en månad väcka talan mot gäldenären och borgenären. Detta
            stadgande ingår både i nuvarande lag och i det framlagda förslaget.
            I förslaget finns dock en nyhet, nämligen att utmät- ningsmannen
            äger föranstalta om rättelse, därest tredje man inom två veckor
            styrker sin rätt till utmätt egendom. Detta nya stadgande innebär
            en betydande förbättring ur tredje mans synpunkt och måste hälsas
            med tillfredsställelse. En olägenhet för tredje man som finns
            i nu gällande ordning vidlåder emel- lertid också det framlagda
            förslaget. De rent praktiska möjligheterna för tredje man att
            bevaka sin rätt på ovannämnda sätt har inte uppmärksammats i till-
            räcklig grad. Till följd härav kan den nämnda förbättringen i
            åtskilliga fall inte tillämpas på sätt som avsetts. De vanligaste
            exemplen härpå torde finnas på avbetalningsköpens område. Egendom
            som förvärvats genom avbetalningsköp, som inte gäldats, kan undantagas
            från utmätning endast om det vid förrätt- ningen styrkes att tredje
            man har rätt till egendomen i fråga. Man torde utgå från att köparen-gäldenären
            genom att förete avbetalningskontrakt e. d. skall styrka tredje
            mans rätt. I många utmätningsfall har dock gäldenären så dålig
            reda i räkenskaper och handlingar att han helt enkelt inte kan
            styrka de fak- tiska omständigheterna. Om inte tredje man då får
            kännedom om att utmätning ägt rum, har han givetvis ingen möjlighet
            att bevaka sin rätt. Med den omfatt- ning och geografiska utbredning
            som avbetalningshandeln har måste dock tredje mans möjligheter
            att få kännedom om utmätning anses alltför små. De nuvarande olägenheterna
            skulle kunna undvikas om utmätningsmannen underrättade sådana
            personer som på grund av vad som framkommit kan an- tagas ha någon
            rätt i den utmätta egendomen. Ett sådant förfarande torde till-
            lämpas i viss utsträckning, och vissa stadganden härom finns vad
            gäller fast egendom. Beträffande lös egendom saknas sådant stadgande,
            och underrättelse- förfarandet tillämpas ingalunda regelmässigt.
            En uttrycklig föreskrift om att utmätningsmannen skall underrätta
            tredje man, som kan antagas ha rätt i den
          </p>
          <pb facs="riksdagen-motions-pdf/data/1963/mot_1963__ak__736/mot_1963__ak__736-002.pdf"/>
          <fw xml:id="i-AeGsjpmmQA2fK9axPbWZAG">
            10 Motioner i Andra kammaren, nr 736 år 1963
          </fw>
          <p xml:id="i-SYi7gWuXCoNYA46bszsMTa">
            utmätta egendomen, skulle därför innebära en betydande förbättring.
            Ett sådant stadgande kan givetvis ingå direkt i lagen och bör
            kunna övervägas vid den slutliga utformningen, som kommer att
            följa efter den pågående översynen av utsökningslagstiftningen.
            F. n. synes det dock lämpligast att låta stadgandet ingå i de
            tillämpningsföreskrifter som Kungl. Maj:t har att utfärda. Vi
            föreslår att riksdagen hos Kungl. Maj:t anhåller härom. Med hänvisning
            till det ovan anförda hemställes, att riksdagen vid sin behandling
            av proposition nr 52 i skri- velse till Kungl. Maj:t måtte anhålla,
            att i tillämpningsföre- skrifter enligt 12 8 utsökningslagen måtte
            intagas stadgande av innebörden att utmätningsmannen, därest det
            vid förrättningen eller eljest framkommer skäl för antagandet
            att tredje man har sådan rätt till utmätt egendom som avses i
            69 8 utsöknings- lagen, skyndsamt skall underrätta berörda tredje
            man om att utmätningen ägt rum.
          </p>
          <p xml:id="i-P1u3fwDZ9YH5yFRcnhs88e" type="date">
            Stockholm den 19 mars 1963
          </p>
          <div xml:id="i-9VUiFNTHUZzLDMbCDsvHey" type="signatureBlock">
            <p who="unknown" type="signature">
              Harry Wahrendorff Bengt Börjesson i Falköping
            </p>
          </div>
        </div>
      </div>
    </body>
  </text>
</TEI>
