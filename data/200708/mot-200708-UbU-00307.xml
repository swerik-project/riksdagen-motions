<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00307">
  <teiHeader>
    <fileDesc>
      <titleStmt>
        <title>Skolavslutningar i kyrkan och värdegrundsarbetet</title>
        <author corresp="i-Ybw8JnrmHGCsqpipBke8a7">av Mikael Oscarsson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skolavslutningar i kyrkan och värdegrundsarbetet</title>
          <idno type="rdwebb">GV02Ub307</idno>
          <rs type="number">Ub307</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub307/text</ref>
          <ref type="dokument_url_html">http://data.riksdagen.se/dokument/GV02Ub307</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub307</ref>
          <ref type="doc">http://data.riksdagen.se/fil/7183E774-69C6-4C3F-999B-FF51C59D746B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VS82Aw9Qay4G4PmNbD5cc3" type="signed"/>
        <correspContext corresp="i-VS82Aw9Qay4G4PmNbD5cc3">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-XV2J3wuW5QT8UWzSc14ZN8" type="referral">
          <date when="2007-10-16"/>
        </correspAction>
        <correspAction xml:id="i-WoaBEqdEtFkaJFU3NT6kLM" type="dismissal">
          <date when="2007-10-16"/>
        </correspAction>
        <correspAction xml:id="i-EghSJja4vsBLqC1av4mh8o" type="numbering">
          <date when="2007-10-04"/>
        </correspAction>
        <correspAction xml:id="i-V46i24FmqoJ4F74Wv1pvEx" type="submission">
          <date when="2007-10-03"/>
        </correspAction>
        <correspAction xml:id="i-Gadd4vGFBisRMLKosSyzZV" type="transfer">
          <date when="2007-10-03"/>
        </correspAction>
        <correspAction xml:id="i-UnajU8pxMy89DYh3Xit8g7" type="assigned"/>
        <correspContext corresp="i-UnajU8pxMy89DYh3Xit8g7">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-4Xhe9LFj5nDRQtpXxxL7dp">
            Förslag till riksdagsbeslut
          </head>
          <p xml:id="i-RXbcKEMvRNsZmo6hToPxmU">
            Riksdagen tillkännager för regeringen som sin mening vad som
            anförs i motionen om att en kyrkolokal ska kunna användas för
            skolavslutningar.
          </p>
        </div>
        <div type="motContent">
          <head xml:id="i-TRJ4XUCDnwyTMjx6hFKsP" type="h1">
            Motivering
          </head>
          <p xml:id="i-EEN7g8L5W7GJaU5Eg3CVyw">
            Enligt Lpo94, Läroplan för det obligatoriska skolväsendet , ska
            skolan förmedla och hos eleverna förankra de grundläggande värden
            vårt samhälle vilar på. Detta ska ske i överensstämmelse med den
            etik som förvaltats av kristen tradition och västerländsk humanism
            med målet att fostra barn och unga till rättskänsla, generositet,
            tolerans och ansvarstagande. Undervisningen i skolan ska samtidigt
            vara icke-konfessionell.
          </p>
          <p xml:id="i-HY3X1PsgGkTiQCuhuGj1PC">
            Under senare år har en debatt om skolavslutningar i kyrkliga
            lokaler förts i Sverige. Bakgrunden var att lagen (2006:67) om
            förbud mot diskriminering och annan kränkande behandling av barn
            och elever trädde i kraft den 1 april 2006. I samband med den
            sommarens skolavslutningar påstod Diskrimineringsombudsmannen
            (DO) att det fanns en mängd klagomål mot att skol­avslutningar
            hade hållits i kyrkliga lokaler. I ett utspel skrämde DO upp skol­ledare,
            elever och lärare, och några skolor vågade inte genomföra den
            traditionsenliga avslutningen i kyrkan.
          </p>
          <p xml:id="i-DmVPDcF48qbY9bFmHuTGE">
            När medierna började gräva i DO:s brevskörd fann man dock inte
            en enda anmälan under de gångna två åren. Däremot fanns det en
            anmälan som kom in efter att DO hade gått ut i medierna. DO påstod
            då istället att alla klagomål hade kommit via telefon och personliga
            möten. Senare ökade brevströmmen till tre anmälningar, men också
            sex klagomål mot DO:s agerande. De tre anmälningarna gällde ett
            fall där elever sjungit Den blomstertid nu kommer, ett där en
            präst hade deltagit i en avslutning som hållits i en skola och
            ett tredje fall där en präst deltagit i en avslutning som hållits
            i en kyrka. För var och en av de tre eleverna som hade upplevt
            sig kränkta fanns bortemot 500 000 elever som inte hade känt sig
            kränkta.
          </p>
          <p xml:id="i-TakUomcdMGFQK7Rxc1qFLd">
            Agerandet vid vissa av de skolor som ställde in kyrkoavslutningarna
            kan ha brutit mot andra bestämmelser i skolförfattningarna, när
            skolledaren gick emot elevernas demokratiska inflytande. Läroplanen
            säger nämligen att eleverna ska få delta i utformningen av undervisningen:
            De demokratiska principerna att kunna påverka, ta ansvar och vara
            delaktig skall omfatta alla elever. Elevernas kunskapsmässiga
            och sociala utveckling förutsätter att de tar ett allt större
            ansvar för det egna arbetet och för skolmiljön, samt att de får
            ett reellt inflytande på utbildningens utformning. Enligt skollagen
            åligger det alla som arbetar i skolan att verka för demokratiska
            arbetsformer. Vid några av skolorna vädjande ett stort antal elever
            förgäves om att skolavslutningen traditionsenligt skulle hållas
            i kyrkan.
          </p>
          <p xml:id="i-SJjgXTCVexrGgQyLV4Dz9V">
            Efter sitt utspel valde DO ändå till slut att inte gå vidare
            med de tre anmälningar som hade gjorts. Det bestående intrycket
            av DO:s handlande blev dock att skolavslutningar i kyrkan är diskriminerande,
            att psalmer är kränkande och att prästens tal om de värderingar
            som ligger till grund för hela vårt samhälle är skadligt.
          </p>
          <p xml:id="i-86pnCYPosiaSoRXBfavLZg">
            Ett bekymmer med det handlande som tvingades fram i flera skolor
            är att de därigenom gestaltade att det är acceptabelt att inte
            vilja ha kontakt med någon annan religion än den egna. Detta är
            inte att förankra tolerans och generositet hos eleverna.
          </p>
          <p xml:id="i-L1q3WJDQ8YodpMnRJu2A8M">
            Det måste också sägas att även om undervisningen ska vara icke-kon­fessionell,
            innebär det inte att hela utbildningen ska vara utan konfessionella
            inslag. Detta skulle i så fall innebära att alla studiebesök i
            religiösa miljöer skulle utgöra lagbrott, och att besök av till
            exempel en pastor och en imam som förklarar sin tro inom religionsämnet
            måste förbjudas.
          </p>
          <p xml:id="i-MaZhmVyBV1FeLZ8AsqqmAG">
            Till detta kommer att kristendomen är den enskilt viktigaste
            delen av Sveriges kulturella arv och för att förstå landets kultur,
            historia, litteratur, människosyn och rättsuppfattning måste barnen
            och eleverna förstå kristendomen. Att hålla skolavslutningen i
            en kyrka kan därför erbjuda en viktig kontaktyta där barn och
            elever kan lära känna detta kulturarv och bättre förstå hur kristna
            lever och tänker, såväl idag som under de gångna tusen åren i
            Sverige. Att helt förneka och osynliggöra detta ojämförbart viktigaste
            bidrag till det svenska samhället vore att i skolan närma sig
            historieförfalskning.
          </p>
          <p xml:id="i-BHqBAJUcPJt66g2P1YuHzx">
            I Sverige tycks det vidare finnas en utbredd uppfattning att
            en ateistisk eller sekulär humanistisk livshållning skulle vara
            neutral, men såväl ateism och naturalism som agnosticism och humanism
            är specifika ställningstaganden i existentiella frågor. Inte heller
            västerländsk humanism kan därför betraktas som oproblematisk i
            förhållande till de avslutningar som hålls inför varje jul- och
            sommarledighet i svenska grundskolor. Det är inte heller för att
            de båda begreppen utgör synonymer som de ställs bredvid varandra
            i läroplanen, utan för att markera att det är dessa emellanåt
            ganska motstridiga livshållningar som mest har bidragit till att
            forma vårt svenska samhälle av idag. Redan här finner vi en berikande
            mångfald i skolans värdegrundsarbete. Trots olika utgångspunkter
            kommer den kristna och den humanistiska livshållningen fram till
            samma etiska hållning, med de värden som lyfts fram i läroplanen:
            människolivets okränkbarhet, individens frihet och integritet,
            alla människors lika värde, jämställdhet mellan kvinnor och män
            samt solidaritet med svaga och utsatta.
          </p>
          <p xml:id="i-QaN87CDqEyZc3iwHe27k5s">
            Skolverket har efter DO:s agerande gjort bedömningen att det
            är försvarligt att hålla en skolavslutning i kyrkliga lokaler,
            om avslutningen utformas så att tonvikten ligger på traditioner,
            högtidlighet och den gemensamma samvaron. Däremot får det enligt
            Skolverket inte förekomma religiösa inslag, såsom predikan, bön,
            välsignelse och psalmer. En stor fara i denna bedömning är emellertid
            att Skolverket därmed omformar den kristna traditionen utifrån
            en humanistisk hållning. Enligt Skolverkets logik skulle det också
            bli ett lagbrott att i skolan uppmärksamma de stora kristna helgerna,
            som sammanfaller med flera av skolans lov. Samtidigt ska naturligtvis
            aldrig ett barn eller en elev tvingas delta i ett personligt religiöst
            inslag, såsom meditation eller bön.
          </p>
          <p xml:id="i-DnexXgd3sBbrbrSPHtqYYb">
            Regeringen har genom skolminister Jan Björklund pekat på att
            två bärande principer för den svenska skolan tenderar att ställas
            mot varandra i denna fråga: värnandet av vårt gemensamma kulturarv
            å den ena sidan och förbudet mot konfessionella inslag i utbildningen
            å den andra sidan. Han konstaterar också att det inte finns några
            hinder i skolförfattningarna att en skola förlägger en skolavslutning
            eller något annat evenemang till en byggnad för religiös verksamhet.
            En skolavslutning ska kunna äga rum i en kyrkobyggnad, säger skolministern,
            och alla föräldrar ska med samma förtroende kunna skicka sina
            barn till skolan förvissade om att de inte blir ensidigt påverkade
            till förmån för den ena eller andra åskådningen.
          </p>
          <p xml:id="i-2JzmemZkdR9ynmL5A5Qavs">
            Frågorna om hur Sverige och svenska traditioner ska förhålla
            sig till det nya mångetniska Sverige är viktiga, och utgör som
            skolministern pekar på en viktig bärande princip för den svenska
            skolan. Trots att Sverige är ett ganska tolerant samhälle finns
            fortfarande mycket kvar att göra, och inte minst gäller detta
            i skolans värld. Lösningen kan dock knappast vara att förbjuda
            skol­avslutning i kyrkan, såsom regeringen påpekar. Att den etik
            som förvaltats av kristen tradition ska utgöra ett av benen i
            skolans värdegrundsarbete, borde också tala för att skolan såg
            skolavslutningarna i kyrkans lokaler som ett viktigt bidrag till
            att skapa en icke-diskriminerande skola.
          </p>
          <p xml:id="i-XK1eMbVH8adhYzt2phx2rk">
            Regeringen har också genom skolminister Jan Björklund betonat
            att det inte är en framkomlig väg att, i strävan efter ökad tolerans,
            frångå våra egna kulturella traditioner. Om effekten av att vi
            tar emot nya svenskar till vårt land skulle bli att andra svenskar
            känner sig tvingade att utplåna egna traditioner kommer det att
            leda till ökad främlingsfientlighet, enligt skolministern. DO
            kan genom sitt agerande ha spelat rasister i händerna, vilket
            är allvarligt. Sverige måste tvärtom, enligt skolministern, kunna
            vara tolerant mot nya människor som kommer hit samtidigt som vårt
            kulturella arv vårdas.
          </p>
          <p xml:id="i-SMDkiXhD8yxsyNzoCWn4Jh">
            Det är viktigt att barn i den svenska skolan får lära sig Sveriges
            månghundraåriga traditioner för att förstå den tid vi lever i,
            samtidigt som vi bejakar det nya som växer fram. Den som inte
            är trygg i sin egen identitet har svårt att respektera andras
            kulturer. Ett mångetniskt samhälle måste innebära respekt för
            olikheter och olika religioner. Det måste också inkludera vårt
            lands traditioner som vuxit fram under de senaste tusen åren.
            Att en myndighet tvingar majoriteten av befolkningen i ett land
            att glömma sina egna traditioner och kommendera fram nya är befängt.
            Den som inte förstår sina egna rötter kan inte heller förstå andras
            behov av sina rötter.
          </p>
          <p xml:id="i-MpEJeqqDMXcmZ4tLDq8qNQ">
            För att undvika att skolledare känner rädsla inför att begå lagbrott,
            är det viktigt att riksdagen markerar att det ligger på skolornas
            ansvar att själva, i samråd med föräldrarna, avgöra var skolavslutningarna
            ska firas, men att detta också bör ske på ett sådant sätt att
            det gestaltar och hos eleverna förankrar den etik som förvaltats
            av kristen tradition och västerländsk humanism. Det får inte uppfattas
            som ett problem att skolavslutningar hålls i en kyrklig lokal,
            och det måste anses vara mer än försvarbart. Det är fullt acceptabelt,
            vilket också bör framgå i skolförfattningarna. Detta bör ges regeringen
            till känna.
          </p>
        </div>
        <div type="motSignatures">
          <list>
            <item xml:id="i-2yvZEon3GR367MxLNJp1W7" who="i-Ybw8JnrmHGCsqpipBke8a7">
              Mikael Oscarsson (kd)
            </item>
          </list>
        </div>
      </div>
    </body>
  </text>
</TEI>
