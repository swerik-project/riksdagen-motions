<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198586-kru-00204">
  <teiHeader>
    <fileDesc>
      <titleStmt>
        <title>Statens stöd till fonogramproduktionen</title>
        <author corresp="i-GTDxf4NudVQ4es4EhotQR1">Sten Svensson (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statens stöd till fonogramproduktionen</title>
          <idno type="rdwebb">G902kr204</idno>
          <rs type="number">kr204</rs>
          <orgName type="comitteeAbbreviation">kru</orgName>
          <ref type="dokument_url_text">http://data.riksdagen.se/dokument/G902kr204/text</ref>
          <ref type="dokument_url_html">http://data.riksdagen.se/dokument/G902kr204</ref>
          <ref type="dokumentstatus_url_xml">http://data.riksdagen.se/dokumentstatus/G902kr204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>Sten Svensson</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MkwJYdPxfzc2gMk1gGog74" type="signed"/>
        <correspContext corresp="i-MkwJYdPxfzc2gMk1gGog74">
          <note type="signatory" corresp="i-GTDxf4NudVQ4es4EhotQR1"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198586/mot_198586_kr_204/mot_198586_kr_204-001.pdf"/>
      <div xml:id="i-GrnzoS43QkAhAeukatQJXu" type="motHeader">
        <div xml:id="i-aobhWawEjRoqgBnctMzWL" type="motTitle"/>
        <div xml:id="i-2jcLgUCkwP4NYfWBDqUYaw" type="motSubmissionInfo"/>
      </div>
      <div xml:id="i-DVcFupwtbPUYeujXJTQ4VP" type="motBody">
        <div xml:id="i-M1GpmYSPH972u8Kh233VJB">
          <p xml:id="i-NBuZqz2GGEJ1gYp4kKfAFw">
            Motion till riksdagen 1985/86:Kr204
          </p>
          <p xml:id="i-3GRzSo5maxyGcL2qWYpaC1">
            Sten Svensson (m) Statens stöd till fonogramproduktionen
          </p>
          <p xml:id="i-LjMhDncBMaBjMCnP1dtS4X">
            Fonogram är av stor betydelse för spridning av konsertmusik till
            olika lyssnargrupper. Alldeles särskilt gäller det naturligtvis
            människor som av geografiska eller andra skäl har små möjligheter
            att uppleva levande musik. Under senare år har en mycket glädjande
            ökning av antalet utgivna fonogram ägt rum. Detta beror främst
            på att marknaden berikats med ett antal ambitiösa enmansbolag
            som närmast på ideell basis årligen producerar ett stort antal
            inspelningar av främst kammarmusik. Exempel på sådana framgångsrika
            företag är BIS, Bluebell of Sweden, Opus 3 och Proprius. Härigenom
            har en ny väg mellan artister och lyssnare öppnats — en väg som
            tidigare var förbehållen ett fåtal svenska artister. En svensk
            antologiserie, Musica Svecia, har initierats av Musikaliska Akademin.
            Denna utgivning har redan påbörjats och beräknas omfatta inalles
            200 fonogram. Tekniken förbättras. Digitalteknik utnyttjas i allt
            större utsträckning i kombination med direktmatriserad pressning.
            Ett nytt fonogram — kompakt- skivan (Compact-Disc) har introducerats
            på marknaden, vars genombrott är särskilt påtaglig i England.
            Utgivningar av symfonisk musik var tidigare nästan helt förbehållna
            Rikskonserters Caprice. Detta berodde främst på att inspelningar
            med de stora svenska orkestrarna var så kostsamma att betydande
            subventioner krävdes. Numera har förhållandena i ett väsentligt
            avseende förändrats — Svenska musikerförbundet har för Göteborgs
            symfoniker accepterat royalty- ersättning för det stora projekt
            som syftar till att bolaget BIS spelar in Sibelius samtliga orkesterverk.
            Denna utveckling har hälsats med stor tillfredsställelse av de
            svenska fonogramproducenterna. Nyligen har samma orkester i en
            utgåva från Deutsche Grammophon (DG) givit ut Franz Berwalds samtliga
            symfonier, som väckt internationellt uppseende. Det torde vara
            en tidsfråga innan möjligheten att göra inspelningar på royalty-basis
            öppnas även för övriga bolag och symfoniorkestrar. Sker inte detta
            har de avtalsslutande parterna Teatrarnas riksförbund och Svenska
            musikerförbundet i kollektivavtal skapat en närmast illojal konkurrenssitua-
            tion mellan Göteborgsorkestern å ena sidan och landets övriga
            orkestrar å andra sidan. Att skapa en sådan situation torde strida
            mot grundläggande principer på den svenska arbetsmarknaden. Det
            finns därför all anledning att vänta sig att de fasta grammofonersättningarna
            som hittills försvårat inspelning av seriös musik med svenska
            symfoniorkestrar kommer att ersättas av royalty-ersättningar.
            I och med detta öppnas vägen även för de
          </p>
          <pb facs="riksdagen-motions-pdf/data/198586/mot_198586_kr_204/mot_198586_kr_204-002.pdf"/>
          <p xml:id="i-76Rpajj6pLCsYwLCR93vpK">
            mindre bolagen att producera fonogram med orkestermusik. Motivet
            för att ge Caprice en i förhållande till övriga bolag gynnad ställning
            i subventions- hänseende bortfaller. Mot bakgrund av vad som nu
            sagts har tiden länge varit mogen att pröva om inte det samhällsstöd
            som nu kommer Caprice till del skulle kunna resultera i ännu fler
            högklassiga fonogram, om Caprice fick konkurrera om bidragen med
            övriga företag på marknaden. Det är troligt att detta kan ske
            först sedan Caprice brutits ut ur Rikskonserter och gjorts till
            ett självständigt statligt fonogrambolag. Offentliga medel skall
            endast användas för att fylla luckor i tillgängliga inspelningar.
            En nordisk samordning skulle ge en bredare bas härför och möjliggöra
            produktion som ej skulle kunna genomföras i ett enskilt land.
            Krav av denna innebörd växer sig dessutom allt starkare mot bakgrund
            av en allt kärvare samhällsekonomi. Samhällsstödet borde kunna
            resultera i fler högklassiga fonogram, om den i Finland använda
            modellen blev förebild för hela Norden. Men i synnerhet bör möjligheterna
            för lönsammare produktion i större serier genom ett nordiskt samgående
            av de statliga fonogramproducenterna undersökas. En samnordisk
            arbetsgrupp borde tillsättas för att få till stånd en clearing
            varigenom man inom Norden kan bistå varandra att ge ut inspelningar
            av verk som annars aldrig skulle ges ut. Den klassiska ”standardrepertoaren”
            bör man kunna överlämna till de stora internationella bolagen.
            Bättre servicemöjligheter och möjligheter för gemensam exportmarknadsföring
            i utomnordiska länder skulle också bli följden av nordisk samordning.
            Det vore också erforderligt att utarbeta en samnordisk katalog
            över tillgängliga fonogram med nordisk musik. Distribu- tionen
            av fonogram fungerar på nationellt plan mycket bristfälligt. Det
            blir huvudsakligen de stora multinationella koncernernas produktion
            av stan- dardrepertoaren som finns tillgänglig, i varje fall på
            smärre orter. En samnordisk katalog över den seriösa repertoaren
            skulle utgöra ett väsentligt bidrag till att bryta detta dödläge
            i marknadsföringen. Ett första steg togs 1981, då en amerikansk
            specialist inom ramen för Nordiska rådets publikationer utgav
            en ”selektiv diskografi” över 2 000 inspelningar från de nordiska
            länderna som även omfattade populärmusik och de stora internatio-
            nella bolagens utgivning. Denna diskografi, Music from Scandinavia,
            bör ha främjat marknadsföringen av nordisk musik utanför Norden.
            Detta arbete bör därför ej bli ensamt i sitt slag. En katalog
            kan även ge upplysning om vilka luckor som finns bland existerande
            inspelningar och ge anledning att rikta det offentliga stödet
            till bolag som är beredda att satsa på inspelningar av hittills
            oinspelad repertoar. Nordisk insats för utgivning av inspelningar
            med nordisk musik bör sålunda gå ut på att samordna inspelning
            på fonogram av värdefull nordisk musik, att vidta åtgärder för
            gemensam marknadsföring inom och utom Norden samt att stödja export
            utom Norden av fonogram innehållande nordisk musik. Genom sådana
            åtgärder skulle Norden kunna bli en hemmamarknad även för musikutgivningen.
          </p>
          <p xml:id="i-MCBNLZuob6uJrkjWw19eir">
            Mot. 1985/86 Kr204
          </p>
          <pb facs="riksdagen-motions-pdf/data/198586/mot_198586_kr_204/mot_198586_kr_204-003.pdf"/>
          <p xml:id="i-2V78Cz1TBxMuW1mU4LXQgo">
            Hemställan
          </p>
          <p xml:id="i-L8JzMKZSnZTzZdwAojvqDb">
            Med anledning av vad som ovan anförts hemställs att riksdagen
            beslutar att hos regeringen anhålla om förslag till ändrad inriktning
            av statens stöd till fonogramproduktion i enlighet med vad som
            anförts i motionen.
          </p>
          <p xml:id="i-5JkvkZabfEyQGzFiwKXuQw">
            Stockholm den 17 januari 1986
          </p>
          <p xml:id="i-CuJqg4G1esKA42rXP4udbp">
            Sten Svensson (m)
          </p>
          <p xml:id="i-KXY31ppGQAK4KCiF8zV5Xy">
            Mot. 1985/86 Kr204
          </p>
        </div>
      </div>
    </body>
  </text>
</TEI>
