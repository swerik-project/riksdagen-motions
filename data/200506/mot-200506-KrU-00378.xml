<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KrU-00378">
  <teiHeader>
    <fileDesc>
      <titleStmt>
        <title>En ansvarsfull politik för spel och lotterier</title>
        <author corresp="i-BHVsLDz5YDDkjyE1f5Gzz3">av Lennart Kollmats m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En ansvarsfull politik för spel och lotterier</title>
          <idno type="rdwebb">GT02Kr378</idno>
          <rs type="number">Kr378</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GT02Kr378/text</ref>
          <ref type="dokument_url_html">http://data.riksdagen.se/dokument/GT02Kr378</ref>
          <ref type="dokumentstatus_url_xml">http://data.riksdagen.se/dokumentstatus/GT02Kr378</ref>
          <ref type="doc">http://data.riksdagen.se/fil/9FF60CFC-CCA8-4D05-B5EA-80577659B64E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BHVsLDz5YDDkjyE1f5Gzz3</idno>
            <name>Lennart Kollmats</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-XN7bgwBGaQixfiHi5Cbu8f</idno>
            <name>Cecilia Wikström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-Ewi7Lwy3h4DBNJ2zradbNt</idno>
            <name>Torkild Strandberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-HYPXDg3UHMpdyrSgBez4mQ</idno>
            <name>Axel Darvik</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-NLfT4RS4huMCGpWx1zB8Ag</idno>
            <name>Erling Bager</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MaEAuWDvV78c9DQq2stUbR" type="signed"/>
        <correspContext corresp="i-MaEAuWDvV78c9DQq2stUbR">
          <note type="signatory" corresp="i-BHVsLDz5YDDkjyE1f5Gzz3"/>
          <note type="signatory" corresp="i-XN7bgwBGaQixfiHi5Cbu8f"/>
          <note type="signatory" corresp="i-A1WkfiAbmndDMThhAvrWEm"/>
          <note type="signatory" corresp="i-Ewi7Lwy3h4DBNJ2zradbNt"/>
          <note type="signatory" corresp="i-HYPXDg3UHMpdyrSgBez4mQ"/>
          <note type="signatory" corresp="i-NLfT4RS4huMCGpWx1zB8Ag"/>
        </correspContext>
        <correspAction xml:id="i-WwxYPFjcpJG3AUotfgcovD" type="referral">
          <date when="2005-10-13"/>
        </correspAction>
        <correspAction xml:id="i-L6LyGvBzZnFNZWKY1s4gFz" type="dismissal">
          <date when="2005-10-13"/>
        </correspAction>
        <correspAction xml:id="i-AqnTo7T8ehEPmSpsfPPsB9" type="submission">
          <date when="2005-10-05"/>
        </correspAction>
        <correspAction xml:id="i-3kRgpy91ysTiRZs5gnsA5R" type="assigned"/>
        <correspContext corresp="i-3kRgpy91ysTiRZs5gnsA5R">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Kr_378/mot_200506_Kr_378-0001.pdf"/>
      <div xml:id="i-A2bhn89Hjfi9c2pa4B5uP5" type="motHeader">
        <div xml:id="i-MejJC4ZjavePdduobxYzbs" type="motTitle"/>
        <div xml:id="i-4CucQGTpGp23idDeEyC8hA" type="motSubmissionInfo"/>
      </div>
      <div xml:id="i-Ba8T2Tp7KDus4nFEW4KBvV" type="motBody">
        <div xml:id="i-CrLwuU88BbEPbaPg7Rnuq2">
          <p xml:id="i-EiSJosuVaFZMkqNs2b173a">
            2005/06 mnr: Kr378 pnr: fp183
          </p>
          <p xml:id="i-Rx11V14JPmpbKJXaQcFk3o">
            Motion till riksdagen 2005/06:Kr378
          </p>
          <p xml:id="i-BxPD2xEcUC55ikCH95XumY">
            av Lennart Kollmats m.fl. (fp)
          </p>
          <p xml:id="i-8ist1rAwuV6tRmqLsrusGK">
            En ansvarsfull politik för spel och lotterier
          </p>
          <p xml:id="i-JRVCZck4RFUyM9YXRNjFRS">
            Motionen delad mellan flera utskott
          </p>
          <p xml:id="i-PShD5QaPgHd91WD7hGfwC6">
            Förslag till riksdagsbeslut
          </p>
          <p xml:id="i-26GAzaT3J4XzEhcNd7psQ1">
            1. Riksdagen tillkännager för regeringen som sin mening vad i
            motionen anförs om vikten av en långsiktig och socialt ansvarsfull
            politik för spel och lotterier. 2. Riksdagen tillkännager för
            regeringen som sin mening vad i motionen anförs om behovet av
            ökad behandlingsverksamhet.' 3. — Riksdagen tillkännager för regeringen
            som sin mening vad i motionen anförs om att utreda begränsningar
            för innehållet i marknadsföringen av spel och lotterier. 4. Riksdagen
            tillkännager för regeringen som sin mening vad i motionen anförs
            om att det är angeläget att regeringen tar initiativ till att
            likartade regler om marknadsföringen av spel och lotterier utfärdas
            på EU-nivå. 5. Riksdagen begär att regeringen återkommer till
            riksdagen med förslag om hur svenska spelanordnares konkurrenskraft
            skall kunna bibehållas och under vilka former alternativa, inklusive
            utländska, aktörer på spelmarknaden skall kunna etablera sig i
            Sverige. 6. Riksdagen tillkännager för regeringen som sin mening
            vad i motionen anförs om en skärpning av reglerna för tillståndsgivning,
            särskilt för åldersgränser. 7. Riksdagen tillkännager för regeringen
            som sin mening vad i motionen anförs om att ge berörd polismyndighet
            tillfälle att avge yttrande över tillstånd för restaurangkasinospel
            och liknande.
          </p>
          <p xml:id="i-TZgvwc5ohg6P5317q6XVyN">
            8. Riksdagen tillkännager för regeringen som sin mening vad i
            motionen anförs om spelmarknaden och spelberoende.
          </p>
          <p xml:id="i-2cGthvKeSNcFTz1xCmsuAg">
            "Yrkandena 2 och 8 hänvisade till SoU.
          </p>
          <pb facs="riksdagen-motions-pdf/data/200506/mot_200506_Kr_378/mot_200506_Kr_378-0002.pdf"/>
          <p xml:id="i-13Cpc1uNsaqLGmWZEfxTN6">
            2005/06:Kr378
          </p>
          <p xml:id="i-6V9jjDHd5tJZNP3bbDAPmJ">
            Inledning
          </p>
          <p xml:id="i-C1TsodZ2hvdS3kYEngydFb">
            Folkpartiet känner en viss tvekan inför utvecklingen på spelområdet.
            Medan vi å ena sidan erkänner både den samhällsnyttiga verksamhet
            som avkastningen från spel och lotterier bidrar till under den
            socialt ansvarsfulla spelpolitiken och människors frihet att spela
            för sitt nöjes skull, inser vi å andra sidan även att spelverksamhetens
            baksida är mänskligt lidande och ekonomisk ruin för den som drabbas
            av spelberoende. Vi vill slå vakt om målet för den sociala spelpolitiken,
            också när detta går ut över statens intäkter från Svenska Spel
            och ATG. Spel och lotterier i Sverige möter allt hårdare konkurrens
            från spelarrangörer på Internet och annan tilltagande internationell
            konkurrens. För att behålla möjligheten att kontrollera att spelandet
            sker under socialt ansvarsfulla former och att överskottet kommer
            det allmänna eller allmännyttiga ändamål till del krävs därför
            en tydlig och förutseende
          </p>
          <p xml:id="i-ANyGPgD37sm2tn6CzAcGWv">
            spelpolitik i Sverige.
          </p>
          <p xml:id="i-MzfEEMS1d9iv5SPwoBUB9Y">
            Överför lotteriverksamheten till folkrörelserna
          </p>
          <p xml:id="i-MfPD4S3NSA2vJPxS98RDAV">
            Möjligheterna för ideella föreningar att finansiera sin verksamhet
            genom intäkter från lotterier kan anses allvarligt begränsade
            med de regler som existerar i dag. Sedan 1970 har marknadsandelarna
            för folkrörelsernas lotterier minskat, medan de statliga spelbolagens
            andel har ökat. I vår idrottspolitiska motion nämner vi att folk-
            och idrottsrörelserna på sikt bör kunna ta över hela den del av
            lotterisektorn som i dag drivs i statlig regi.
          </p>
          <p xml:id="i-CLzYa8vD8RCXaaqcoqNBoZ">
            Öka insatserna mot spelberoende
          </p>
          <p xml:id="i-EiJWLm4EDahJnzNtBDeVdT">
            Det står allt klarare att ett socialt och ekonomiskt ohållbart
            spelande kan utlösas av en form av beroende vars mekanismer är
            fullt jämförbara med beroende av droger. Medvetenheten om de växande
            problemen med spelberoende har ökat de senaste åren. Trots det
            gör regeringen alldeles för lite mot spelberoendet. Regeringen
            föreslår i budgetpropositionen en ökad satsning på åtgärder för
            att motverka spelberoende. Dessa åtgärder är i hög grad inriktade
            på att hjälpa personer som redan har börjat utveckla spelberoende.
            Behovet av att bygga upp en sådan verksamhet är stort, och det
            är glädjande att man här har lyssnat på Folkpartiet som förordade
            detta i sin motion med anledning av regeringens proposition Vissa
            frågor inom spelområdet (prop. 2002/03:93). Dock behövs även insatser
            som syftar till att begränsa rekryteringen till spelberoende.
            I en förlängning bör behandlingen av spelberoende liksom andra
            sociala åtgärder mot missbruk och beroenden vara ett kommunalt
          </p>
          <pb facs="riksdagen-motions-pdf/data/200506/mot_200506_Kr_378/mot_200506_Kr_378-0003.pdf"/>
          <p xml:id="i-TAQ4psrsxCc4WgNqP2j9AK">
            ansvar inom socialtjänsten. Staten bör ha ett långsiktigt ansvar
            för att — genom = informationsinsatser, lagar och regelverk, myndigheternas
            tillståndsgivning och uppföljning av utvecklingen på området —
            ta ett nationellt ansvar för att hålla nere antalet människor
            som drabbas av spelmissbruk. Allt talar för att det både är mer
            humant och mer effektivt att arbeta förebyggande med generella
            metoder. Det framförs ofta förslag som går ut på att när spel-
            och lotteriverksamhet är så inkomstbringande så borde dessa verksamheter
            också bära en del av det ekonomiska ansvaret för sina sociala
            avigsidor. Folkpartiet bedömer att det är svårt att precisera
            en avsättning av någon viss procentandel till behandlingsverksamhet.
            Ett sådant mål riskerar att bli en tom utfästelse. Dock är det
            viktigt att resurserna till behandlingsverksamhet närmar sig behovet.
          </p>
          <p xml:id="i-66GfEaonaWDab7tPXk4zRw">
            Reklamens inverkan
          </p>
          <p xml:id="i-BhS2FCwG9HJgrhvaCibaa1">
            Folkpartiet ser med oro på den massiva marknadsföring för spel
            och lotterier som ständigt pågår. Inte minst är den stora mängden
            reklam i tv särskilt oroande med tanke på mediets höga genomslagskraft.
            Även om det inte finns något känt direkt samband mellan marknadsföring
            och ökat spelberoende, finns det anledning att befara att de individer
            som har drabbats eller riskerar att drabbas av spelberoende utsätts
            för en betydande påfrestning genom reklamen. Det är av stor vikt
            att reklamen för spel- och lotteriverksamhet är anständigt utformad
            och etiskt godtagbar. Den får inte riskera att lura människor
            att överskatta vinstchanserna och underskatta riskerna, ekonomiskt
            såväl som socialt, av spelandet. De statliga spelföretagen förefaller
            inte heller ta tillräckligt ansvar i sin marknadsföring. Slogans
            som ”bli onödigt rik” eller ”lett å vinne” är allt annat än ansvarsfullt
            utformade och undanhåller helt de risker och nackdelar som finns.
            De ska uppenbarligen bara framhålla den positiva möjligheten av
            att spela. Det samlade intrycket av detta är att vinstchanserna
            är mycket stora. Vi anser därför att regeringen bör utreda om
            det är möjligt att införa regler som begränsar reklamens möjligheter
            att framställa spelandet som enbart positivt. Exempel på sådana
            begränsningar kan vara att korrekta uppgifter om vinstchans alltid
            måste anges. Om det är möjligt, ska regeringen snarast återkomma
            med förslag om detta till riksdagen. Vad som här sagts om att
            utreda begränsningar för innehållet i marknadsföringen av spel
            och lotterier bör riksdagen ge regeringen till känna. Vi är medvetna
            om att mediemarknaden i allmänhet och tv-marknaden i synnerhet
            är internationaliserad. Svenska regler kan lätt kringgås genom
            tevesändningar som riktas till svenska mottagare men sänds från
            ett land med andra regler. Enligt Folkpartiets mening bör därför
            riksdagen ge regeringen till känna att det är angeläget att regeringen
            tar initiativ till att likartade regler om marknadsföringen av
            spel och lotterier utfärdas på EU-nivå, som en del av gemenskapens
            regelverk för seriös marknadsföring.
          </p>
          <p xml:id="i-8wrNJNyvqtZVKbgEDbpKqH">
            2005/06:Kr378
          </p>
          <pb facs="riksdagen-motions-pdf/data/200506/mot_200506_Kr_378/mot_200506_Kr_378-0004.pdf"/>
          <p xml:id="i-7ev7P7AjGSgykZCRH4wyyw">
            2005/06:Kr378
          </p>
          <p xml:id="i-W2S2qNEx1PrTQ9FtvvL5X6">
            Skärpning av reglerna för tillståndsgivning, åldersgränser m.m.
          </p>
          <p xml:id="i-TJM613wwPkRUpmgZwiB88a">
            Lotteriinspektionen har det samlade ansvaret som tillståndgivande
            myndighet. Detta möjliggör en enhetlig tillståndsgivning och kontroll
            av spelautomater i hela landet. Det har framkommit att Svenska
            Spel saknar regler om åldersgräns för 13 av de 22 olika spel som
            de arrangerar. Enligt Lotteriinspektionen saknas det krav på åldersgränser
            och det bestäms helt och hållet av spelanordnaren. Denna ordning
            är inte acceptabel. Ansvaret att sätta åldersgränsen bör vara
            en del av Lotteriinspektionens myndighetsutövning och tillståndsgivning,
            Regeringen bör snarast återkomma med förslag till lagändring på
            denna punkt. Folkpartiet vill understryka vikten av att ta in
            synpunkter från kommun och lokal polismyndighet innan tillstånd
            medges för olika slags lokaliserade spel, t.ex. restaurangkasinospel.
            Vidare förutsätter Folkpartiet att erforderliga riktlinjer för
            att återkalla tillstånd efter påtalade problem från samma myndigheter
            utfärdas. Vad som här sagts om skärpning av reglerna för tillståndsgivning
            och särskilt åldersgränser bör riksdagen ge regeringen till känna
          </p>
          <p xml:id="i-RUZRxLHSBVYBZMEBeR1XMn">
            Svenska spelanordnares konkurrenskraft skall stärkas
          </p>
          <p xml:id="i-4f3UB755b4E5Eq3pjBqV5F">
            Med de avigsidor som spelandet har, och inte minst den aggressiva
            marknadsföringen från de statliga aktörerna på spelmarknaden som
            tidigare nämnts, är det ändå viktigt att de svenska spel- och
            lotterianordnarna har rimliga villkor att konkurrera med utländska
            spelanordnare. Konsekvensen är annars att spelandet till stor
            del flyttar över på aktörer som varken är bundna av de svenska
            begränsningarna eller ger någon återföring av vinstmedel till
            samhällsnyttiga verksamheter. Detta gäller också ytterligare ökade
            möjligheter för andra, inklusive utländska spelanordnare att etablera
            sig i Sverige under förutsättning att de följer ett svenskt regelverk
            om begränsat vinstandelstak och att de på något sätt bidrar till
            att stärka ett samhällsnyttigt ändamål. Folkpartiet har alltså
            inga principiella invändningar mot alternativa spelbolag. Huvudsaken
            är att värna den sociala spelpolitikens mål. Folkpartiet menar
            att regeringen snarast bör återkomma med förslag till hur svenska
            spelanordnares konkurrenskraft ska kunna bibehållas under socialt
            rimliga former och under vilka former alternativa aktörer på spelmarknaden
            ska kunna etablera sig i Sverige.
          </p>
          <pb facs="riksdagen-motions-pdf/data/200506/mot_200506_Kr_378/mot_200506_Kr_378-0005.pdf"/>
          <p xml:id="i-RsJbs2uENGhX5eftRmJYpJ">
            Utredning av spelmarknaden och spelberoende
          </p>
          <p xml:id="i-UYfaWrbQpbNFMSN91uVhi4">
            En enmansutredning med uppgift att se över den svenska spelmarknaden
            och den lagstiftning som reglerar den har tillsatts inom Finansdepartementet.
            Med tanke på den stora vikt som spelfrågorna och sambandet med
            spelberoende har är det fortfarande Folkpartiets mening att detta
            helst borde ha varit en parlamentarisk utredning. Men det är i
            vilket fall glädjande att utredningen kom till stånd. Den ska
            enligt direktiven vara färdig senast 15 december 2005. Förutom
            de direktiv utredaren fått anser Folkpartiet att han bör värdera
            olika spelformer och föreslå åtgärder för att förebygga spelberoende.
            Vidare bör utredaren också få till uppgift att granska de internationella
            spelformer som är tillgängliga i Sverige och lämna förslag om
            hur Sverige bör agera internationellt för att förebygga spelberoende.
          </p>
          <p xml:id="i-4d1tB4w2pTnQ4yycmXq7ar" type="date">
            Stockholm den 3 oktober 2005
          </p>
          <p xml:id="i-EuSXs875um5Kx1oPGRw2Ae">
            Lennart Kollmats (fp) Cecilia Wikström (fp) Hans Backman (fp)
            Torkild Strandberg (fp) Axel Darvik (fp) Erling Bager (fp)
          </p>
          <p xml:id="i-YQtkJNrk1wQMkmU3Tp7ng6">
            2005/06:Kr378
          </p>
        </div>
      </div>
    </body>
  </text>
</TEI>
