<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00698">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__698/mot_1966__ak__698-001.pdf"/>
      <fw xml:id="i-2kvTq5cJWWZ4ofkZxHFpUq">
        2 Motioner i Andra kammaren, nr 698 år 1966
      </fw>
      <div xml:id="i-MNGWve1S3kXUd8ZE9WEnr8" type="motHeader">
        <div xml:id="i-SAwz8hm9NgWSZQ5aBMeEYT" type="motTitle"/>
        <div xml:id="i-6xYWDMStp1PAK3oUqm4syG" type="motSubmissionInfo"/>
      </div>
      <div xml:id="i-TaQ7Po5DyoFbTrcPUWEvR1" type="motBody">
        <div xml:id="i-Ukryoeko2kPdnfpmyCdkca">
          <p xml:id="i-S9FK2GvXQ5a1yDQczP2bbS">
            Nr 698
          </p>
          <p xml:id="i-U6MsknhcUr4bA2jEG99Veb">
            Av herr Bohman m. fl., om vissa familjepolitiska åtgärder. (Lika
            lydande med motion nr 574 i Första kammaren)
          </p>
          <p xml:id="i-BEGtrnogU3Buyozn1atPkH">
            Familjepolitiken i vidare bemärkelse är något mycket omfattande
            och ganska svåröverskådligt. En nyligen utkommen lagsamling redovisar
            författningarna med familjepolitisk innebörd i sexton grupper
            fördelade på två huvudavdel- ningar, kontantstöd samt vård och
            service m.m. Härtill kommer alla de lagar och förordningar som
            formulerar den rättsliga grunden för familjens tillvaro: äktenskapslag,
            föräldrabalk m.m. Stor familjepolitisk betydelse har givetvis
            också skattepolitiken och bostadspolitiken. Tre statliga utredningar
            sysslar för närvarande med familjefrågorna: familje- beredningen,
            familjeskatteberedningen och familjepolitiska kommittén. De har
            att framlägga förslag rörande vård och serviceresursernas utbyggnad,
            angående familjebeskattningen samt om det ekonomiska stödet till
            barnfamiljerna. Enligt vår mening är det angeläget att allt detta
            utredningsarbete samordnas och tidsplaneras på sådant sätt, att
            hela utredningsmaterialet kan överblickas innan beslut fattas
            om större reformer på något av de områden utredningarna har att
            belysa. Mer genomgripande reformer av familjebeskattningen kan
            inte lämpligen genomföras utan kännedom om hur det direkta ekonomiska
            stödet till barnfamiljerna kommer att utformas. Det direkta ekonomiska
            stödet måste vägas mot de vårdmöjligheter och den service samhället
            ställer till familjernas förfogande och kostnaderna härför för
            den enskilde och för samhället. Allt detta gör det önskvärt att
            beslut kan fattas samtidigt för så stora delar som möjligt av
            det familjepolitiska området. Att utredningsmaterial föreligger
            och beslut kan fattas för så stora delar som möjligt av det familjepolitiska
            området är alltså angeläget redan för att att få sammanhang i
            familjepolitiken. Men det är viktigt också för att det skall bli
            möjligt att säkrare bedöma vilka konsekvenser de familjepolitiska
            åtgär- derna får för samhället i dess helhet. Stödet till barnfamiljerna,
            i vilka former det än utgår, innebär alltid att en del av barnkostnaderna
            överflyttas till de medborgare som inte själva har barn i de aktuella
            åldrarna. Härom är givetvis intet negativt att säga, och en fördelning
            av barnkostnaderna är just en av huvudavsikterna med hela familjepolitiken.
            Men det kan förtjäna att påpekas, att en sådan övervältring av
            kostnader inte kan få gå hur långt som helst utan att upplevas
            som en orättvisa.
          </p>
          <pb facs="riksdagen-motions-pdf/data/1966/mot_1966__ak__698/mot_1966__ak__698-002.pdf"/>
          <fw xml:id="i-KU4u84uNorHDJ5S4D6MQZH">
            Motioner i Andra kammaren, nr 698 år 1966 3
          </fw>
          <p xml:id="i-SbVUXvya3AqGwQrZ9CYjgM">
            Det är inte helt utan skäl som många ensamstående börjar tycka
            att de utgör en illa behandlad grupp i samhället. De beskattas
            hårdare än familjerna och gör inte anspråk på tillnärmelsevis
            lika mycket service och stöd av sam- hället. Inte minst på bostadsmarknaden
            finner sig de ensamstående missgyn- nade på ett sätt som kan uppfattas
            som direkt kränkande. Om beslut fattas för ett litet avsnitt i
            sänder av det familjepolitiska om- rådet och varje beslut bland
            annat innebär en överflyttning av kostnader från familjerna till
            andra grupper är det risk för att de ekonomiska bördorna flyttas
            och fördelas på sätt som varken varit avsett eller önskvärt. Det
            bör också framhållas att i den mån barnfamiljerna genom samhällets
            åtgärder sättes i stånd att i större utsträckning än nu och till
            högre kostnader efterfråga t.ex. tjänster som kräver insats av
            vårdpersonal, blir det i mot- svarande grad svårare för andra
            vårdbehövande grupper att konkurrera om denna vårdpersonals tjänster.
            Härvidlag bör särskilt åldringarnas situation uppmärksammas. Det
            kan bli nödvändigt att vidtaga särskilda åtgärder i de äldres
            intresse, om de inte skall råka ut för ökade svårigheter i samband
            med att större resurser, såväl ekonomiska som personella, ställs
            till barnfamiljernas förfogande. Vi vill i detta sammanhang erinra
            om, att en strävan till rättvis beskattning alltid utgjort ett
            väsentligt inslag i högerpartiets familjepolitiska förslag. En
            konsekvent tillämpning av principen skatt efter förmåga har fördelen
            att kunna tillämpas utan att kunna skapa orättvisa för någon.
            I anslutning till önskemålet om samordnat utredningsarbete vill
            vi peka på ett område där förberedelserna för kommande reformer
            enligt vår mening inte bedrivs i tillräcklig omfattning. Det gäller
            forskningen rörande hur olika vård- och tillsynsformer verkar
            på barnen. Vi har inte för avsikt att i denna motion ta upp frågor
            rörande utbyggnad av barnstugeverksamheten utan äm- nar återkomma
            härtill i samband med den speciella proposition som aviserats
            i detta ämne. Men redan här vill vi framhålla att vissa åtgärder
            som på utred- ningsstadiet föreslagits enligt vår uppfattning
            icke bör genomföras utan före- gående grundlig forskning. Det
            gäller t. ex. förslaget om integrering av lekskolor och daghem.
            En barnstugcorganisation bör icke få genomföras utan föregående
            grundlig forskning om hur systemet kan komma att verka på barnen.
            Vi förordar därför att försöksverksamhet snarast igångsättes så
            att erfarenheter kan vinnas innan beslut fattas om att föra ut
            systemet i stor skala. Då det gäller utformningen av samhällets
            stöd till familjerna måste vi utgå från vår principiella uppfattning
            om familjerna som hörnstenen i samhälls- byggnaden. Strävan måste
            vara att stärka familjerna som självständiga och livs- kraftiga
            enheter och tillgodose barnens behov av goda uppväxtförhållanden.
            Vi är emellertid medvetna om att detta långt ifrån är det enda
            motiv som numera spelar in vid bedömningen av familjernas situation
            och utformningen av familjepolitiken. Där är t.ex. också befolkningspolitiska
            motiv, den ideolo-
          </p>
          <p xml:id="i-3iQv3FrAVbkHpThPcbrH1B">
            I" — Bihang till riksdagens protokoll 1966. 4 saml. Nr 697—703
          </p>
          <pb facs="riksdagen-motions-pdf/data/1966/mot_1966__ak__698/mot_1966__ak__698-003.pdf"/>
          <fw xml:id="i-7oUmqwxZWGcTDRMLhLxP2Y">
            4 Motioner i Andra kammaren, nr 698 år 1966
          </fw>
          <p xml:id="i-8837WiGE5KdkJ4EYM8CaaP">
            giskt färgade önskan att bl. a. med familjepolitiska medel främja
            likställigheten mellan män och kvinnor samt arbetsmarknadens intresse
            att tillgodogöra sig den arbetskraftsreserv som de gifta kvinnorna
            anses utgöra. Vi kan inte utan vidare acceptera detta sätt att
            beakta de gifta kvinnorna huvudsakligen som en arbetskraftstillgång.
            Det ständiga betonandet av denna synpunkt skapar ett intryck av
            att samhället inte betraktar kvinnans arbete i hemmet som en fullvärdig
            insats. Enligt vår mening bör samhällets åtgärder 1 möjligaste
            mån vara neutrala i den meningen att de lämnar familjerna fritt
            val att, utan ekonomiska påtryckningar, ordna sitt liv efter egen
            önskan. Den ena formen för tillsyn av barn bör inte favoriseras
            framför den andra. Ökad förvärvsverksamhet bland gifta kvinnor
            har orsakat ökad efterfrågan på barntillsyn. Genom statlig bidragsgivning
            har ett ensidigt gynnande av barndaghem skett, vilket i sin tur
            åsamkat kommunerna avsevärda kostnader. Den kraftiga subventioneringen
            av avgifterna har minskat möjligheten för den enskilde att göra
            ekonomisk jämförelse med andra former av barntillsyn. Familjedaghemmen
            är värdefulla och nödvändiga alternativ till barndaghem- men och
            ställer sig även med marknadsmässig ersättning och tillräcklig
            kom- munal handledning och inspektion betydligt billigare än daghemmen.
            Taxorna för dessa vårdformer bör för bemedlade föräldrar anpassas
            i riktning mot de verkliga kostnaderna. Önskar institutioner eller
            företag kommunal service i form av barndaghem är det lämpligt
            att de får detta i både projektering och kostnader. Det är dock
            önskvärt att barnen inte åsamkas för långa resor mellan hem och
            daghem. Lekskolorna har visat sig vara en god väg att vänja barnen
            vid gemenskap och leda deras aktivitet och förströelsebehov i
            utvecklande och sunda banor. Det är därför önskvärt att de får
            möjlighet att utvidga sin verksamhet. Samhället skulle kunna markera
            sin uppskattning av kvinnans arbete i hem- met genom att låta
            de kvinnor, som under barnens tidiga uppväxtår stannar i hemmet
            och själva vårdar sina barn, tillgodoräkna sig pensionsår för
            ATP. Det blir då naturligt att betrakta de barnavårdande åren
            som en lika väsent- lig samhällsinsats som den kvinnorna gör i
            förvärvslivet. Det kan vara svårt för en kvinna som vårdar minderåriga
            barn i hemmet att nå upp till de 30 intjänade pensionsår, som
            är nödvändiga för erhållande av full pension i ATP. Det är ett
            berättigat önskemål från moderns sida att medan barnen är små,
            kunna om hon så önskar, avstå från förvärvsarbete för att i stället
            ägna sig åt de- ras vård. Pensionssystemet bör inte driva henne
            att i sådana fall skaffa sig för- värvsarbete. Möjligheter bör
            därför skapas för henne att förvärva pensionsrätt även under den
            tid då hon vårdar minderåriga barn i hemmet. En enligt vår mening
            tänkbar metod är att man låter kvinna med minder- åriga barn intjäna
            pensionsår utan att tillföras pensionspoäng. Detta kunde ske sålunda
            att varje helt inkomstlöst år, varunder modern i hemmet vårdar
            barn under 10 år, räknas såsom ett halvt pensionsår för henne.
            Dock skulle hon på så sätt kunna intjäna maximalt 10 pensionsår.
          </p>
          <pb facs="riksdagen-motions-pdf/data/1966/mot_1966__ak__698/mot_1966__ak__698-004.pdf"/>
          <fw xml:id="i-GcsR8xUbZS33zGY5UtBtEa">
            Motioner i Andra kammaren, nr 698 år 1966 5
          </fw>
          <p xml:id="i-AhS5xyfpFwZnaZsxPyg2cV">
            I och för sig kunde det ha varit naturligare att räkna med varje
            vårdnadsår såsom ett helt pensionsgivande år. Med hänsyn till
            att det här gäller ett helt nytt system och att erfarenhet kan
            behöva insamlas för ytterligare över- vägande av frågan, har vi
            dock funnit det angeläget att gå fram med viss för- siktighet.
            Kvinnans förbättrade pensionsförmåner skulle givetvis innebära
            en ökad be- lastning på pensionssystemet i dess helhet Den uppkomna
            övervältringen skulle emellertid i princip inte skilja sig från
            sådan som redan förekommer i andra sammanhang. En annan försäkringsfråga
            av stor betydelse för barnfamiljerna gäller sjuk- försäkring av
            barn. För familjer där båda föräldrarna förvärvsarbetar uppkom-
            mer ofta mycket stora svårigheter då barnen blir sjuka. Antingen
            måste någon anställas för att vårda barnet eller också måste någon
            av föräldrarna stanna hemma från sitt eget arbete. De möjligheter
            som finns att erhålla hjälp av hemsamariter eller barnvårdarinnor
            är helt otillräckliga. Hur familjen än löser problemet uppstår
            ofta betydande kostnader, antingen i form av ersättning till anställd
            vårdare eller i form av inkomstbortfall för någon av föräldrarna.
            Enligt vår mening är det motiverat att skapa möjlighet till frivilliga
            barn- försäkringar inom den allmänna sjukvårdsförsäkringens ram,
            varvid försäk- ringsbeloppet skulle vara avsett just för att i
            valfri form bekosta vården av det sjuka barnet. I debatten om
            stödet till barnfamiljerna betonas, enligt vår uppfattning, alltför
            ensidigt gränsen mellan barnfamiljer och barnlösa. Lika betydelsefull
            är skill- naderna i ekonomisk påfrestning mellan större och mindre
            barnfamiljer. Stor- familjernas problem har knappast tillräckligt
            uppmärksammats. Vi vill därför aktualisera frågan om särskilt
            stöd till familjer som har tre eller flera barn. Det finns tecken
            som tyder på att de stora familjernas situation relativt försämrats
            i förhållande till andra grupper. Åtminstone delvis torde detta
            hänga samman med att i vår tids alltmer rationaliserade marknadsförhållanden
            alltfler för- nödenheter — bostäder, transportmedel, livsmedelsförpackningar
            m.m. — di- mensioneras för »normalfamiljer» med högst två barn.
            Här sätter de långa seriernas prispressande effekt in, medan de
            större familjerna i stor utsträckning i sin hushållning hamnar
            utanför de långa seriernas ekonomi. Den naturligaste vägen att
            tillgodose storfamiljernas berättigade intressen vore enligt vår
            mening att hänsyn togs till barnantal vid beskattningen. Differentierade
            barnbidrag, som utgår med högre belopp för tredje och följande
            barnet i familjen, är en annan möjlig utväg. Ett särskilt »storfamiljebidrag»
            kunde också tänkas. Till sist vill vi peka på en form av familjestöd
            som, på grund av olämpligt utformade regler, inte fungerar tillfredsställande.
            Vi syftar på familjebostads- bidragen, där särskilt reglerna att
            bidrag inte kan utgå vid på visst sätt definic- rad trångboddhet
            ofta får orimliga konsekvenser. Att en familj som redan åtnju-
            ter familjebostadsbidrag för att få behålla bidraget måste skaffa
            större bostad om barnantalet ökas är i och för sig rimligt med
            tanke på förmånens ursprung-
          </p>
          <pb facs="riksdagen-motions-pdf/data/1966/mot_1966__ak__698/mot_1966__ak__698-005.pdf"/>
          <fw xml:id="i-QpMi8xX82CyM4uXYjP79xH">
            6 Motioner i Andra kammaren, nr 698 år 1966
          </fw>
          <p xml:id="i-LbC8y5isFbNEJHfCguE23m">
            liga motivering att bl.a. stimulera till höjd utrymmesstandard.
            Men förut- sättningen för att regeln skall kunna accepteras är
            en fri bostadsmarknad med verklig valmöjlighet. Att förlora bostadsbidraget
            därför att en större bostad inte står att få eller därför att
            den blir så dyr att familjen, även med bibehållet bidrag, inte
            har råd att hyra den, ter sig klart orättvist. I sådana fall bör
            familjen få behålla familjebostadsbidrag för den bostad man har,
            utan hänsyn till att den är för liten för den större familjen,
            under förutsättning att bidrags- tagaren icke kan skaffa annan
            större och för familjen lämpligare bostad. Dock bör bidragsbeloppet
            inte ökas på grund av det ökade barnantalet. Under åberopande
            av vad som ovan anförts hemställer vi, att riksdagen måtte besluta
            att i skrivelse till Kungl. Maj:t erinra om vikten av att pågående
            utredningsarbete på familjepolitikens område sam- ordnas och tidsplaneras
            på sådant sätt, att hela materialet kan överblickas och beslut
            fattas i ett sammanhang; att i skrivelse till Kungl. Maj:t hemställa
            om utredning och förslag med beaktande av vad i motion anförts
            om rätt för hemarbetande kvinnor att tillgodoräkna sig pensionsår
            inom ATP för år då de vårdar barn i de tidigare uppväxtåren; att
            i skrivelse till Kungl. Maj:t hemställa om utredning och förslag
            med beaktande av vad i motionen anförts om införan- det av frivillig
            barnsjukförsäkring inom den allmänna sjuk- försäkringen; samt
            att i skrivelse till Kungl. Maj:t hemställa om utredning och förslag
            med beaktande av vad i motionen anförts om särskilt stöd till
            större familjer.
          </p>
          <p xml:id="i-D65kTwJRaYhXzy9mXPGuvk" type="date">
            Stockholm den 26 januari 1966
          </p>
          <div xml:id="i-dddb7uyg7PMJMi9wUJood" type="signatureBlock">
            <list xml:id="i-3k2x17LeCATfZ84zjdSfeq">
              <item xml:id="i-3fim8RJxmWSwfwQYtSGy7J" who="unknown" type="signature">
                Gösta Bohman Rolf Eliasson Astrid Kristensson Tage Magnusson
                Carl Eric Hedin Hans Nordgren
              </item>
            </list>
          </div>
          <p xml:id="i-HZYZuEyyeZmggy8ipdCk6P">
            Bo Turesson Karin Wetterström
          </p>
        </div>
      </div>
    </body>
  </text>
</TEI>
