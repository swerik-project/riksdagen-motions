<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-00063">
  <teiHeader>
    <fileDesc>
      <titleStmt>
        <title>Skatteverkets inriktning 2019</title>
        <author corresp="i-45Ku79yUMEXGE2zwpUReMK">av David Lång m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:63 av David Lång m.fl. (SD)</title>
          <idno type="rdwebb">H60263</idno>
          <rs type="number">63</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H60263/text</ref>
          <ref type="dokument_url_html">http://data.riksdagen.se/dokument/H60263</ref>
          <ref type="dokumentstatus_url_xml">http://data.riksdagen.se/dokumentstatus/H60263</ref>
          <ref type="docx">http://data.riksdagen.se/fil/C9A094B6-DE1D-4FC3-8F88-A29CD2984A0F</ref>
          <ref type="pdf">http://data.riksdagen.se/fil/99A60E4A-21D5-46F7-89CC-057D14F731D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-45Ku79yUMEXGE2zwpUReMK</idno>
            <name>David Lång</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-DyRx69amzrrY88Jd1Ln7EC</idno>
            <name>Bo Broman</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-2YMXTmw5qRAptNNy3BUrrF</idno>
            <name>Eric Westroth</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-R3apqcN2kA3BHQke4yF4i" type="signed"/>
        <correspContext corresp="i-R3apqcN2kA3BHQke4yF4i">
          <note type="signatory" corresp="i-45Ku79yUMEXGE2zwpUReMK"/>
          <note type="signatory" corresp="i-DyRx69amzrrY88Jd1Ln7EC"/>
          <note type="signatory" corresp="i-2YMXTmw5qRAptNNy3BUrrF"/>
        </correspContext>
        <correspAction xml:id="i-6sCeBbXYdsuYCfT489o9Zq" type="submitted">
          <date when="2018-10-10"/>
          <time when="16:13:03"/>
        </correspAction>
        <correspAction xml:id="i-PBwAcmuYgSGe4u49NQggR5" type="reviewed">
          <date when="2018-10-11"/>
          <time when="09:31:28"/>
        </correspAction>
        <correspAction xml:id="i-BqgFyV2tkAarSpizG2ciu6" type="referred">
          <date when="2018-12-05"/>
        </correspAction>
        <correspAction xml:id="i-TgnnDaaoyzPrFcx6C7Peya" type="assigned">
          <date when="2019-02-27"/>
          <time when="17:30:32"/>
        </correspAction>
        <correspContext corresp="i-TgnnDaaoyzPrFcx6C7Peya">
          <ref type="assignedTo">Skatteutskottet</ref>
        </correspContext>
        <correspAction xml:id="i-QoMkYdWFWqsgCVscM19ftg" type="behandlas_i"/>
        <correspContext corresp="i-QoMkYdWFWqsgCVscM19ftg">
          <ref type="uppgift">2018/19:SkU1</ref>
          <ref type="ref_dok_id">H601SkU1</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU1</ref>
          <ref type="ref_dok_titel">Utgiftsområde 3 Skatt, tull och exekution</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KegFFUSAaDBNMdq38sxY5H" type="motHeader">
        <div xml:id="i-77921Rm6YnuR1VqSF1MzWH" type="motTitle">
          Motion till riksdagen 2018/19:63 av David Lång m.fl. (SD) Skatteverkets
          inriktning 2019
        </div>
      </div>
      <div xml:id="i-9dwFvaTTbdrpQPHkoHCnuG" type="motBody">
        <div xml:id="i-8W9pr4wyPvZVxu1vhgymW1" type="motProposal" subtype="förslag">
          <head xml:id="i-ADpmHUde57VzvKXUujm636">
            Förslag till riksdagsbeslut
          </head>
          <list xml:id="i-Fy3h3GwzKvicg39xb8GjoL" style="ol">
            <item xml:id="i-DVaM9VBPtnAwe3AZcs8Qit">
              Riksdagen ställer sig bakom det som anförs i motionen om ett
              tydligare fokus på utveckling av skatteavtal och tillkännager
              detta för regeringen.
            </item>
            <item xml:id="i-3DYFXxJz66BPCLx47FE2YA">
              Riksdagen ställer sig bakom det som anförs i motionen om att
              inrikta Sveriges arbete mot skatteundandragande och vinstförflyttning
              mot globala insatser inom ramen för OECD-arbetet och tillkännager
              detta för regeringen.
            </item>
            <item xml:id="i-RxAEyWtBRKsfRgRqxN9Bnv">
              Riksdagen ställer sig bakom det som anförs i motionen om att
              säkerställa finansieringen av trygghet och välfärd och tillkännager
              detta för regeringen.
            </item>
            <item xml:id="i-T4L7KganbBZiKU9hnDe2RP">
              Riksdagen ställer sig bakom det som anförs i motionen om att
              utveckla ett företagsvänligt myndighetsförfarande och tillkännager
              detta för regeringen.
            </item>
            <item xml:id="i-PoFiuyscAYCAzursmgn82V">
              Riksdagen ställer sig bakom det som anförs i motionen om att
              intensifiera arbetet med regelförenkling och tillkännager detta
              för regeringen.
            </item>
            <item xml:id="i-GRrLdHcQPqMNUmepPnsYRB">
              Riksdagen ställer sig bakom det som anförs i motionen om ordning
              och reda i folkbokföringen och tillkännager detta för regeringen.
            </item>
            <item xml:id="i-UaMH3XiMipH4YnQQsQ3v6k">
              Riksdagen ställer sig bakom det som anförs i motionen om fler
              skattekontroller och tillkännager detta för regeringen.
            </item>
          </list>
        </div>
        <div xml:id="i-WuHZxGpFjJ3TnzRwdjZk29" type="motContent">
          <head xml:id="i-JaMgULn7p6QNQubvfK1iR4" type="h1">
            Motivering
          </head>
          <p xml:id="i-CG27unByLBKs8KfjhvKMY1">
            Myndigheten Skatteverket hanterar i första hand skatteärenden
            med inriktning på service och indrivning av skatter, men har ett
            flertal andra uppdrag. Utformningen och inriktningen av myndighetens
            verksamhet har betydelse för samhällsutvecklingen i dessa avseenden.
            Sverigedemokraternas politiska inriktning för myndigheten Skatte­verket
            utgår från ett utvecklingsarbete inom följande områden:
          </p>
          <list xml:id="i-DVeTYM4YSfT6txjDFv3GFx" style="ol">
            <item xml:id="i-6GZqfuHAUvvERp3yLFF3Wv">
              Internationella skatteavtal och bekämpning av skattebrott
            </item>
            <item xml:id="i-EMgFR3tD8suFS4D9GwpFQG">
              Säkra finansieringen av välfärd och trygghet
            </item>
            <item xml:id="i-UPvmZKTJbTYt8MGaLVk1TH">
              Utveckla ett företagsvänligt myndighetsförfarande
            </item>
            <item xml:id="i-PAeYQpHRmsT8zSQfnt6ADj">
              Intensifiera arbetet med regelförenkling
            </item>
            <item xml:id="i-F9zoF2VnKe9CpuEysRgBqr">
              Ordning och reda i folkbokföringen
            </item>
            <item xml:id="i-SB4PrXT1wt6xD17yNkKA4d">
              Fler skattekontroller.
            </item>
          </list>
          <head xml:id="i-DiWR659z8MsogSfdYeYyY8" type="h2">
            Internationella skatteavtal och bekämpning av skattebrott
          </head>
          <p xml:id="i-Md34djLWfSH5X4QUtfmjAx">
            Skatteverket arbetar med flera internationella samarbetsprojekt
            för skatteavtal. Några av dem har en mellanstatlig karaktär. Denna
            typ av frivilliga mellanstatliga skatteavtal föredrar Sverigedemokraterna
            framför federala överstatliga regleringar på EU-nivå. Vi vill
            prioritera arbetet med de internationella skatteavtalen i syfte
            att upprätthålla och stärka svensk exportkonkurrens som är en
            viktig faktor för svensk industri med avseende på sysselsättningen
            i Sverige.
          </p>
          <p xml:id="i-WgHoJgBEo4qd6WbegSosN3">
            En viktig uppgift för Skatteverket är att motverka och bekämpa
            brottslighet inom sitt ansvarsområde och i samverkan med andra
            myndigheter. Problemen med skatteflykt och skatteundandragande
            har expanderat i takt med globaliseringen, enligt OECD. Nya möjligheter
            till aktiva arrangemang som syftar till att minimera skatteinbetalningen
            har etablerats efter hand som förutsättningarna för detta har
            utvecklats. Detta är viktiga områden som berörda myndigheter måste
            utveckla sin kompetens inom, och de måste arbeta aktivt inom ramen
            för OECD:s ramverk för att se till att Sverige ligger i framkant
            i de internationella samarbetsprojekten på detta område. Vi är
            positiva till att Sverige agerar för ett brett internationellt
            samarbete, inom ramen för OECD:s arbete med åtgärder emot skatteundandragande
            och vinstförflyttning.
          </p>
          <head xml:id="i-WvRk5RsSc3RDmw1DNdawnw" type="h2">
            Säkerställ finansieringen av trygghet och välfärd
          </head>
          <p xml:id="i-X6qDt1B1D2zp1XntUVqSrn">
            Många tar för givet att trygghet och välfärd finns där när de
            behöver det, men det finns en risk med den inställningen. Tryggheten
            och välfärden finansieras av skatter och avgifter och skulle underlaget
            för finansieringen försämras, så är det inte längre självklart
            att kunna ta detta för givet.
          </p>
          <p xml:id="i-5A7z1Ht5eq3kTW7uDPrNPW">
            För att säkerställa finansieringen av trygghet och välfärd behöver
            vi arbeta med flera strategiska angreppssätt. Dels behöver vi
            långsiktigt fortsätta upprätthålla nollvisionen för skattefelet,
            det vill säga skillnaden mellan förväntat inbetald skatt och faktiskt
            inbetald skatt. Vidare behöver vi utvärdera utvecklingen av skattemoralen
            i samhället. Det behövs en kontinuerlig utvärdering av skattesystemet
            och om detta verkar för en god skattemoral.
          </p>
          <p xml:id="i-LBJHNSR3vEep1K7Dn4WeZ7">
            Under de senaste åren har antalet skattebrott inom Sverige minskat
            vilket är glädjande, men det finns fortfarande utrymme att förbättra
            detta i avsikten att nå nollvisionen för skattefelet. Sverigedemokraterna
            vill därför satsa mer resurser på fördjupade och mer sofistikerade
            processer för skattekontroller för att stävja skattebrott i Sverige.
            Genom minskat antal skattebrott tryggar vi finansieringen av välfärden
            och tryggheten.
          </p>
          <head xml:id="i-SmpvRvSj218F76yvNTCg5U" type="h2">
            Utveckla ett företagsvänligt myndighetsförfarande
          </head>
          <p xml:id="i-2JkoKisoHAFQ1cc7VmNAmJ">
            Svenska företag är verksamma under förutsättningar som omgärdas
            av skatter, regelverk och administrativa förfaranderegler samt
            annat som påverkar deras vardag. Myndig­heterna som hanterar dessa
            frågor kan på flera sätt genom sina förfaranden gentemot företagen
            skapa förutsättningar för att underlätta redovisning och inbetalning
            av skatter och avgifter och därmed bidra till en situation som
            främjar en positiv sysselsättnings­utveckling.
          </p>
          <p xml:id="i-VBi8NRvKcg9ic6WKvvdUPs">
            De myndigheter som verkar inom ramen för utgiftsområde 3 har
            en svår uppgift i att dels ge service till företag i olika situationer
            och dels hantera myndighetsutövning som kan uppfattas som motvikt
            mot det första ansvaret. Det är därför viktigt att de verktyg
            som har karaktären av bestraffningar hanteras i enlighet med ett
            sunt rättstänkande. Vår uppfattning är att dessa olika uppgifter
            ger myndigheterna en särställning som bör utvecklas ur ett rättssäkerhetsperspektiv.
            Alla företag i Sverige ska behandlas likvärdigt. Åtgärder som
            har karaktären av bestraffningsmetoder får inte hanteras så att
            de framstår som oskäliga. Målet bör vara en myndighetsservice
            i världsklass.
          </p>
          <head xml:id="i-7VEFUcMuo79YcX2xiPpJHD" type="h2">
            Intensifiera arbetet med regelförenkling
          </head>
          <p xml:id="i-XKLu6dLDtyyCFGjoGwc1oz">
            En central uppgift för Skatteverket är att vara en serviceinstans
            för företag och privatpersoner. Servicen till företag bör utformas
            på ett sådant sätt att de kan ha fokus på företagets kärnverksamhet.
            Det har stor betydelse för företagen som arbetsgivare. Skatteverket
            har lagt stor möda på att utvecklas i denna riktning, men det
            finns mycket kvar att göra.
          </p>
          <p xml:id="i-BkQgij8QojeN1gzP5daAaB">
            Sverige har introducerat så kallade servicekontor runtom i landet.
            Inom ramen för de kontoren finns Skatteverket representerade.
            Dessa servicekontor är ett bra sätt att förbättra samhällsservicen
            för företagen på ett kostnadseffektivt sätt. Vid sidan om detta
            utvecklar myndigheten successivt e-tjänster som också bidrar till
            att förbättra servicen för företagen. Koncepten kan dock vidareutvecklas
            och det är därför av stort intresse att utreda hur företag i olika
            delar av landet har möjlighet att ta del av Skatteverkets service
            och om de skulle kunna ges ännu bättre förutsättningar för att
            göra det.
          </p>
          <p xml:id="i-PfA9ACQzDAjw1BaLsu1im4">
            Från att Skatteverket historiskt har varit en renodlad kontrollmyndighet
            har myndigheten utvecklats till att bli mer serviceorienterad,
            vilket vi välkomnar. Denna ambition måste också finnas i situationer
            där fel och brister hanteras, så att det inte uppstår situationer
            som gör att enkla misstag förstoras upp och ges oproportionerliga
            konsekvenser. Å andra sidan är det också viktigt att fokusera
            de korrigerande åtgärderna där det faktiskt förekommer medvetna
            oegentligheter. Det är viktigt att hålla båda dessa processer
            igång. Det är viktigt att kunna dra en tydlig rågång mellan vad
            som får anses vara uppsåtligt och vad som mer är att betrakta
            som administrativt slarv från småföretagares sida. En miss som
            kanske beror på okunskap om ett snårigt regelverk kan få förödande
            konsekvenser för en hel bygd där exempelvis ett företag kan stå
            för en stor andel av sysselsättningen. Det är därför mycket viktigt
            att vi har en rättssäker indrivning av skatter, avgifter och skulder
            för att inte oskäligt drabba företagen. Därför vill Sverigedemokraterna
            utreda möjligheten att förtydliga rågången mellan dessa typer
            av företeelser och förenkla regelverket i sådan mening att det
            skall bli svårare att göra den här typen av misstag.
          </p>
          <head xml:id="i-TVVGrXDMHRXFBeKub8YtZj" type="h2">
            Ordning och reda i folkbokföringen
          </head>
          <p xml:id="i-5ebs6M4uq3wnzow1Kwof1P">
            Under flera decennier har stora strömmar av migranter kommit
            till Sverige, vilket nådde sin hittills största nivå i volym räknat
            under 2015. Det råder bostadsbrist och vi har ett samhällssystem
            som bygger på boenderegistrering av alla i Sverige. Mot bakgrund
            av detta är det inte acceptabelt att människor går under jorden
            för att leva i ett parallellt samhälle utan folkbokförd bostadsadress.
            Problemet med personer som bor i Sverige men som saknar folkbokföring
            förväntas öka med den urspårade invandringen. Därför föreslår
            Sverigedemokraterna större anslag för Skatteverket som skall användas
            för att ytterligare granska bostadsområden där risken för illegalt
            boende förväntas vara större. Det som avses är de områden som
            brukar kallas för utanförskapsområden. Kvalitets­bristerna i folkbokföringen
            orsakar även möjligheter att begå andra brott som exempelvis bidragsfusk,
            inbrott eller att orsaka andra problem. Även detta behöver Skatteverket
            se över.
          </p>
          <head xml:id="i-2QWA6ZNjQAgnpS9BRG84Bz" type="h2">
            Fler skattekontroller
          </head>
          <p xml:id="i-6hkLCRysnfjvpSkmatf4kY">
            Sverige har under några år då skatterna sänktes sett ett minskat
            skattefuskande. På det internationella området pågår ett omfattande
            arbete med att förhindra skattefusk i multinationella storbolag,
            vilket är positivt. Sverigedemokraterna menar att det är lika
            viktigt att upprätthålla en kollektiv skattemoral i Sverige och
            vill därför lägga ökade resurser för Skatteverket att göra fler
            skattekontroller. Det bör få en effekt att skattefelet, dvs skillnaden
            mellan lagstadgad skatt och inbetald skatt, minskar. Fler skattekontroller
            är en av flera vägar för att spåra och beivra brottslighet i Sverige.
            Samtidigt är det också viktigt att skattekontrollerna inte träffar
            fel. Ärliga småföretagare ska inte drabbas i onödan. Fokus behöver
            ligga på de som medvetet gör fel.
          </p>
        </div>
        <div xml:id="i-K1N64nLZxgbp737CCpQmrp" type="motSignatures">
          <list xml:id="i-KfuoCR7SuNJHbpK2jBJ548">
            <item xml:id="i-Q3g7QrTszkX21awPEGuHrX" who="i-45Ku79yUMEXGE2zwpUReMK">
              David Lång (SD)
            </item>
            <item xml:id="i-BkyPryqcNK9SEnb31YSXgW" who="i-DyRx69amzrrY88Jd1Ln7EC">
              Bo Broman (SD)
            </item>
            <item xml:id="i-L2EK386Cg2BYBd7XXzhHLi" who="i-2YMXTmw5qRAptNNy3BUrrF">
              Eric Westroth (SD)
            </item>
          </list>
        </div>
      </div>
    </body>
  </text>
</TEI>
