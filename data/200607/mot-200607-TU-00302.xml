<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00302">
  <teiHeader>
    <fileDesc>
      <titleStmt>
        <title>Kollektivtrafiken</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kollektivtrafiken</title>
          <idno type="rdwebb">GU02T302</idno>
          <rs type="number">T302</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T302/text</ref>
          <ref type="dokument_url_html">http://data.riksdagen.se/dokument/GU02T302</ref>
          <ref type="dokumentstatus_url_xml">http://data.riksdagen.se/dokumentstatus/GU02T302</ref>
          <ref type="doc">http://data.riksdagen.se/fil/0537884F-6B42-4D38-A585-8E9B176D47CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vy91Em3Wsf7pg6MadxkDkq" type="signed"/>
        <correspContext corresp="i-Vy91Em3Wsf7pg6MadxkDkq">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="referral" xml:id="i-Q475aQY46fwpdpm4vBht2D">
          <date when="2006-11-07"/>
        </correspAction>
        <correspAction type="dismissal" xml:id="i-33pD2UvqL5VUFr3xSDVYow">
          <date when="2006-11-07"/>
        </correspAction>
        <correspAction type="numbering" xml:id="i-YNEbdmrhubFmy2ZuLBrMFB">
          <date when="2006-11-01"/>
        </correspAction>
        <correspAction type="submission" xml:id="i-6LWHGfSPnTneQcLBYBJ8ny">
          <date when="2006-10-31"/>
        </correspAction>
        <correspAction type="transfer" xml:id="i-8Ydz1R5hvyzMqwNTG8iN5s">
          <date when="2006-10-30"/>
        </correspAction>
        <correspAction type="assigned" xml:id="i-MtEUaJoGaHQc3UWReb5WtX"/>
        <correspContext corresp="i-MtEUaJoGaHQc3UWReb5WtX">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PYAeXphTAMqGhFGwPnovZf">
            Förslag till riksdagsbeslut
          </head>
          <list style="ol">
            <item xml:id="i-77SCHvyTKxX56KaHohtxXh">
              Riksdagen tillkännager för regeringen som sin mening vad i motionen
              anförs om att anta en transporthierarki som klart och tydligt
              anger vilka transportslag som ska prioriteras för att det övergripande
              transportpolitiska målet ska nås.
            </item>
            <item xml:id="i-16Wa2ksTa9F12xonJgVSjB">
              Riksdagen tillkännager för regeringen som sin mening vad i motionen
              anförs om att ge alla kommuner rätt att ta ut trängselavgifter
              i tätort. 1
            </item>
            <item xml:id="i-982dAsrf1zd9Qwz55jk5Qv">
              Riksdagen tillkännager för regeringen som sin mening vad i motionen
              anförs om att snarast återinföra trängselavgifter i Stockholm
              och att medlen ska användas för att förbättra kollektivtrafiken
              i Stockholmsregionen.
            </item>
            <item xml:id="i-Cnc4TwBsFJLxhcGG4XUi3p">
              Riksdagen tillkännager för regeringen som sin mening vad i motionen
              anförs om att öka samordningen av det samhällsbetalda trafikutbudet
              för att förbättra kollektivtrafiken i gles- och landsbygd.
            </item>
            <item xml:id="i-VgHUiMM2H44jP1Zzu5WFwb">
              Riksdagen tillkännager för regeringen som sin mening vad i motionen
              anförs om att låta regeringen utreda hur man kan säkerställa att
              man når målet om att transportsystemet ska vara tillgängligt för
              funktionshindrade till år 2010.
            </item>
            <item xml:id="i-G24vyCNmLAD9onSY6KuxKu">
              Riksdagen tillkännager för regeringen som sin mening vad i motionen
              anförs om att låta regeringen utreda vilka ytterligare åtgärder
              som krävs för att helt miljöanpassa kollektivtrafiken.
            </item>
            <item xml:id="i-Cn1W8kGcCeKXi99cm1Xycg">
              Riksdagen tillkännager för regeringen som sin mening vad i motionen
              anförs om att låta regeringen utreda genomförandet avseende fullskaliga
              försök med avgiftsfri kollektivtrafik i storstad och ett glesbygdslän
              samt att forskarstöd kopplas till försöken.
            </item>
          </list>
          <p xml:id="i-SxVjS2kXsF3Qx4gDzxojFM">
            1 Yrkande 2 hänvisat till KU.
          </p>
        </div>
        <div type="motContent">
          <head type="h1" xml:id="i-TN2hx8M7qwMb4fw1XHvyEL">
            Kollektivtrafiken
          </head>
          <head type="h1" xml:id="i-TmerCXddznCCESqRZQnH9k">
            Bakgrund
          </head>
          <p xml:id="i-Bo9zgbBQVPhPGLp52ZoQav">
            Trafikpolitiken skall se till att kvinnor och män har bra kommunikationer
            oavsett var de bor. Samtidigt måste trafikens miljöproblem med
            klimatförändringar, hälsoproblem och buller lösas på ett tillfredsställande
            sätt. En av de absolut viktigaste åtgärderna för att kunna lyckas
            med detta är att tillskapa en väl utbyggd, tillgänglig, prisvärd
            och väl fungerande kollektivtrafik för alla utifrån de förutsättningar
            som ges beroende på om man bor i storstad eller glesbygd. Privatbilismens
            ökningstakt måste avstanna och helst minska, inte minst i våra
            tätorter.
          </p>
          <p xml:id="i-D3gV5onN5xYPbQFrgDYdaG">
            I proposition 2005/06:160 Moderna transporter markeras på ett
            antal ställen behovet av att utveckla kollektivtrafiken. I avsnitt
            5.3.2 Etappmål kan t.ex. följande läsas i rutan: Kollektivtrafikens
            andel av antalet resor bör öka. För att lyckas med detta måste
            det kollektiva resandet stimuleras samtidigt som vi ställer tydliga
            krav på att bilismen måste bära sina samhällsekonomiska kostnader
            och att de miljöförstörande utsläppen minimeras genom framtagande
            av mer miljövänliga drivmedel och mer bränslesnåla motorer. De
            långväga godstransporterna med lastbil måste minska och styras
            över till godstransporter på järnväg och sjöfart. Det största
            hotet mot uppställda klimatmål är den tilltagande trafiken och
            det krävs nu krafttag, användande av såväl morot som piska, för
            att styra över alltmer av vårt resande till kollektiva färdmedel.
            Dessa är mer miljövänliga och mer trafiksäkra. Dessutom gynnar
            en fungerande kollektivtrafik jämställdhet och jämlikhet genom
            att den gynnar kvinnor, pensionärer, ungdomar och andra med låga
            inkomster.
          </p>
          <p xml:id="i-4jJ4uGiRHUNSWkCrUTEvkU">
            Om kollektivtrafiken förbättras och utvecklas ökar jämställdheten
            inom transportsektorn, som i hög grad är präglad av mäns värderingar
            och maktövertag. Kvinnor använder sig i större utsträckning av
            kollektiva färdmedel, och satsningar inom denna sektor leder därmed
            till att kvinnors behov av transporter stärks.
          </p>
          <p xml:id="i-Fq5hAU2BR1AxoCe55jm4bD">
            En väl fungerande och prisvärd kollektivtrafik är en av de viktigaste
            faktorerna för regional utveckling i alla sorts regioner. Den
            skall inte styras utifrån kortsiktiga privata vinstintressen utan
            utifrån medborgarnas behov och de trafikpolitiska målen, inte
            minst en god miljö. Det krävs krafttag för en ordentlig satsning
            på det kollektiva resandet. I propositionen Moderna transporter
            17:e kapitlet Utveckling av kollektivtrafiken betonas detta synsätt
            påtagligt och i 17.1. föreslås att Vägverket och Banverket skall
            ges uppdraget att ta fram ett nationellt handlingsprogram för
            kollektivtrafikens långsiktiga utveckling. Detta antogs av riksdagen
            och vi utgår från att uppdraget kvarstår. Redan i nuläget är stora
            delar av kollektivtrafiken bekostad av samhället genom skattepengar,
            och vi menar att försök med avgiftsfri kollektivtrafik bör inledas
            dels i en storstad, dels i ett glesbygdslän. Sådana försök skall
            knyta till sig lämpligt forskarstöd i syfte att kartlägga konsekvenserna
            för t.ex. miljön, trafikskadekostnaderna, pendlingsmönstren och
            den regionala utvecklingen.
          </p>
          <head type="h1" xml:id="i-5uvTH3nAkj81R5hDXx7arv">
            Ansvar och finansiering
          </head>
          <p xml:id="i-Cb8Ec9mxGZ1tU9sVbGupeh">
            Vi betalar gemensamt för kollektivtrafiken med våra skatter och
            biljettpengar. Kollektivtrafiken tillhör medborgarna och är liksom
            övrig infrastruktur, vård, omsorg och skola en del av den grundläggande
            samhällsservicen. Avreglering, bolagisering och konkurrensutsättning
            har på senare tid varit ledord. Detta har tvingat fram stora förändringar
            och försämringar inom kollektivtrafiken. I stället för att fortsätta
            på den inslagna vägen menar Vänsterpartiet att det nu är hög tid
            för stat, kommuner och landsting att återta den nödvändiga kontrollen
            över kollektivtrafiken, eftersom den utgör en grundläggande samhällsservice,
            inte minst för att stärka kvinnors behov av resande.
          </p>
          <p xml:id="i-2a599EvYqvZ4UMp5ZkgAeE">
            Kollektivtrafiken skall därför i huvudsak drivas av samhället:
            i kommunal regi, landstingsregi eller statlig regi. Det innebär
            därför att privatisering av lokala, regionala och nationella kollektivtrafikföretag
            skall motverkas, inte stimuleras. Om länstrafikbolag och kommunala
            trafikbolag på grund av ekonomiska svårigheter höjer biljettpriserna
            finns en uppenbar risk att många väljer bort det kollektiva resandet,
            vilket leder till minskad trafikering. För att ge den lokala och
            regionala kollektivtrafiken möjlighet att utvecklas måste den
            få långsiktigt stabila förutsättningar för ekonomin. Kvinnor och
            män måste kunna lita på att kollektivtrafiken fungerar och är
            tillförlitlig om man vill ta sig till och från jobbet eller utbildningen.
            Om inte blir det svårt att få fler att resa kollektivt.
          </p>
          <p xml:id="i-67KoT6kSacazFpYT6tD2v4">
            Vi föreslår i motion 2006/07:T441 med anledning av proposition
            2006/07:1 Utgiftsområde 22, att kollektivtrafiken tillförs 2 250
            miljoner kronor under en treårsperiod.
          </p>
          <p xml:id="i-AL3JrdBLeuQnJoWtLUXHQi">
            Investeringar i vägar har länge varit prioriterade framför investeringar
            i andra transportslag. Det har under flera år funnits en relation
            mellan investeringar i väg eller järnväg och som varit till järnvägens
            fördel. I regeringens budgetförslag för år 2007 markeras på ett
            antal ställen en annan politisk inriktning, nämligen att en större
            del av investeringarna skall ske inom vägsektorn (se t.ex. budgetproposition
            20006/07 volym 12, utg.omr. 22 s. 26 vänsterspalten). Vi tycker
            att det är en märklig prioritering, eftersom regeringen hänvisar
            till att samhällsekonomiska analyser skall spela en viktig roll
            vid prioriteringen av infrastrukturinvesteringar. Vi finner det
            mycket märkligt att regeringen i budgetpropositionen överväger
            andra lösningar än den s.k. Citybanan för att säkerställa att
            tågtrafiken kan flyta på från och till Stockholm, vilket är viktigt
            för järnvägstrafiken i både Stockholmsregionen och övriga landet.
          </p>
          <head type="h1" xml:id="i-JyDDAwgZsdHkid7JatnQcY">
            Fastställ en styrande transporthierarki
          </head>
          <p xml:id="i-SLhm59aSB5nHLU75u7YEUb">
            Det övergripande målet för transportpolitiken är, enligt ett
            riksdagsbeslut, att säkerställa en samhällsekonomiskt effektiv
            och långsiktigt hållbar transportförsörjning för medborgarna och
            näringslivet i hela landet. För att uppnå detta skall dels transportbehovet
            inte öka, dels måste samhällets subventioner och stöd inriktas
            tydligt mot de mest hållbara transportmedlen, mot vissa socioekonomiska
            grupper och mot glesbygd. Kollektivtrafiken är det överlägset
            bästa transportsystemet för att uppnå målets del om ekologisk
            hållbarhet.
          </p>
          <p xml:id="i-HpP2iPJmjXPpeisaPaKAEj">
            Trots detta har det skett nedskärningar och försämringar på kollektivtrafiken,
            inte minst till följd av kommunernas och landstingens ansatta
            ekonomi, där kollektivtrafiken måste konkurrera om medelstilldelningen
            med andra samhällsnödvändiga verksamheter som skola, vård och
            omsorg. Under tiden fortsätter i stället privatbilismen att öka.
            Kostnadsbalansen måste förändras så att hållbara transportmedel
            blir billigare medan mindre hållbara transportmedel blir dyrare.
            Det måste skapas ordentliga alternativ så att det kollektiva resandet
            underlättas, prioriteras och värdesätts. Kollektivtrafiken kan
            och måste stärkas på ett långsiktigt sätt genom en rad förändringar
            av strukturell och organisatorisk art. Kollektivtrafiken måste
            förstärkas och få en större andel av dagens och morgondagens resande
            om det transportpolitiska målet och miljömålen skall kunna nås.
            En transporthierarki bör antas som klart och tydligt anger vilka
            transportmedel som skall prioriteras för att det övergripande
            målet skall nås. Detta bör riksdagen som sin mening ge regeringen
            till känna.
          </p>
          <p xml:id="i-9DH3oU7cfB9NpRUuwKAHht">
            Grunden för en sådan hierarki skall vara de olika transportmedlens
            ekologiska hållbarhet och förmåga att leda mot det övergripande
            målet. Utifrån behovet måste kollektivtrafiken tillföras resurser
            för att säkerställa att den kan upprätthållas och utvecklas på
            alla nivåer, dvs. nationellt, regionalt och lokalt, så att de
            som är beroende av kollektivtrafiken inte drabbas eller att andra
            väljer att övergå till mindre hållbara transportmedel. I annat
            fall försämrar man för dem med låga inkomster att förflytta sig
            och kvinnor ges sämre möjlighet och tillgång till transportsystemet.
          </p>
          <head type="h1" xml:id="i-6RpLWZ5PFc1XMMC6Tqv1E7">
            Transporter och regionalpolitik
          </head>
          <p xml:id="i-Nu7T9hoEuwzrJqebUgAPL1">
            Behovet av transporter varierar stort beroende på var i landet
            man bor. Det finns därför inte en lösning som passar hela landet.
            De långa avstånden i Norrland och andra delar av vårt land med
            låg befolkningstäthet leder till att många måste resa långa sträckor
            dagligen för att kunna ta sig till och från sina arbeten eller
            utbildningar.
          </p>
          <p xml:id="i-4vQwK9fv68S8EpNdm6JLzE">
            Vänsterpartiet inser att det finns delar av Sverige där bilen
            är skillnaden på om man kan bo kvar på landet eller måste flytta
            in till regioncentrum. Dessa områden saknar till stora delar möjlighet
            till kollektivtrafik för exempelvis arbetspendling.
          </p>
          <p xml:id="i-8ZJGYY18vzJr7CCieJu2Zc">
            Fungerande transporter är här således en livsnödvändighet för
            både enskilda och företag och det bästa är självfallet om detta
            till stor del kan lösas genom kollektiva transporter. Men det
            är inte realistiskt att tro att det helt går att ersätta de privata
            transporterna med främst egen bil även om det kommer till klara
            förbättringar för det kollektiva resandet. Sett till de övergripande
            målen är inte heller det privata resandet i glesbygd det stora
            problemet. Det har tidigare hos Rikstrafiken funnits ett speciellt
            anslag för just de fyra nordligaste länen, men det försvann i
            samband med förra årets budget. Vi vill säkerställa att dessa
            medel verkligen skall finnas kvar och föreslår därför i motion
            2006/07:T441 med anledning av proposition 2006/07:1 Utgiftsområde
            22, att kollektivtrafik i glesbygd tillförs 10 miljoner kronor.
          </p>
          <p xml:id="i-7fUyytGiTdXsksXKXN1ukz">
            Då utgör den intensiva privatbilismen i våra större städer ett
            betydligt större hot som måste åtgärdas, t.ex. via trängselavgifter
            och betydande satsningar på att förbättra den kollektiva trafiken.
            Vi vill gå vidare och ge alla kommuner rätt att ta ut trängselavgifter
            i tätort. Detta bör riksdagen som sin mening ge regeringen till
            känna.
          </p>
          <p xml:id="i-DaRx1TN2NRo7PcjhTpnoph">
            Det är för oss en självklarhet att trängselavgifterna snarast
            skall återinföras i Stockholm och att medlen skall användas för
            att förbättra kollektivresandet i Stockholmsregionen. Detta bör
            riksdagen som sin mening ge regeringen till känna.
          </p>
          <p xml:id="i-T6C4aWxfhUpDLu7MW5x8nF">
            I övrigt när det gäller frågan om trängselskatt utvecklar vi
            vår politik inom detta område i en flerpartimotion.
          </p>
          <p xml:id="i-UcEV7F419oS8PAWivuL1o5">
            Genom att samordna olika former av kollektiva, samhällsbetalda
            transporter kan man effektivisera kollektivtrafiken och öka turtätheten.
            Samordning bör ske mellan linjetrafik, skolskjutsar, färdtjänst
            och sjukresor. Det är inte omöjligt att tillskapa en fungerande
            kollektivtrafik i glesbygd. Det krävs dock en planering som tar
            hänsyn till och utgår från glesbygdens förutsättningar och behov.
            Inte minst i områden med litet underlag kan en bättre samordning
            leda till lägre kostnader och ett bättre trafikutbud. Därför bör
            det samhällsbetalda trafikutbudet samordnas för att förbättra
            kollektivtrafiken i gles- och landsbygd. Detta bör riksdagen som
            sin mening ge regeringen till känna.
          </p>
          <p xml:id="i-6Xf378Seq5FarViypN1z67">
            En svaghet med kollektivtrafik jämfört med att ta den egna bilen
            är att kollektivtrafiken oftast är uppbyggd kring fasta linjesträckningar
            och tidtabeller. Det ger sämre flexibilitet i resandet jämfört
            med bilen och utgör därför ett hinder för kollektivtrafikens möjligheter
            att konkurrera med bilen. Ett sätt att öka flexibiliteten är att
            använda s.k. anropsstyrd trafik för att mata resenärer till bättre
            belagda linjer. Anropsstyrd kollektivtrafik kan med fördel användas
            i ökad omfattning i områden med litet resandeunderlag.
          </p>
          <head type="h1" xml:id="i-8uYp4HUyCV38qmayAojPFD">
            Öka funktionshindrades tillgänglighet till kollektivtrafik
          </head>
          <p xml:id="i-66Dxpko5h8taceGTW85Ydy">
            I Sverige beräknas ca 1 miljon människor vara funktionshindrade
            i förflyttningssammanhang. Den övervägande delen av de resor som
            funktionshindrade genomför sker med fordon i av samhället organiserade
            specialtransporter eller i handikappanpassade privata personbilar.
            Även huvuddelen av sjukresorna sker på detta sätt. Studier visar
            att äldre och funktionshindrade har goda möjligheter att använda
            sig av kollektiva färdmedel förutsatt att dessa, och den fysiska
            miljön, blir bättre anpassade till resenärernas förflyttningsbehov.
            Färdtjänsten behöver också förbättras utifrån samma synsätt. Riksdagen
            har beslutat att transportsystemet skall vara tillgängligt för
            funktionshindrade till år 2010.
          </p>
          <p xml:id="i-H4oDpLtswwLAMzxiCDjyfN">
            I propositionen Moderna transporter föreslås att Vägverket och
            Banverket, inom ramen för arbetet med att ta fram en nationell
            handlingsplan för kollektivtrafikens långsiktiga utveckling, gemensamt
            bör leda en nationell kraftsamling för att göra kollektivtrafiken
            användbar för funktionshindrade. I propositionen konstateras nämligen
            att anpassningen av kollektivtrafiken till funktionshindrades
            behov går för långsamt i förhållande till det uppställda målet.
            Regeringen bör utreda hur man kan säkerställa att man når målet
            om att transportsystemet skall vara tillgängligt för funktionshindrade
            till år 2010. Detta bör ges regeringen till känna.
          </p>
          <p xml:id="i-ShnopjHNWiTWWrGxouVFaS">
            I motion 2006/07:So382 Handikappolitik utvecklar vi våra förslag
            kring funktionshindrades möjligheter att förflytta sig i samhället.
            Bland annat tar vi i motionen upp krav på utökad ledsagning och
            större möjligheter till att ta med medresenärer på en resa.
          </p>
          <p xml:id="i-KCpd48bV7jTdtX6syevEKo">
            I motion 2006/07:T441 med anledning av proposition 2006/07:1
            Utgiftsområde 22, avsätter vi under en treårsperiod 2 250 miljoner
            kronor, vilket delvis är avsett att stödja utbyggnaden av en tillgänglig
            kollektivtrafik.
          </p>
          <head type="h1" xml:id="i-DHppAGJpE5gp2LQRCxBxjH">
            Skattelättnader avseende kollektivt resande
          </head>
          <p xml:id="i-SzQ2VxYwdQZkqfqFRADY9w">
            Dagens skatte- och avdragssystem gynnar främst högavlönade män
            och missgynnar kollektivtrafikanter och kvinnor. I propositionen
            Moderna transporter 17.2 Utredning om skattelättnader för att
            stimulera kollektivt resande kan följande läsas i rutan: Ett ökat
            kollektivt resande är en viktig del för att få ned koldioxidutsläppen
            från transportsektorn. Regeringen vill ytterligare stimulera resande
            med kollektivtrafik, i första hand till och från arbetet. En utredning
            skall därför tillsättas med uppdrag att lämna förslag som stimulerar
            till ett ökat utnyttjande av kollektiva färdmedel. Förslagen kan
            avse skattelättnader för resor med sådana färdmedel. Det är vår
            förhoppning att den nya regeringen inte hindrar att detta genomförs.
          </p>
          <head type="h1" xml:id="i-AzHXMV9Nvimjigp8gJjqvA">
            Miljöanpassa kollektivtrafiken
          </head>
          <p xml:id="i-NgE7RfJAGiuJ9v7BNT9wDN">
            Kollektivtrafiken är utan tvekan generellt sett bättre för miljön
            än privatbilen, men det återstår trots allt en hel del åtgärder
            för att kollektivtrafiken skall bli helt miljöanpassad. Det är
            viktigt att t.ex. bussar och lok ställs om till förnybar drift.
            En ökad beläggning inom kollektivtrafiken ökar effektiviteten
            i energianvändningen. Andra problem som måste åtgärdas är t.ex.
            buller och intrång i den fysiska miljön som påtagligt skadar natur-
            och kulturvärden. Regeringen bör därför utreda vilka ytterligare
            åtgärder som krävs för att helt miljöanpassa kollektivtrafiken
            enligt det i motionen anförda. Detta bör ges regeringen till känna.
          </p>
          <head type="h1" xml:id="i-7RTVqpPoBBodrfaKoLkMcJ">
            Försök med avgiftsfri kollektivtrafik
          </head>
          <p xml:id="i-MC7XSCx5a4KkrPnemaLzyd">
            Redan i nuläget finansieras en stor del av kollektivtrafiken
            av samhället via skattemedel. Trots det höga samhällsstödet tar
            trafikhuvudmännen ändå ut biljettavgifter, som uppfattas som höga
            av tilltänkta resenärer. Om det är dyrare att ta bussen någon
            mil till jobbet jämfört med den egna bilen, så får ju kollektivtrafiken
            svårt att hävda sig. Inte sällan råder därför på många håll en
            låg beläggning i kollektivtrafiken.
          </p>
          <p xml:id="i-4Xo6nhVu6s8oxHCvkayT39">
            Det är inte ovanligt att många bussar åker sina turer med endast
            ett fåtal passagerare. Lite tillspetsat kan sägas att skattebetalarna
            redan nu är med och finansierar något som alla inte utnyttjar
            särskilt regelbundet och som många uppenbarligen väljer bort av
            kostnadsskäl och för att man anser att tillgängligheten är för
            dålig, turtätheten för svag osv.
          </p>
          <p xml:id="i-RzFBX2pLCvwc1zcMuHxUsb">
            En avgiftsfri kollektivtrafik med hög tillgänglighet för alla
            resandegrupper, inte minst funktionshindrade, borde leda till
            ett kraftigt ökat kollektivt resande, som ger en rad positiva
            effekter: ett effektivt resursutnyttjande, att satsade skattemedel
            faktiskt kommer de kollektivresande till godo för t.ex. pendling
            till arbete och utbildning, positiva miljöeffekter, minskat vägslitage,
            färre trafikolyckor och därmed lägre trafikskadekostnader. En
            avgiftsfri kollektivtrafik skulle även gynna kvinnors resande
            i större utsträckning.
          </p>
          <p xml:id="i-2FuQfZSqNRkRa35jQ8uNez">
            Det har pågått försök med avgiftsfri kollektivtrafik i flera
            kommuner i landet med goda resultat, dvs. att fler valt att resa
            kollektivt.
          </p>
          <p xml:id="i-U6MimsKgXgs8ET1dM6RRaT">
            Vänsterpartiet menar att det krävs ett radikalt nytänkande, ja
            ett verkligt paradigmskifte i trafikpolitiken. Om vi verkligen
            menar allvar med att försöka minska privatbilismen och få fler
            att resa kollektivt måste vi vidta kraftfulla åtgärder för att
            uppnå detta. Då duger det förstås inte att trafikhuvudmännen tvingas
            ha ett strikt företagsekonomiskt tänkande och ständigt höjer biljettpriset,
            drar in trafiklinjer och försämrar turtätheten i sina försök att
            minska kostnaderna och höja intäkterna. Resultatet av ett sådant
            snävt tänkande blir i stället en negativ spiral, som i själva
            verket motverkar ett ökat kollektivresande. Vi vill i stället
            lyfta fram en helhetssyn och att de samhällsekonomiska konsekvenserna
            lyfts fram i ljuset. Riksdagen bör ge regeringen i uppdrag att
            utreda genomförandet avseende fullskaliga försök med avgiftsfri
            kollektivtrafik i storstad och ett glesbygdslän samt att forskarstöd
            kopplas till försöken.
          </p>
          <p xml:id="i-M236yjeEJheLYwhZf1s8Yt">
            Sådana försök måste tillåtas pågå under en längre tidsperiod.
            De bör även vara kopplade till forskning, där effekterna i vid
            mening studeras och analyseras. Till exempel skall effekterna
            granskas utifrån ett genusperspektiv, regionalpolitiska konsekvenser
            och hur det påverkar arbetsutbudet. Med ett brett och djuplodande
            beslutsunderlag är det lättare att i framtiden fatta lämpliga
            beslut. Om en fördyring för privatbilismen, t.ex. trängselavgifter,
            anses leda till ett minskat resande med egen bil, är det rimligt
            att en väl utbyggd och avgiftsfri kollektivtrafik borde leda till
            ett avsevärt ökat kollektivresande. Argument som att människor
            kommer att sluta gå eller cykla om man t.ex. kan åka buss gratis
            ser vi som barnsjukdomar, som kommer att avta över tid. Det centrala
            i sammanhanget är om vi kan få fler att ta bussen, tåget eller
            tunnelbanan i stället för den egna bilen, inte om några överger
            cyklandet och tar bussen vid dåligt väder och halkiga underlag.
          </p>
          <head type="h1" xml:id="i-YHZXj6vkoLtfZX3SpY7kiQ">
            Kvinnor och män i kollektivtrafiken
          </head>
          <p xml:id="i-B4mEvkxMi1ASW6tiNHRJbG">
            Riksdagen har beslutat att transportsektorn skall bli jämställd.
            Med anledning av detta fick transportpolitiken år 2001 ett delmål
            som anger att kvinnors och mäns transportbehov skall väga lika,
            att könen skall ha samma möjligheter att påverka systemet och
            att deras värderingar skall väga lika tungt. Vi måste arbeta för
            det långsiktiga målet: att transportsystemet skall vara en fungerande
            och integrerad del av ett jämställt samhälle. Arbetet måste dock
            inriktas på systemförändrande åtgärder som både förändrar sektorn
            och bidrar till förändring av samhället i stort. Men vi måste
            även arbeta för att kvinnor i sin vardag får en bättre transportsituation,
            även om situationen i grunden delvis beror på en könsmaktsstruktur.
            Det är uppenbart att kvinnor i dag har behov och önskemål om mer
            och bättre fungerande kollektivtrafik, fler gång- och cykelvägar,
            kortare avstånd, större miljö- och säkerhetshänsyn och rättvisa
            skattesystem. I det arbetet skall vi vara vaksamma så att åtgärderna
            inte bidrar till att befästa rådande könsskillnader.
          </p>
          <p xml:id="i-DBQedebkHkAbsX2JTReYcn">
            Det råder dock ingen tvekan om att det på kort sikt är viktigt
            att stärka jämställdheten genom att satsa på kollektivtrafiken.
            I propositionen Moderna transporter (2006/07:160) har v, mp och
            s enats om åtgärder inom jämställdhetsområdet. Kollektivtrafiken
            är här en central del i att stärka kvinnors vardagssituation och
            möjlighet att förflytta sig. I bl.a. budget och direktiv till
            trafikverk och trafikmyndigheter skall dessa förslag konkretiseras.
            Vi utgår ifrån att den borgerliga alliansen inte kommer att motverka
            en sådan utveckling och liksom de grön-röda samarbetspartierna
            aktivt verka för att infria transport- och jämställdhetsmålen
            i form av konkreta förslag.
          </p>
        </div>
        <div type="motSignatures">
          <list>
            <item xml:id="i-td3De7SBDuaU62Bo5uUb4" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-3yt9AaWSZPHwGa5HevH3g8" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-28BbiRqdxcS69aem6Bb6B4" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-VkYLW4JZWUGUcuMh2Sr84e" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-4CperMHaP6P74WFx7ts6hj" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-8fJGGvmsTVoeJds4MWpC6J" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
