<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-001.pdf"/>
      <div type="motHeader" xml:id="i-Ecx1Fep6c1tRN1yYBJHoTy">
        <div type="motTitle" xml:id="i-5PJjJoi6br6ojLsG5TjJwF"/>
        <div type="motSubmissionInfo" xml:id="i-HPVi3XSekBrvkQLUaaBsE8"/>
      </div>
      <div type="motBody" xml:id="i-JQdvPP3WL9cP6Y1PMa7xDu">
        <div xml:id="i-KbtbPoVGR3VTBTQavCLGvZ">
          <p xml:id="i-7ckxtxZcGSBDkYrZcuzRTF">
            2 Motioner i Andra kammaren, nr 947 år 1965
          </p>
          <p xml:id="i-DWR3tMWMN1aNrwpFi5Xu33">
            Nr 947
          </p>
          <p xml:id="i-CEL1XpseUo6kZTLnL3uGi2">
            Av herr Hamrin i Kalmar m. fl., i anledning av Kungl. Maj:ts
            pro- position nr 161, angående omläggning av utbildningen av sjuksköterskor
            m. m.
          </p>
          <p xml:id="i-8kn43x8pdvTUAKBH4mYuoJ">
            (Lika lydande med motion nr 800 i Första kammaren)
          </p>
          <p xml:id="i-FTWXTNH5f3sqPHSaD77f8H">
            Den nya utbildning av sjuksköterskor som föreslås i proposition
            nr 161 innebär en avsevärd förbättring jämfört med den nuvarande
            utbildningen. Vad beträffar utbildningens innehåll har vi alltså
            inga väsentliga invänd- ningar att göra, utan vill blott uttrycka
            den förhoppningen att det skall gå att genomföra den successivt
            under föreslagna tre terminer. Det är angeläget att regeringen
            inte åstadkommer en fördröjning härvidlag. Bortsett från utbildningens
            innehåll ger dock propositionen anledning till betydande tveksamhet
            på ett antal punkter. Propositionen kan rent all- mänt sägas vara
            oklar. Det är otillfredsställande att regeringen ej godta- git
            vissa av de kompromisser som nåtts i den parlamentariskt tillsatta
            ut- redning — 1962 års sjuksköterskeutbildningsutredning — som
            ligger till grund för propositionen. Regeringen har i stor utsträckning
            underlåtit att beakta remissinstansernas nästan eniga yttranden
            beträffande vissa för- slag.
          </p>
          <p xml:id="i-XVydVe8cfS1FdJMUpBQHcM">
            Krav på föregående skolunderbyggnad
          </p>
          <p xml:id="i-CxLC5mK2e9uNG1rbdXd47f">
            Vid en bedömning av frågan om vilken föregående skolunderbyggnad
            som skall krävas av sjuksköterskeeleverna är det av synnerlig
            vikt att hän- syn tas till det funktions- och ansvarsområde som
            gäller det därav följan- de utbildningsmålet samt möjligheterna
            att nå detta mål. Utredningen an- ger att sjuksköterskan har följande
            grundfunktioner att själv eller under medverkan av underställd
            personal sörja för patien- tens personliga omvårdnad, att under
            läkares ledning medverka i patientens medicinska vård, inne- fattande
            bl. a. att observera och lämna rapporter beträffande patientens
            tillstånd och reaktioner, att biträda läkaren i hans åtgärder
            med patienten samt att ombesörja hans ordinationer, ävensom att
            inför patienter, anhöriga och allmänheten medverka i hälsoupplys-
            ning och hälsovårdsarbete. Det utifrån dessa grundfunktioner fastställda
            utbildningsmålet skall nås genom den nu föreslagna utbildningen.
            De krav som ställs på den moderna sjuksköterskan är alltså utomordent-
          </p>
          <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-002.pdf"/>
          <p xml:id="i-DdJAjLvrquotrYDn7xoftp">
            Motioner i Andra kammaren, nr 947 år 1965 3
          </p>
          <p xml:id="i-KJCFr1fmyLfLgitzFCjN3L">
            ligt stora. Med all sannolikhet kommer än större krav att ställas
            i framti- den. För att sjuksköterskeeleven skall kunna väl tillgodogöra
            sig den kva- lificerade och krävande utbildning som gör henne
            skickad att uppfylla des- sa krav fordras utan tvekan en god skolunderbyggnad,
            inte minst vad gäl- ler de naturvetenskapliga ämnena. Utredningen
            skärskådade mycket nog- grant de krav på skolunderbyggnad som
            borde uppställas. Den fann det klart att fackskola och gymnasium
            borde bli naturliga rekryteringsvägar till sjuksköterskeutbildningen.
            Utredningen förordade sålunda att man i fråga om skolunderbyggnadskravet
            borde inrikta sig på genomgången fackskola. Eftersom fackskoleutbildningen
            ännu inte är helt genomförd stannade utredningen, såvitt veterligt
            efter stor tvekan, för att under en övergångsperiod, intill dess
            fackskolan är utbyggd, föreslå en sänk- ning av skolunderbyggnadskravet.
            Jämsides med realexamen, normal- skolekompetens och normalkurser
            vid folkhögskola skulle också slutbetyg från grundskolans teoretiska
            linjer g, h, t och s med särskild kurs i mate- matik ge behörighet
            till inträde vid sjuksköterskeskola. Det övervägande antalet remissinstanser
            delade utredningens uppfatt- nirg att man i fråga om kravet på
            föregående skolunderbyggnad borde in- rikta sig på genomgången
            fackskola. Det är därför enligt vår mening förvånansvärt att regeringen
            nu — utan att anföra någon egentlig motivering för sitt ställningstagande
            — helt går ifrån den linje som den parlamentariskt sammansatta
            utredningen nått fram till på denna punkt. I propositionen fastslås
            helt lakoniskt att sjuk- sköterskeutbildningen skall tillhöra
            grundskolans kompetensområde och att elever från samtliga grundskolans
            linjer sålunda skall kunna vinna till- träde till utbildningen.
            Vissa, i regeringens förslag ospecificerade komplet- teringar
            anses dock behövliga främst för eleverna från de mer praktiskt
            inriktade linjerna. Regeringsförslaget på denna punkt är oacceptabelt
            ur flera synpunkter. Som ovan anförts är sjuksköterskans arbetsuppgifter,
            funktions- och an- svarsområde redan nu mycket omfattande. Än
            större krav kommer med sannolikhet att ställas i framtiden. Mycket
            talar för att allt fler ”läkaruppgif- ter” successivt kommer att
            läggas på sjuksköterskorna. De arbetsledande funktionerna — som
            redan nu är betydande — kommer undan för undan att öka. Vidare
            är den utbildning som utredningen föreslagit och departe- mentschefen
            godtagit så upplagd, att den förutsätter helst fackskola med åtminstone
            grundskolans teoretiska linjer. Detta torde också bestyrkas av
            ”vissa kompletteringar” som regeringen bedömt erforderliga. även
            på re- geringshåll är man således medveten om att vissa av grundskolans
            linjer utgör otillräcklig skolunderbyggnad. Tillgänglig statistik
            visar vidare att 28 procent av dem som avbryter sin sjuksköterskeutbildning
            gör det därför att de inte klarar av utbildningen.
          </p>
          <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-003.pdf"/>
          <p xml:id="i-MGyHYFjZcf8PWLb3gQxLki">
            4 Motioner i Andra kammaren, nr 947 år 1965
          </p>
          <p xml:id="i-NPn8N2gCvz9hmrh6Kf35e">
            Vissa andra faktorer tyder på att det faktiska procenttalet är
            ännu större. Att en så stor del av studieavbrotten har denna orsak
            gör att man måste se till att de elever som påbörjar utbildning
            också har möjlighet att tillgo- dogöra sig denna. Det bör också
            poängteras att en elev som efter någon tid avbryter sin utbildning
            åstadkommer ett tomrum — man kan ju inte fylla ut den lediga platsen
            med någon annan. Det är vidare väsentligt — inte minst för att
            tillgodose behovet av lä- rarpersonal — att ett ökat antal studenter
            än för närvarande söker sig till sjuksköterskeyrket. Vi vill alltså
            förorda att utredningens krav på skolunderbyggnad anta- ges. Detta
            innebär att på sikt bör fackskola och gymnasium vara den nor-
            mala skolunderbyggnaden, medan man under en övergångsperiod kan
            ac- ceptera att elever från grundskolans teoretiska linjer eller
            andra katego- rier med motsvarande utbildning får tillträde till
            undervisningen. Detta senare bör — som nedan närmare utvecklas
            — vara förknippat med inträ- desprov, vilket också utredningen
            föreslagit.
          </p>
          <p xml:id="i-7YuaYwvF7qejeC6mMt8CXU">
            Inträdesproven Utredningen har förordat införande av kunskaps-
            och begåvningsprov vid sjuksköterskeskolorna. Detta förslag har
            föregåtts av försöksverksam- het och studium av erfarenheterna
            från länder som redan tillämpar ett så- dant system. Erfarenheterna
            av sådana prov är mycket positiva och i Fin- land, där de kommer
            till användning, är avbrottsfrekvensen begränsad till 2 å 3 procent,
            vilket till stor del får tillskrivas provens goda prognosvärde.
            Det övervägande antalet remissinstanser har uttalat sig för införande
            av inträdesprov. Det är därför ägnat att förvåna att regeringen
            — utan någon motivering — avstyrker införandet av sådana prov.
            Om man sätter ned kravet på föregående skolunderbyggnad från det
            egentligen erfordra- de — fackskolan — till grundskolans teoretiska
            linjer eller som departe- mentschefen t. o. m. så långt som till
            grundskolans samtliga linjer och samtidigt slopar den provtjänstgöring
            (orienteringsperiod) som hittills funnits, torde någon form av
            inträdesprövning vara nödvändig. Ett system med inträdesprov har
            vidare den fördelen, att den ger alla som uppfyller de formella
            kraven på tillträde lika chans att konkurrera om tillgängliga
            utbildningsplatser. Om man inte har några inträdesprov, kan man
            befara att avbrottsfrekvensen fortsätter att ligga kvar på nuvarande
            höga nivå eller t. o. m. ökar. Vi förordar därför att de av utredningen
            föreslagna in- trädesproven införes.
          </p>
          <p xml:id="i-AejzLVTd23rHSTHdfvTh1W">
            Utbildningskapaciteten Från folkpartiets sida har vid ett upprepat
            antal tillfällen krävts åtgär- der för att undanröja den besvärande
            bristen på sjuksköterskor. Sådana
          </p>
          <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-004.pdf"/>
          <p xml:id="i-SfmvPbDRPN3EcbVF6UBgdN">
            Motioner i Andra kammaren, nr 947 år 1965 5
          </p>
          <p xml:id="i-HRSjgRt9WytLa79t4DPC6p">
            åtgärder kan bestå av en rationalisering av verksamheten, vilket
            kan ske utan att kraven på effektivitet nedsättes. De kan också
            bestå i en utbyggd organisation av undersköterskor, laboratorieassistenter,
            tekniska assis- tenter och biträdespersonal av olika slag. Det
            måste bedömas som synner- ligen viktigt att därjämte effektiva
            åtgärder vidtages för att stimulera den stora kadern icke yrkesverksamma
            sjuksköterskor att återgå till aktiv verksamhet. Åtgärder av detta
            slag är dock inte tillräckliga. Det är också angeläget att utöka
            utbildningskapaciteten. År 1964 intogs vid sjuksköterskeskolor-
            na inte fler än 2 485 elever, medan 1 738 sökande avvisades. Av
            de avvisa- de sökandena torde så gott som alla uppfylla de formella
            kraven för till- träde. Samtidigt visar utredningen att man med
            bibehållen sjuksköterske- täthet måste ha ett årligt intag av
            inte mindre än 4 650 för att uppnå balans år 1975. Med en tioprocentig
            reduktion av sjukskötersketätheten kan man uppnå balans år 1975
            med ett årligt intag av 4 000 elever. Om det årliga in- taget
            blott blir 3 300 ernås inte balans förrän 1980. Beräkningar av
            detta slag är givetvis inte helt tillförlitliga. De ger emel-
            lertid en god bild av hur utomordentligt pressad situationen är
            inom denna sektor. Det finns över 4 000 sökande årligen; vi har
            en stor brist på sjuk- sköterskor, men likafullt får vi bara omkring
            2 000 nyexaminerade årligen. Folkpartiet har därför anfört, senast
            i en partimotion till årets riksdag (II: 152), att utbildningskapaciteten
            vid landets sjuksköterskeskolor bor- de dimensioneras så att minst
            4 000 sjuksköterskor årligen utexaminera- des. Vi noterar med
            viss tillfredsställelse att departementschefen i propo- sitionen
            säger, att han vill understryka vikten av att sjuksköterskeutbild-
            ningens kapacitet snabbt ökas så mycket som möjligt. Samtidigt
            sägs emellertid ingenting om vad han anser vara möjligt i detta
            avseende. En viss ledning får man av departementschefens uttalande
            vid beräkningen av medelsbehovet. Han räknar där med ett årligt
            intag av 3 000 elever. Detta är visserligen en ökning jämfört
            med nuläget. Det måste emellertid be- traktas som otillfredsställande
            om man från regeringens sida tänker stan- na vid denna intagning
            även för framtiden. Frågan om en ökad intagning är främst beroende
            av tillgången på praktikplatser. Enligt utredningens beräkningar
            är det redan nu med hänsyn till antalet praktikplatser möjligt
            att antaga 3 300 elever. Ett sådant intag måste enligt vår uppfattning
            vara ett minimikrav. Aktiva åtgärder måste vidtagas för att omgående
            nå åt- minstone denna intagning. Utbildningskapaciteten måste
            emellertid på sikt dimensioneras för en årlig intagning av minst
            4 000 elever. Denna målsätt- ning får inte undanskyla kravet på
            omedelbara åtgärder — såvitt rör ar- betstid, skatte- och löneförmåner,
            barntillsyn m. m. — såväl för att göra yrket mer attraktivt som
            yrkesintensiteten större. Det har ibland anförts att en alltför
            stor ökning av utbildningskapacite-
          </p>
          <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-005.pdf"/>
          <p xml:id="i-XkHS6qRLwoMwjgK67Gf94U">
            6 Motioner i Andra kammaren, nr 947 år 1965
          </p>
          <p xml:id="i-3SxoZiXGHZXve4CorJ1AV1">
            ten kan leda till en kvalitetsförsämring. Vi är angelägna att
            understryka att en sådan följd givetvis icke kan accepteras. Farhågorna
            i denna rikt- ning tror vi emellertid vid genomförande av vårt
            förslag är överdrivna. Bl. a. genom införande av de inträdesprov,
            som vi ovan förordat, kan man und- vika sådana följder. Sjuksköterskeyrket
            bör därjämte göras attraktivare, inte minst för manliga sökande.
            Därigenom kan yrket komma att tillföras fler kvalificerade sökande
            än vad för närvarande är fallet. Genom inrät- tande av särskilda
            studentklasser — som föreslås i utredningen — kommer yrket också
            att bli attraktivt för studentkategorien. Vi vill alltså i detta
            sammanhang understryka vikten av att särskilda studentklasser
            inrättas.
          </p>
          <p xml:id="i-WDCH7JXmbGzFBYRhmwkVXN">
            Skolorganisationen Folkpartiet har redan tidigare krävt att skolöverstyrelsen
            skall göras till central tillsynsmyndighet för samtliga sjuksköterskeskolor.
            Vi noterar att detta nu föreslås i propositionen. Beträffande
            huvudmannaskapet för skolorna anges att sjuksköterske- utbildningen
            tills vidare, i avvaktan på resultatet av pågående utrednings-
            arbete, bibehålles vid nuvarande organisation. De nuvarande huvudmän-
            nen skall i princip förbli huvudmän för utbildningen. Det är beklagligt
            att man i detta sammanhang inte kunnat redovisa hur organisationen
            slutgiltigt avses organiserad. En viss osäkerhet kan kom- ma att
            uppstå hos huvudmännen beträffande deras förhållande till utbild-
            ningen i framtiden. Denna osäkerhet kan få icke önskvärda konsekvenser
            vid den framåtsyftande planeringen av utbildningsverksamheten,
            framför allt beträffande inrättandet av nya sjuksköterskeskolor.
            Huvudprincipen är alltså att de nuvarande huvudmännen fortfarande
            skall vara huvudmän. Mot den bakgrunden framstår det som märkligt
            att man skiljt ut en särskild huvudman, för vilken en annan ordning
            skall gälla. Vi syftar på förslaget att omgående överföra de statliga
            skolorna till kommunal huvudman. Motiveringen för detta är mycket
            knapphändigt an- given ”med hänsyn bl. a. till önskvärdheten av
            den samordning som tidi- gare nämnts synes de nuvarande statliga
            sjuksköterskeskolorna böra över- tagas av kommunal huvudman”.
            Vi accepterar att en samordning i prin- cip skall ske, så att
            sjukvårdshuvudmannen också är huvudman för sjuk- sköterskeutbildningen.
            Det är emellertid enligt vår mening självklart att det icke kan
            bli tal om att överföra huvudmannaskapet för sjuksköterske- utbildningen
            vid en till statligt sjukhus anknuten skola till kommunal hu-
            vudman. Därigenom vinnes ju ingenting i fråga om samordning. Ett
            ändrat huvudmannaskap för de statliga skolorna kan enligt vår
            mening ske först i samband med att huvudmannaskapet för dessa
            statliga sjukhus överförs. Det kan för övrigt diskuteras om icke
            åtminstone någon statlig skola än- dock kan komma att behövas
            även i framtiden. Enligt vår mening är det
          </p>
          <pb facs="riksdagen-motions-pdf/data/1965/mot_1965_höst_ak__947/mot_1965_höst_ak__947-006.pdf"/>
          <p xml:id="i-4oxpc2nqGcKu3rUjZigpZo">
            Motioner i Andra kammaren, nr 947 år 1965 7
          </p>
          <p xml:id="i-CYrsCDjptEGkNxg1DqfW8p">
            nämligen oundgängligen nödvändigt att ha en skola vid vilken
            utvecklings- forsknings- och försöksarbete bedrives. Sådan verksamhet
            bedrives lämp- ligen i statlig regi. Ytterligare en fråga, nämligen
            samarbetet mellan skolverket, medicinal- styrelsen och sjukvårdshuvudmännen,
            tilldrar sig särskilt intresse. Utred- ningen understryker, att
            ett väl fungerande sådant samarbete måste säker- ställas. Det
            har övervägts om detta samarbete kräver några institutionali-
            serade former. Bl. a. framhålls att det är av betydelse att skolverket
            ingå- ende samråder med medicinalstyrelsen innan läroplaner och
            kursplaner fastställs eller ändras. Enligt vår mening är ett sådant
            samarbete synner- ligen angeläget. Fasta former för detta samarbete
            bör komma till stånd. Med hänvisning till det anförda hemställer
            vi, att riksdagen, med i övrigt bifall till Kungl. Maj:ts pro-
            position nr 161, måtte i skrivelse till Kungl. Maj:t hemställa
            1) att utbildningskapaciteten snarast utbygges så, att en årlig
            intagning av 3 300 elever kan ske samt att en framtida årlig intagning
            av 4 000 elever eftersträvas, 2) att kravet på skolunderbyggnad
            för tillträde till sjuk- sköterskeutbildningen under en övergångsperiod,
            intill dess fackskoleväsendet genomförts, fastställes i enlighet
            med 1962 års sjuksköterskeutbildningsutrednings förslag, 3) att
            inträdesprov kommer till användning i enlighet med utredningens
            förslag, 4) att inträdeskraven efter fackskoleväsendets genomfö-
            rande skall vara fackskolekompetens, 5) att särskilda studentkurser
            anordnas, 6) att huvudmannaskapet för statliga sjuksköterskesko-
            lor inte överföres till kommunal huvudman innan huvud- mannaskapet
            för sjukvården överföres, 7) att under alla förhållanden åtminstone
            en statlig sjuk- sköterskeskola bibehålles i framtiden för utvecklings-
            och forskningsändamål, 8) att ett samarbete kommer till stånd
            under fasta former mellan skolverket, medicinalstyrelsen och Landstingsför-
            bundet beträffande läroplan, kursplaner etc. för sjuksköter- skeutbildningen.
          </p>
          <p xml:id="i-QJGgY3UCxvM8Jb5xaYXVLf">
            Stockholm den 19 november 1965 Mac P. Hamrin i Kalmar
          </p>
          <p xml:id="i-K4uaffuxQbykuP5rxhbR3Z">
            Bertil Ohlin Bertil von Friesen Sven G. Andersson
          </p>
        </div>
      </div>
    </body>
  </text>
</TEI>
