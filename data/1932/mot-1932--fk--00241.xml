<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1932/mot_1932__fk__241/mot_1932__fk__241-001.pdf"/>
      <fw xml:id="i-GLL6Wja1eXmnzgTuQiTPzy">
        Motioner i Första kammaren, Nr 241. 17
      </fw>
      <div type="motHeader" xml:id="i-X5gVTtdraAMJkLJoen1GEy">
        <div type="motTitle" xml:id="i-6ZKfzu2iDSgRWXqMWMtj8N"/>
        <div type="motSubmissionInfo" xml:id="i-WLQv1BfVDhtyaHZMLWeAGr"/>
      </div>
      <div type="motBody" xml:id="i-173dSPZxA8AMUdiXNRWiSo">
        <div xml:id="i-XqECF6oY9LMzgNhcctT2Pq">
          <p xml:id="i-EFUV9aSPE91hkDb29x3aC4">
            Nr 241.
          </p>
          <p xml:id="i-WbZ6Bntbw9p2nPPTX3967h">
            Av herr Johansson, Johan, m. fl., om åtgärder för begränsning
            av importen av smör, mjölk och grädde.
          </p>
          <p xml:id="i-C7YEo1qqEDp9M11FjXQN2M">
            Då det gällt att finna medel med vilka man kan skydda det egna
            landets produktion av vissa varuslag mot en onödig import från
            andra länder har en tull varit det medel man oftast tillgripit.
            Under tiden före världskriget, då produktionen arbetade under
            tämligen lugna och stabiliserade förhållanden och handeln mellan
            länderna gick i ganska jämna banor, var även tullen ett effek-
            tivt medel att reglera varuutbytet och produktionen i önskad riktning.
            Efter kriget hava förhållandena på detta område avsevärt förändrats.
            Det synes förekomma betydande produktionsöverskott i förhållande
            till ef- terfrågan av en mängd varor på olika marknader. För att
            finna avsättning för detta varuöverskott måste priserna sänkas,
            varjämte nya marknader upp- sökas och bearbetas. Den hårda konkurrens
            mellan olika länders producenter som härigenom uppstått torde
            vara främsta orsaken till det ruinerande pris- fall som ägt rum
            synnerligast på jordbrukets produkter. De flesta länder som velat
            slå vakt om det egna landets produktion av en viss vara hava tillgripit
            det gamla medlet tullskydd, och detta nu ofta betyd- ligt kraftigare
            tilltaget än förr. Till en tid har detta hjälpt och verkat i ön-
            skad riktning. Men de exporterande länderna ha beträffande en
            del varor funnit medel att göra även ett ganska högt tullskydd
            verkningslöst. Man har då för att skydda eget lands produktion
            mot för denna skadliga import till- gripit andra och kraftigare
            medel än tull. Sådana äro importförbud, import- reglering och
            kontingentering. Genom åtgärder av detta slag har importen av
            vissa varor kunnat helt förhindras eller hållas nere till önskad
            storlek. För vårt lands vidkommande har detta hittills skett endast
            beträffande bröd- säden genom den med inblandnings- och inmalningstvånget
            åstadkomna import- regleringen. De utomordentligt svåra förhållandena
            för vårt jordbruk och den stora oviss- het och osäkerhet som råder
            på det handelspolitiska området i världen synes oss påkalla att
            verkligt effektiva åtgärder vidtagas till skydd även för vår animaliska
            produktion och då i första hand för den för alla jordbrukare så
            oerhört viktiga mjölkproduktionen. Den viktigaste av mjölkens
            förädlingsprodukter är ju smöret, som även hit- tills utgjort
            en av vårt jordbruks förnämsta exportartiklar. År 1931 uppgick
            Bihang till riksdagens protokoll 1932. 3 saml. 60 häft. (Nr 236—243.)
            2
          </p>
          <pb facs="riksdagen-motions-pdf/data/1932/mot_1932__fk__241/mot_1932__fk__241-002.pdf"/>
          <fw xml:id="i-2eDQ8DTyAo2J2FWXgWyrWZ">
            18 Motioner i Första kammaren, Nr 241.
          </fw>
          <p xml:id="i-GcFnQ5QRnnzyXbMR8UUXrH">
            exporten av smör till nära 20 milj. kg eller mer än en tredjedel
            av mejeriernas hela tillverkning. På grund av exporten är vårt
            smörpris och därmed hela vår mjölkproduktion beroende av smörets
            världsmarknadspris, vilket undan för undan pressats ned till en
            nivå som vissa tider är fullständigt ruinerande för produktionen.
            Senaste notering för svenskt exportsmör i Malmö var 1.71 kr. per
            kg, vilket gör c:a 7 öre per I mjölk. Att det inte går att i fortsättningen
            producera mjölk och smör till sådana priser åtminstone i vårt
            land står klart för var och en som något känner till jordbruket
            och de förhållanden under vilka det arbetar. Det har också från
            jordbrukarnas sida vidtagits åtgärder till motverkande av det
            ruinerande prisfallet. Sålunda har man med stöd av statsmedel
            igångsatt bildandet av mejerisammanslutningar, med vilkas hjälp
            man hoppas kunna i viss utsträckning avkoppla den inhemska marknaden
            från det fullständiga beroendet av världsmarknaden. Andra förslag
            avsedda att bereda jordbrukarna nyttan av det tullskydd som redan
            finnes på smöret hava även framlagts. Men då uppställer sig frågan:
            om det lyckas för Sveriges Jordbrukare att genom sina sammanslutningar
            och andra åtgärder kunna hålla ett något högre pris på sin mjölk
            och dess produkter inom landet än vad som betingas av gällande
            världsmarknadspris, få de då behålla detta eller komma våra grannländers
            jordbrukare att försöka utnyttja det gynnsammare prislä- get i
            Sverige? Med säkerhet komma då Danmarks, Finlands, Polens och
            Lett- lands jordbrukare och även Ryssland att skicka hit mjölkprodukter
            av alla slag till dess priset återigen pressats ned i nivå med
            världsmarknadens läge. Faran härför stegras även i samma mån som
            importländerna vidtaga uppre- pade och alltmera drastiska åtgärder
            för att försvåra och förhindra importen synnerligast av smör.
            Det bör då vara en angelägenhet av största betydelse. om man verkligen
            vill giva jordbrukarna ett stöd i de rådande svårigheterna, att
            i tid vidtaga motåtgärder. Ty det är väl ändå meningen att statens
            anslag och åtgärder till stöd för den svenska mjölk- och mejerihanteringen
            skola komma Sveriges jordbrukare till godo och inte Danmarks,
            Finlands, Polens och Lettlands jordbrukare. De skyddsåtgärder
            som då kunna ifrågakomma, torde i första hand vara tull och importreglering.
            Vad smöret beträffar finnes en tull på 20 öre per kg. Här kunde
            ifrågasättas en kraftig höjning av tullen. Men då vissa av våra
            grannländer redan hava exportpremier på smör och dessa lätt kunna
            ytterligare höjas vet man ej om ens en kraftig tullhöjning blir
            tillräckligt skydd. Då importen av smör till Sverige senaste år
            varit mycket liten — år 1930 8,395 kg och år 1931 17,958 kg —
            vore ett importförbud den enklaste och effektivaste vägen. Men
            då detta kan stöta på vissa svårigheter torde en importreglering,
            som begränsade importen av smör till exempelvis medeltalet för
            de två senaste åren, vara den i detta fall lämpligaste åtgärden.
            En så ringa import kan gi- vetvis inte på något sätt störa den
            svenska marknaden. Vad osten beträffar ställer sig saken annorlunda.
            Importen av ost är betyd- ligt större. Den utgjorde år 1930 668,122
            kg till ett värde av nära 1.5 milj. kronor och har varit av ungefär
            samma omfattning under flera år. Den im- porterade osten utgöres
            till en del av sådana ostsorter som ej tillverkas inom
          </p>
          <pb facs="riksdagen-motions-pdf/data/1932/mot_1932__fk__241/mot_1932__fk__241-003.pdf"/>
          <fw xml:id="i-BX5b8fgTg6GiEGRtUJVCzo">
            Motioner i Första kammaren, Nr 241. 19
          </fw>
          <p xml:id="i-RW1jQeGzCQzcziAuzjHvUf">
            landet men till övervägande del av sådana varav här tillverkas
            liknande eller likvärdiga sorter. Vad ostprisen beträffar följa
            även de i stort sett världsmarknaden, men har dock tullen — 20
            öre per kg — kunnat i det närmaste utnyttjas, då tillverk- ningen
            regleras till ungefärlig överensstämmelse med konsumtionen inom
            lan- det. Men klart är att om det lyckas genom förut nämnda åtgärder
            att hålla mjölkprodukternas pris inom landet något högre än världsmarknadens
            nivå måste även osten beredas ett ökat skydd om inte det avsedda
            gagnet för jord- brukarna skall omintetgöras. Beträffande osten
            torde av flera skäl en import- reglering vara mindre lämplig och
            en tullförhöjning kunna bereda tillräckligt skydd. Tullen på ost
            bör dock under nuvarande förhållanden ej sättas lägre än 40 öre
            per kg. Rörande konsumtionsmjölken säger Sveriges allmänna lantbrukssällskap
            i sin framställning till Kungl. Maj:t bl. a. »Få förhållandena
            utveckla sig fritt, är den dag måhända ej avlägsen, då dansk mjölk
            översvämmar stora delar av Sverige, varigenom resultatet av det
            med möda och kostnad utförda organisa- tionsarbetet fullständigt
            kastas över ända.» Med säkerhet föreligger denna fara för både
            mjölk och grädde av samma skäl som först framhållits beträf- fande
            smör och ost. Det torde därför vara nödvändigt att till skydd
            för den inhemska produktionen och försäljningen genom tull eller
            importreglering för- svåra eller hindra import av alla slag av
            mjölk och grädde. Då dessa båda varuslag genom att de kunna givas
            ett mycket varierande innehåll av fett lätt få mycket olika värde
            i förhållande till kvantiteten torde lämpliga tullsatser vara
            svåra att avväga. En importreglering som begränsade importen av
            mjölk och grädde, alla slag, till medeltalet av importen under
            de två senaste åren torde härvidlag vara det bästa och effektivaste
            skyddet. | På grund av vad vi här anfört föreslå vi,
          </p>
          <p xml:id="i-CY3gmwKakeGqjfcohFhEyU">
            att riksdagen måtte besluta att bemyndiga Kungl. Maj:t att vidtaga
            erforderliga åtgärder för begränsning av importen av smör, mjölk
            och grädde, alla slag, till att omfatta högst de kvantiteter som
            utgöra medeltalet av de under åren 1930 och 1931 importerade mängder
            av dessa varor var för sig.
          </p>
          <p xml:id="i-xFDwckGuBmMgj9Ckjjx5B">
            sr Me
          </p>
          <p xml:id="i-QNAnf9vkyNE7D7Yt3jAjBD">
            i Stockholm den 22 januari 1932.
          </p>
          <p xml:id="i-HkSAwr9CccqZ4qvaXPZmTp">
            Joh. Johansson, Anton Pettersson. Erik von Heland. Friggeråker.
            Ernst Svenson. J. A. Larsson. Oscar Ericson.
          </p>
          <p xml:id="i-CjZkjytdE6ESHfaRbh1EvW">
            Alexander Nilsson.
          </p>
          <pb facs="riksdagen-motions-pdf/data/1932/mot_1932__fk__241/mot_1932__fk__241-004.pdf"/>
        </div>
      </div>
    </body>
  </text>
</TEI>
