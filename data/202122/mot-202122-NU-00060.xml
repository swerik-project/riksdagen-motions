<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-NU-00060">
  <teiHeader>
    <fileDesc>
      <titleStmt>
        <title>med anledning av skr. 2020/21:140 2021 års redogörelse för företag med statligt ägande</title>
        <author corresp="i-JZgLiagTc1Uwgw1yzLWrSS">av Birger Lahti m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:60 av Birger Lahti m.fl. (V)</title>
          <idno type="rdwebb">H90260</idno>
          <rs type="number">60</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H90260/text</ref>
          <ref type="dokument_url_html">http://data.riksdagen.se/dokument/H90260</ref>
          <ref type="dokumentstatus_url_xml">http://data.riksdagen.se/dokumentstatus/H90260</ref>
          <ref type="docx">http://data.riksdagen.se/fil/ECB5C5E3-62F1-43F0-9DD3-89E875F05B7B</ref>
          <ref type="pdf">http://data.riksdagen.se/fil/4971331B-5DCD-49E0-A4D1-0D28303FD687</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Srv2XCR7hGVyZ66wLkW6ad</idno>
            <name>Lorena Delgado Varas</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-TxLwXp3MJemR8iGdYER2aZ</idno>
            <name>Ali Esbati</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-L3t2URPAv9iLWgdCvbz7Uv</idno>
            <name>Ilona Szatmári Waldau</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Yam9ii4K4HfneDbj5TzDJY</idno>
            <name>Ciczie Weidby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7tieJzUnYhPoFBmoCsiX6E" type="basedOn"/>
        <correspContext corresp="i-7tieJzUnYhPoFBmoCsiX6E">
          <ref>Skrivelse 2020/21:140</ref>
        </correspContext>
        <correspAction xml:id="i-UDJfnc5HNyA656BQoyabjw" type="signed"/>
        <correspContext corresp="i-UDJfnc5HNyA656BQoyabjw">
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-Srv2XCR7hGVyZ66wLkW6ad"/>
          <note type="signatory" corresp="i-TxLwXp3MJemR8iGdYER2aZ"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-L3t2URPAv9iLWgdCvbz7Uv"/>
          <note type="signatory" corresp="i-Yam9ii4K4HfneDbj5TzDJY"/>
        </correspContext>
        <correspAction xml:id="i-6S8M19JyCsxxZ1Efya2CEX" type="submitted">
          <date when="2021-09-21"/>
          <time when="15:31:31"/>
        </correspAction>
        <correspAction xml:id="i-SMbQv554XJKSzQEP3m3h5B" type="reviewed">
          <date when="2021-09-23"/>
          <time when="19:11:36"/>
        </correspAction>
        <correspAction xml:id="i-TvVi3E14NL6ATh9sZjAF9a" type="dismissed">
          <date when="2021-09-24"/>
        </correspAction>
        <correspAction xml:id="i-6nwHNkYMcj2DLE7TPB5E5y" type="referred">
          <date when="2021-09-28"/>
        </correspAction>
        <correspAction xml:id="i-5kHqSV4hR71Su5r1VkYvQ9" type="assigned">
          <date when="2022-10-12"/>
          <time when="11:06:23"/>
        </correspAction>
        <correspContext corresp="i-5kHqSV4hR71Su5r1VkYvQ9">
          <ref type="assignedTo">Näringsutskottet</ref>
        </correspContext>
        <correspAction xml:id="i-8E9QnM9AzRLxupmr4oVkJR" type="behandlas_i"/>
        <correspContext corresp="i-8E9QnM9AzRLxupmr4oVkJR">
          <ref type="uppgift">2021/22:NU4</ref>
          <ref type="ref_dok_id">H901NU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">NU4</ref>
          <ref type="ref_dok_titel">2021 års redogörelse för bolag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MNcCpWddrjtE7fsXvwpeFb" type="behandlas_i"/>
        <correspContext corresp="i-MNcCpWddrjtE7fsXvwpeFb">
          <ref type="uppgift">2021/22:MJU18</ref>
          <ref type="ref_dok_id">H901MJU18</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU18</ref>
          <ref type="ref_dok_titel">Stärkt äganderätt, flexibla skyddsformer och ökade incitament för naturvården i skogen med frivillighet som grund</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PzpXSQj9sQy89QZdvDWds4" type="motHeader">
        <div xml:id="i-WuyUqYT2fp6VQeh73rXvY9" type="motTitle">
          Motion till riksdagen 2021/22:60 av Birger Lahti m.fl. (V) med
          anledning av skr. 2020/21:140 2021 års redogörelse för företag
          med statligt ägande
        </div>
      </div>
      <div xml:id="i-K7HMgLrGcqS8Sm5og4kM75" type="motBody">
        <div xml:id="i-9pKDVMV8Y1M7xEaBWUY9cH" type="motProposal" subtype="förslag">
          <head xml:id="i-HJH9fBeAzpuU3ZHy1h2ytb">
            1 Förslag till riksdagsbeslut
          </head>
          <list xml:id="i-M8faionDF9Ua2H79JpZuQF" style="ol">
            <item xml:id="i-47yzJBWoJoanQZgx9tGrFC">
              Riksdagen ställer sig bakom det som anförs i motionen om att
              samhällsnyttan alltid ska stå i fokus för ägarstrategin samtidigt
              som företagen bedrivs ekonomiskt effektivt, och i de fall viktiga
              samhällsintressen står i konflikt med de statliga bolagens vinstkrav
              ska målsättningen i ägarstrategin ses över, och detta tillkännager
              riksdagen för regeringen.
            </item>
            <item xml:id="i-3wmmUm6FuS743eZovBBLLq">
              Riksdagen ställer sig bakom det som anförs i motionen om att
              statliga bolag bör verka för en ökad förädling i syfte att skapa
              arbetstillfällen och öka exportvärdet och tillkännager detta för
              regeringen.
            </item>
            <item xml:id="i-DybgWJJUNSXpSct8NWE59s">
              Riksdagen ställer sig bakom det som anförs i motionen om att
              samhällsägda företag bör uppträda neutralt och därför inte ska
              vara medlemmar i Svenskt Näringsliv eller liknande intresseorganisationer
              och tillkännager detta för regeringen.
            </item>
            <item xml:id="i-C3rbUUYEFAa3M59yR9asAx">
              Riksdagen ställer sig bakom det som anförs i motionen om att
              de statligt ägda bolagen senast vid årsskiftet 2021/22 ska återkomma
              med en kartläggning av könsfördelningen på alla nivåer i respektive
              bolag och utifrån denna komma med förslag på åtgärder för en mer
              jämställd verksamhet och tillkännager detta för regeringen.
            </item>
            <item xml:id="i-3xWQ38MFLGCvJbYkVahKW2">
              Riksdagen ställer sig bakom det som anförs i motionen om att
              en portalparagraf bör föras in i Vattenfalls bolagsordning med
              den lydelse som anges i motionen och tillkännager detta för regeringen.
            </item>
            <item xml:id="i-Vtp3izarbHCfqjViKWARD9">
              Riksdagen ställer sig bakom det som anförs i motionen om att
              Vattenfall bör ges i uppdrag att utreda investeringskostnaderna
              för att återföra ett ekologiskt hållbart flöde av vatten till
              den torrlagda delen av Lilla Luleälven och tillkännager detta
              för regeringen.
            </item>
            <item xml:id="i-5Fy7N62irqWjthKtfwnoUt">
              Riksdagen ställer sig bakom det som anförs i motionen om att
              regeringen bör omarbeta ägardirektiven för de statliga bolag som
              ansvarar för naturresurser med en längre omloppstid i syfte att
              avkastningskraven ska följa en längre tidsperiod och tillkännager
              detta för regeringen.
            </item>
            <item xml:id="i-MKodyCFPYdGk7GAGmiZm1t">
              Riksdagen ställer sig bakom det som anförs i motionen om att
              Sveaskog ska upphöra med markförsäljningsprogrammet och tillkännager
              detta för regeringen.
            </item>
            <item xml:id="i-DB6nCiU7j1Q3QqzPJsZqZi">
              Riksdagen ställer sig bakom det som anförs i motionen om att
              Sveaskog bör öka sitt innehav av skog och tillkännager detta för
              regeringen.
            </item>
            <item xml:id="i-FcKaE3V7Ruq7MTLmCmMHjB">
              Riksdagen ställer sig bakom det som anförs i motionen om att
              regeringen bör ändra ägardirektiven på så sätt att SBAB ska åläggas
              att upprätthålla god service och goda villkor i hela landet och
              därigenom bli ett samhällsnyttigt företag och tillkännager detta
              för regeringen.
            </item>
            <item xml:id="i-8UjgkaCe2Jk3215XE7MzaX">
              Riksdagen ställer sig bakom det som anförs i motionen om att
              SBAB bör få i uppdrag att se över hur man kan bidra till att finansiera
              lån för företag på landsbygden och vilka särskilda aspekter som
              då bör beaktas och tillkännager detta för regeringen.
            </item>
            <item xml:id="i-2SB3BC2PeV6QHVWjMWX3yM">
              Riksdagen ställer sig bakom det som anförs i motionen om att
              SBAB bör få i uppdrag att arbeta aktivt med att utveckla lösningar
              och produkter för små och medelstora företag i syfte att utgöra
              ett komplement till marknaden och stödja hållbara investeringar
              och tillkännager detta för regeringen.
            </item>
            <item xml:id="i-PCFbtKcvLTBagvTDSfxZ8D">
              Riksdagen ställer sig bakom det som anförs i motionen om att
              regeringen bör göra en analys av metodiken på området hållbart
              företagande i relation till Samhalls arbetsmiljö och olycksfallsstatistik
              och rapportera denna till riksdagen och tillkännager detta för
              regeringen.
            </item>
            <item xml:id="i-KBBqBrTQz2toRPTm7peG33">
              Riksdagen ställer sig bakom det som anförs i motionen om att
              regeringen bör verka för att ändra ägaranvisningen för Samhall
              så att kravet på affärsmässighet tas bort och tillkännager detta
              för regeringen.
            </item>
            <item xml:id="i-KjPXWTwmmVmgW8TLfskC2q">
              Riksdagen ställer sig bakom det som anförs i motionen om att
              regeringen bör få i uppdrag att utvärdera de stöd som delades
              ut till flygbranschen som ett svar på pandemin utifrån vilken
              klimatpåverkan de har haft och återkomma till riksdagen med åtgärder
              för att hantera det och tillkännager detta för regeringen.
            </item>
            <item xml:id="i-93kPxUNwUZMAj4nmjAMmGM">
              Riksdagen ställer sig bakom det som anförs i motionen om att
              regeringen bör utreda hur ägardirektiven för Akademiska Hus kan
              ändras eller hur man på annat sätt kan uppnå minskade hyreskostnader
              för högskolor och universitet och tillkännager detta för regeringen.
            </item>
          </list>
        </div>
        <div xml:id="i-SQrkBEfJDoNP9TtgHPnjwg" type="motContent">
          <head xml:id="i-HDRLL1Ash4vFq5nuMQgGmV" type="h1">
            2 Statliga bolag
          </head>
          <p xml:id="i-RUVMdPAgtSfqeDSBzJgSmk">
            Vänsterpartiet menar att staten bör använda sitt ägarskap av
            statliga bolag för att till­godose samhällsnyttiga ändamål. Kravet
            på lönsamhet i statliga bolag ska inte gå före samhällsnyttan.
            De statliga bolagen ska användas aktivt för att bygga Sverige
            tryggare, mer jämlikt och ekologiskt hållbart, för att öka konkurrenskraften
            och inte minst för att jämna ut orättvisa skillnader mellan stad
            och landsbygd.
          </p>
          <p xml:id="i-HeWohbvvACrKL1faEALwYB">
            Om vi ska kunna hålla ihop och skapa förutsättningar för utveckling
            i hela Sverige måste vi ha likvärdiga grundläggande förutsättningar
            oavsett var vi bor. Statliga bolags egentliga ägare är alla som
            bor i Sverige, inte regeringen. De statliga bolagen har därför
            ett särskilt ansvar för att människor i hela landet ska ha samma
            tillgång till service och andra samhällsviktiga funktioner. Ägardirektiven
            till flera av de statliga bolagen behöver utvecklas.
          </p>
          <p xml:id="i-LaPvP9L6rLcg5A37ihd7SN">
            Samhällsnyttan ska alltid stå i fokus för ägarstrategin samtidigt
            som företagen bedrivs ekonomiskt effektivt. I de fall viktiga
            samhällsintressen står i konflikt med de statliga bolagens vinstkrav
            ska målsättningen i ägarstrategin ses över. Detta bör riksdagen
            ställa sig bakom och ge regeringen till känna.
          </p>
          <p xml:id="i-Bom3nG9WuVN6E1eUQKHbSk">
            Regeringen måste också ta ansvar för att de direktiv och riktlinjer
            som redan finns följs. Vänsterpartiet motsätter sig generellt
            utförsäljningar av statliga företag. Vi vill i stället bygga en
            framtida innovationsstruktur som behåller tillverkning, forskning
            och utveckling (FoU) samt huvudkontor i Sverige. Vänsterpartiet
            menar att det finns flera skäl för att staten ska vara en stark
            ägare, eller ha monopol, inom samhällsviktiga områden. Statligt
            ägande behövs som en motvikt till spekulationskapitalism och kortsiktig
            vinstjakt.
          </p>
          <p xml:id="i-GR8hTXKp7VdidFJ1bMkpKR">
            Det statliga ägandet behöver utökas och utvecklas för att vi
            demokratiskt ska kunna styra samhällsutvecklingen. Det finns flera
            områden som är intressanta när det gäller att bilda nya statliga
            företag eller öka det statliga ägandet. Det kan vara för att öka
            konkur­rensen inom finanssektorn, för att minska spekulationerna
            och för att säkra att nöd­vändiga investeringar kommer till stånd
            – vi vill t.ex. utreda en statlig grön invester­ingsbank. Infrastruktur,
            bostadsbyggande och energi är andra områden där det kan vara intressant
            att se över om vi genom ett ökat gemensamt ägande kan utveckla
            och driva på utvecklingen. Staten ska vara en aktiv ägare till
            sina bolag, t.ex. Vattenfall, LKAB och Sveaskog, och genom ägardirektiv
            säkerställa att bolagen används för att stödja teknik­utveckling,
            driva på miljö- och klimatarbetet och skapa sysselsättning.
          </p>
          <p xml:id="i-3np8tdSJdvRqoXicJUvnh4">
            Möjligheterna till vidareförädling inom svensk industri är generellt
            stora. Både skogs‑, gruv- och stålindustrin har potential att
            öka sin förädlingsgrad, vilket skulle ge ett ökat antal arbetstillfällen
            i landet, minska transporterna och öka exportintäkterna. Detta
            är någonting som kan främjas genom en aktiv statlig politik, forskning
            och samverkan med det övriga näringslivet.
          </p>
          <p xml:id="i-RtF415UQ5UM952BR3mAWm4">
            Statliga bolag bör verka för en ökad förädling i syfte att skapa
            arbetstillfällen och öka exportvärdet. Detta bör riksdagen ställa
            sig bakom och ge regeringen till känna.
          </p>
          <p xml:id="i-FYzU5xeYUxDteT8BHPSKqM">
            Förtroendet för de statliga institutionerna är avgörande för
            att skapa legitimitet för den demokratiska processen. Att statligt
            ägda bolag agerar föredömligt och med god transparens är därför
            av särskild vikt. Det har tidigare framkommit att flera verk­ställande
            direktörer för statliga bolag sitter i styrelserna för Svenskt
            Näringsliv och dess organisationer, däribland Almega och Svensk
            Handel. Svenskt Näringsliv och dess organisationer har bedrivit
            omfattande kampanjer mot regeringens politik. Det är minst sagt
            märkligt att ett statligt bolag på det här sättet agerar i strid
            med sin egen ägare, dvs. regeringen. Vänsterpartiet menar att
            det är direkt olämpligt att näringslivets intresse­organisationer
            på det här sättet får en direkt gräddfil till de statliga bolagen.
          </p>
          <p xml:id="i-U3yAvzHYvFAC1yXRa6bv7C">
            Samhällsägda företag bör uppträda neutralt och ska därför inte
            vara medlemmar i Svenskt Näringsliv eller liknande intresseorganisationer.
            Detta bör riksdagen ställa sig bakom och ge regeringen till känna.
          </p>
          <p xml:id="i-QbX4ejn8nD3cncAZ8opGyY">
            I dagsläget har de statliga bolagen en nära jämn könsfördelning
            i sina styrelser. Vi ser även hur andelen kvinnor som innehar
            rollen som styrelseordförande har ökat. Men engagemanget för ett
            jämställt näringsliv får inte stanna vid ledningsgrupperna. De
            statliga bolagen har ett särskilt ansvar för att ett aktivt arbete
            för jämställdhet genom­syrar hela företagsstrukturen. Ett första
            steg är att kartlägga hur könsfördelningen inom bolaget verkligen
            ser ut. Det är nödvändigt att en sådan genomgång omfattar alla
            delar av verksamheten.
          </p>
          <p xml:id="i-5DQMZispNk4iR81emxgNAF">
            De statligt ägda bolagen ska senast vid årsskiftet 2021/22 återkomma
            med en kartläggning av könsfördelningen på alla nivåer i respektive
            bolag och utifrån denna komma med förslag på åtgärder för en mer
            jämställd verksamhet. Detta bör riksdagen ställa sig bakom och
            ge regeringen till känna.
          </p>
          <p xml:id="i-JpXEL3Vo65M8RfnxdeTivx">
            Vänsterpartiet vill se en offensiv statlig företagspolitik med
            höga ambitioner. Det statliga ägandet ska utgå från svenska förutsättningar
            men även följa förändringar på världsmarknaden och i omvärlden.
            I den här motionen lyfter vi några exempel där vi menar att den
            statliga styrningen i synnerhet måste omarbetas eller bli mer
            aktiv. Staten ska dock vara en aktiv ägare till samtliga bolag
            den har i sin ägo.
          </p>
          <head xml:id="i-PMPFYQNrcutysDDpBTsrXP" type="h1">
            3 SJ AB
          </head>
          <p xml:id="i-Q4h4aqXyYsQ1XKLd6E7Nmh">
            En väl fungerande infrastruktur är avgörande för både industri,
            export, regional utveckling och människors resande. En fungerande
            och väl utbyggd tågtrafik som sätter resenären i centrum är enligt
            Vänsterpartiets uppfattning av central betydelse för att uppnå
            ett hållbart transportsystem för hela landet. För en sådan inriktning
            krävs att SJ ges förutsättningar att prioritera samhällsnytta
            före kortsiktiga vinstintressen. SJ är av staten ålagt att skapa
            företagsekonomisk vinst och har därutöver ett avkastningskrav
            som innebär att staten kräver utdelning till statskassan på den
            redovisade nettovinsten. Avkastningskravet leder därmed till starkt
            fokus på att skapa vinst. SJ tvingas därmed se till marknadsandelar
            och snäv vinstmaximering. Avkastningskravet missgynnar även den
            regionala utvecklingen, eftersom SJ tvingas nedprioritera lågtrafikerade
            sträckor. Många resenärer tvingas därför välja flyg eller bil
            i stället. Effekten är inte rimlig om vi vill minska klimatpåverkan
            och uppnå satta miljömål. Med ett slopat avkastningskrav skulle
            SJ kunna utveckla verksamheten i en behövlig riktning. Man hade
            t.ex. kunnat sänka priserna på biljetter och prioritera nattågstrafiken
            till Jämtland. Vinsten bör rimligen investeras i verksamheten,
            och lönsamhetskravet bör beakta samhälls­ekonomiska vinster. Det
            skulle bidra till att fler kan åka kollektivt och till minskad
            miljö- och klimatpåverkan.
          </p>
          <head xml:id="i-5aHuo4fC9mccdevrFBiBe3" type="h1">
            4 Vattenfall
          </head>
          <p xml:id="i-SeApus7mnabeFf4yr2r8re">
            Sverige ska vara en föregångare i omställningen till ett förnybart
            energisystem och ett land som tar ansvar för kommande generationer.
            Investeringar i det svenska energi­systemet är en viktig och nödvändig
            del i miljö- och klimatomställningen i Sverige. Satsningar på
            förnybar elproduktion är helt nödvändiga för att nå målet om ett
            ekolo­giskt hållbart samhälle. Vattenfall är det i särklass största
            statliga bolaget och styrningen av Vattenfall med dess centrala
            roll i det svenska energisystemet är av stor betydelse i detta
            sammanhang. Därför måste Vattenfalls ägardirektiv vara formulerade
            så att de bidrar till målen för den svenska energipolitiken.
          </p>
          <p xml:id="i-TfysfSDQsHugEJoNgZL6CJ">
            Följande portalparagraf bör föras in i Vattenfalls bolagsordning:
          </p>
          <p xml:id="i-CRqoVqb77zjphFGviXRDRk">
            Vattenfall ska fortsätta att vara ett helstatligt bolag. Vattenfall
            och dess dotterbolag ska bedriva energiproduktion som står i överensstämmelse
            med de av riksdagen antagna miljömålen. Vattenfall ska vara det
            ledande energiföretaget i omställningen till en ekologisk och
            ekonomiskt affärsmässigt uthållig energiförsörjning inom samtliga
            de geografiska områden där bolaget är verksamt. Vattenfall ska
            genomföra en övergång till hållbar energiproduktion baserad på
            förnybara energikällor.
          </p>
          <head xml:id="i-77SzxCW5sCb9QMc71iBNtz" type="h1">
            Detta bör riksdagen ställa sig bakom och ge regeringen till känna.
          </head>
          <p xml:id="i-UvVtAPi2kixd5yaj6XGvjF">
            Vattenfalls uppdrag är i dag att generera en marknadsmässig avkastning
            genom att affärsmässigt bedriva energiverksamhet så att bolaget
            tillhör ett av de bolag som leder utvecklingen mot miljömässigt
            hållbar energiproduktion. Vänsterpartiet menar att det finns en
            motsättning mellan kravet på marknadsmässig avkastning och kravet
            på att Vattenfall ska vara ett av de bolag som leder utvecklingen
            mot miljömässigt hållbar utveckling.
          </p>
          <p xml:id="i-MJ3SLwBgHv85QD43PwC991">
            Ett exempel på när den s.k. affärsmässigheten har gått före samhällsnyttan
            är Vattenfalls beslut angående Letsi kraftstation som ägs av Vattenfall
            och ligger mellan Jokkmokk och Vuollerim. För att utnyttja en
            högre fallhöjd och därmed öka effekten har man här valt att leda
            om vattnet genom en tunnel i berget. Resultatet är dock en av
            Europas längsta torrlagda flodfåror, på 1,7 mil. Det finns dock
            möjlighet att med relativt små medel återföra en del av vattenflödet
            för att på så sätt återskapa fiskbeståndet. Genom att låta ett
            par procent av det totala flödet i stället gå ovan jord skulle
            man kunna ge liv åt älvfåran, vilket kan gynna både den biologiska
            mångfalden och lokalsamhället.
          </p>
          <p xml:id="i-T6eWCF6rcRE6wibD6C8oHp">
            Vattenfall bör ges i uppdrag att utreda investeringskostnaderna
            för att återföra ett ekologiskt hållbart flöde av vatten till
            den torrlagda delen av Lilla Luleälven. Detta bör riksdagen ställa
            sig bakom och ge regeringen till känna.
          </p>
          <p xml:id="i-9wyHkyH7CWTnwTMPQkaXv4">
            Vänsterpartiet menar att ett krav på lönsamhet för Vattenfalls
            samlade verksamhet bör stå bättre i samklang med de av riksdagen
            fastställda miljömålen. För mer informa­tion om vår syn på Vattenfalls
            produktion av energi läs vår motion En aktiv industri­politik
            från riksmötet 2021/22.
          </p>
          <head xml:id="i-MERuspP1mVzcFRM9n5E9Zn" type="h1">
            5 Sveaskog
          </head>
          <p xml:id="i-Xxp15xzkcJQqY3AxXtu16w">
            Sverige är ett land med rika tillgångar på skog. De utgör komplexa
            ekosystem av stor betydelse genom alltifrån ekosystemtjänster
            till natur- och kulturvärden och ekonomiska värden. Skogen spelar
            också en stor roll i klimatomställningen och har potential att
            ge oss byggstenar för att skapa ett ekologiskt och socialt hållbart
            samhälle.
          </p>
          <p xml:id="i-7pbgvBi6UBL3UuGvdBHG8N">
            Staten är i dag en stor ägare av skogsmark. Sveaskog AB är Sveriges
            största skogs­ägare och förvaltar totalt ca 4 miljoner hektar
            mark. Det statliga ägandet är dock spritt på många olika myndigheter
            och bolag. Vänsterpartiet menar att det statliga ägandet av skogsområden
            i stället bör samlas i ett bolag. Det nya skogsbolaget bör ha
            ett hållbart brukande av skogens resurser, inte avkastning, som
            främsta mål. Dagens vinstkrav gör det svårt för ett statligt bolag
            eller en statlig förvaltare att avstå produktiva skogar till andra
            intressen.
          </p>
          <p xml:id="i-QCbseihTbyPdUPnaFqKMNw">
            Bolag vars uppgift är att hantera naturresurser vars omloppstid
            kan vara upp till 100 år eller mer ska inte styras av att från
            ett kvartal till ett annat tvingas utöka sina avverk­ningar för
            att möta avkastningsmål. Det försvårar den långsiktiga planering
            som är helt nödvändig för ett hållbart ägande. Avkastningskraven
            för sådana bolag bör i stället följa en längre tid.
          </p>
          <p xml:id="i-Fberka68Wxjq1LW9wbzt7w">
            Regeringen bör omarbeta ägardirektiven för de statliga bolag
            som ansvarar för naturresurser med en längre omloppstid i syfte
            att avkastningskraven ska följa en längre tidsperiod. Detta bör
            riksdagen ställa sig bakom och ge regeringen till känna.
          </p>
          <p xml:id="i-5E4yw434YWSPRpP8PsCfYR">
            Sedan markförsäljningsprogrammet startades har Sveaskog sålt
            av så att nu 27 000 hektar kvarstår att sälja tills målet att
            avyttra 10 procent av den produktiva skogsmarken är uppnått. Den
            som köper skogen blir i allt mindre utsträckning den lokala skogs­brukaren,
            utan snarare handlar det om kapitalplacering av rika som inte
            bidrar till lands­bygdsutvecklingen i närområdet. Vänsterpartiet
            menar att skogen har en stor plats att fylla i ett hållbarare
            samhälle och att vi inte kommer att uppnå det så länge endast
            marknadsmässighet styr skogsförsäljningen.
          </p>
          <p xml:id="i-3X8jcPqeKYRXoG1ahHfYQj">
            Sveaskog ska upphöra med markförsäljningsprogrammet. Detta bör
            riksdagen ställa sig bakom och ge regeringen till känna.
          </p>
          <p xml:id="i-FHNgeYt9k2ViTJhRzCrk4C">
            Att stoppa utarmningen av den biologiska mångfalden är ett viktigt
            miljöarbete. Samtidigt behövs skogen för virke och bioenergiutvinning.
            Även turism och rekreation är värden skogen kan bidra med. Vänsterpartiet
            menar att de bästa förutsättningarna för att kombinera de olika
            intressen som finns är genom att bedriva en aktiv statlig skogspolitik.
          </p>
          <p xml:id="i-14t7BZyt5fvztvHrhWh85Q">
            Sveaskog bör öka sitt innehav av skog. Detta bör riksdagen ställa
            sig bakom och ge regeringen till känna.
          </p>
          <p xml:id="i-QsA6g6MqS2F44DzTJRFGDA">
            För mer information läs vår motion En aktiv industripolitik från
            riksmötet 2021/22.
          </p>
          <head xml:id="i-XNzLu9CLpecvMCWLvt1ep" type="h1">
            6 SBAB
          </head>
          <p xml:id="i-Lagzn6jU8u7Q98rMwH3N8s">
            SBAB Bank AB är ett statligt aktiebolag som bedriver verksamhet
            på bolånemark­naden. Banken erbjuder lån och sparande till privatpersoner,
            bostadsrättsföreningar och fastighetsbolag i Sverige. Vintern
            2014 meddelade SBAB att man avsåg att försämra servicen och villkoren
            för företagskunder och bostadsrättsföreningar utanför de tre storstadsregionerna
            och vissa högskole- och tillväxtorter, framför allt i södra Sverige.
            SBAB bör användas i motsatt riktning. I stället för att avveckla
            sin utlåning till stora delar av landet borde SBAB komplettera
            marknadens bristande utlåning på landsbygden.
          </p>
          <p xml:id="i-GPggEFKACS3f3gckmujfNk">
            Regeringen bör ändra ägardirektiven på så sätt att SBAB ska åläggas
            att upprätthålla god service och goda villkor i hela landet och
            därigenom bli ett samhällsnyttigt företag. Detta bör riksdagen
            ställa sig bakom och ge regeringen till känna.
          </p>
          <p xml:id="i-oBvyhg4WE1KvL1XqAfoSX">
            SBAB bör också få i uppdrag att se över hur man kan bidra till
            att finansiera lån för företag på landsbygden och vilka särskilda
            aspekter som då bör beaktas. Detta bör riksdagen ställa sig bakom
            och ge regeringen till känna.
          </p>
          <p xml:id="i-Nrpg3Ri4pGuAxHkyBxvX2r">
            Genom att arbeta med produktutveckling skulle SBAB dessutom på
            ett konkret sätt kunna öka finansieringsmöjligheterna för små
            och nystartade företag på landsbygden. SBAB bör även få i uppdrag
            att särskilt arbeta för investeringar som leder till ökad hållbarhet.
            Detta kan man göra t.ex. genom paket- och lånelösningar inom FoU-området,
            vilket i dag ofta är svårt för små och medelstora företag att
            få finansierat från annat håll.
          </p>
          <p xml:id="i-RwToEB7BGxN6wQnGYa1ygG">
            SBAB bör få i uppdrag att aktivt arbeta med att utveckla lösningar
            och produkt­utveckling för små och medelstora företag i syfte
            att utgöra ett komplement till mark­naden och stödja hållbara
            investeringar. Detta bör riksdagen ställa sig bakom och ge regeringen
            till känna.
          </p>
          <head xml:id="i-MztkUtxsmzCyAJk9BpRSJA" type="h1">
            7 Samhall
          </head>
          <p xml:id="i-QpPZk8evQ8dSW1KQJ7Y22q">
            Det har under en tid förekommit uppgifter om brister i det systematiska
            arbetsmiljö­arbetet hos Samhall. Det har bl.a. rapporterats om
            mycket allvarliga missförhållanden: Anställda, varav många i riskgrupp,
            har enligt dessa uppgifter tvingats att utföra risk­fyllt arbete
            utan skyddsutrustning under pandemin. Chefer vittnar om orimliga
            krav för att vinna kontrakt och uppnå lönsamhet. Skyddsombud vittnar
            om stora brister i arbetsmiljöarbetet och arbetsgivarens arbetsmiljöansvar.
            Detta rimmar inte väl med regeringens ambitionsnivå för hållbart
            företagande och är oroande.
          </p>
          <p xml:id="i-F89jEjRj1RCGfm8M8kwBib">
            Regeringen bör göra en analys av metodiken på området hållbart
            företagande i relation till Samhalls arbetsmiljö och olycksfallsstatistik
            och rapportera denna till riksdagen. Detta bör riksdagen ställa
            sig bakom och ge regeringen till känna.
          </p>
          <p xml:id="i-AJLaPJHbS5UYnyvcM3uZib">
            Flera kritiker har under en längre tid pekat på att Samhalls
            avkastningskrav skapar en press inom organisationen som kan leda
            till att syftet med verksamheten förfelas. Rapporter som inkommit
            har bl.a. pekat på att personer med funktionsnedsättning väljs
            bort från Samhall, vars själva funktion är att vara till stöd
            just för personer med funk­tionsnedsättning vilka inte förmodas
            kunna klara sig utan stöd på arbetsmarknaden. Svaret på hur det
            blivit så ligger i Samhalls förändrade inriktning – från ett statligt
            bolag med socialt ansvar till ett bemanningsföretag som verkar
            enligt marknadens principer. Det är en förändring som inneburit
            att krav på lönsamhet, kundfokus och affärsmässig­het väger tyngre
            än medarbetarnas hälsa och utveckling. För att komma till rätta
            med problemen behöver Samhalls uppdrag förändras i grunden. Vänsterpartiet
            vill se ett Samhall som bidrar till ett brett arbete för en värdig
            och utvecklande arbetsmarknad för personer med funktionsnedsättning.
          </p>
          <p xml:id="i-TnLU4MLFbZxoY7t8VpDFro">
            Regeringen bör verka för att ändra ägaranvisningen för Samhall
            så att kravet på affärsmässighet utgår. Detta bör riksdagen ställa
            sig bakom och ge regeringen till känna.
          </p>
          <head xml:id="i-5hRjFTRVCC8FLGD5eRFwds" type="h1">
            8 SAS och Swedavia
          </head>
          <p xml:id="i-HyzfSEE8B3tca2FdpPVEhN">
            Under pandemin har regeringen valt att på olika sätt stödja SAS
            och Swedavia genom rekapitalisering och kapitaltillskott. Vänsterpartiet
            var redan då kritiskt. Om skatte­betalarna ger stöd till flyget
            i krisen, ska det göras med krav som tydligt hjälper omställ­ningen
            från flyg till tåg. De åtgärder vi vidtar för att bemöta coronakrisen
            och dess konsekvenser får inte leda till att vi samtidigt förvärrar
            klimatkrisen.
          </p>
          <p xml:id="i-NkFRWWu3LL7BM2P2skFmfr">
            Stödet till SAS borde villkorats med krav om att sluta trafikera
            sträckor som det går att åka med tåg på mindre än fyra timmar,
            att SAS måste teckna kollektivavtal och krav på kraftigt minskade
            utsläpp. Kapitaltillskottet till Swedavia borde i sin tur följas
            av krav på stopp för alla expansionsplaner avseende persontrafik
            och en tidigare avveckling av Bromma flygplats.
          </p>
          <p xml:id="i-EiVVjbXkCmda9swTxeF9a1">
            Regeringen bör få i uppdrag att utvärdera de stöd som delades
            ut till flygbranschen som ett svar på pandemin utifrån vilken
            klimatpåverkan de har haft och återkomma till riksdagen med åtgärder
            för att hantera det. Detta bör riksdagen ställa sig bakom och
            ge regeringen till känna.
          </p>
          <head xml:id="i-GDwdS9nYKss9Q2GzqMSNB5" type="h1">
            9 Akademiska Hus
          </head>
          <p xml:id="i-D2WwZ9nYv4tx46LASYfUhT">
            Det statliga bolaget Akademiska Hus har till uppgift att äga,
            utveckla och förvalta fastigheter vid landets universitet och
            högskolor. Den övervägande majoriteten hyresgäster är lärosäten.
            Lärosäten är myndigheter som befinner sig på samma plats och i
            samma lokaler under lång tid. Trots detta ska Akademiska Hus hyressätta
            efter en standard som är anpassad för bolag som är utsatta för
            konkurrens. Lärosätena är inte som vilka bolag som helst, med
            en verksamhet som enkelt kan välja lokaler på en fri marknad.
            Vänsterpartiet menar att det inte är rimligt att hyreskostnader
            till Akademiska Hus utgör en så stor del av lärosätenas kostnader
            som i dag. Ett alternativ vore att vinsten från Akademiska Hus
            i stället återförs till akademin i form av fria projektbidrag
            eller liknande.
          </p>
          <p xml:id="i-FVyv3J63cdSA4ZsYTEEfe">
            Regeringen bör utreda hur ägardirektiven för Akademiska Hus kan
            ändras eller hur man på annat sätt kan uppnå minskade hyreskostnader
            för högskolor och universitet. Detta bör riksdagen ställa sig
            bakom och ge regeringen till känna.
          </p>
        </div>
        <div xml:id="i-S8VegmHGx7AqJgtaLyn6pP" type="motSignatures">
          <list xml:id="i-MTPuor7FQfAHLx6iHwCihj">
            <item xml:id="i-V3TAeF8KQFaMza8BFRNaBN">
              Birger Lahti (V)
            </item>
            <item xml:id="i-U2isL1QMEZdkVvUH9paSfN">
              Ulla Andersson (V)
            </item>
            <item xml:id="i-Ststep5cqCgBnCDEMoX1Di">
              Lorena Delgado Varas (V)
            </item>
            <item xml:id="i-BidmTeMcfuofSsddcCcYBS">
              Ali Esbati (V)
            </item>
            <item xml:id="i-PA9SqzuUyp7bCvysaEeSzh">
              Tony Haddou (V)
            </item>
            <item xml:id="i-6259BhimZ5JuvxxidmwrGJ">
              Ilona Szatmari Waldau (V)
            </item>
            <item xml:id="i-Uf3Eek8dvZKpKKh8KVfSQW">
              Ciczie Weidby (V)
            </item>
          </list>
        </div>
      </div>
    </body>
  </text>
</TEI>
