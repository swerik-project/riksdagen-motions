<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__510/mot_1970__ak__510-001.pdf"/>
      <fw>
        Motion i Andra kammaren, nr 510 år 1970 7
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 510
          </p>
          <p>
            Av fru Lewén-Eliasson m. fl., angående skolornas utrustning för
            elevernas fritidsaktiviteter.
          </p>
          <p>
            (Lika lydande med motion nr 599 i Förtsa kammaren)
          </p>
          <p>
            Under 1968 gjorde de socialdemokratiska kvinnoklubbarna runt
            om i landet en stickprovsundersökning om hur lågstadiebarnens
            utemiljö vid skolan var utformad. Man fann att det så gott som
            alltid fanns s. k. lekplatser vid skolan, men lekutrustningen
            var ofta mycket bristfällig; egentligen fanns det endast boll-
            väggar eller bollplank. Inte ens nyare skolor var särskilt väl
            utrustade. Om det fanns sittplatser på skoltomten så var de förbehållna
            lärare eller äldre elever i de fall man delade skolgård med mellan-
            och högstadiet. Även om barnen sysselsatte sig med fristående
            lekar och medförde egna lekredskap framkom det vid denna undersökning
            en allmän önskan om an- ordningar som stimulerade barnens lek.
            I påtagligt många fall gjorde man den iakttagelsen att någon lek
            över huvud taget inte förekom. Det är naturligtvis mycket viktigt
            att barnen kan använda skoldagens fri- tid på ett meningsfullt
            sätt och att skolan utrustas så att detta blir möjligt. Eleverna
            är inte alla lika. Där finns de mera passiva, de aggressiva och
            de notoriskt oroliga. En del behöver uppmuntras att röra på sig,
            en del behöver få ett ordentligt utlopp för sin aktivitet som
            arbetet i skolsalen inte ger möj- lighet till. De nya arbetsformerna
            i skolan med förlängda arbetspass och långraster förstärker ytterligare
            behovet av rikligare och framför allt mer differentierad utrustning
            på skolgårdar och övriga utrymmen i anslutning till skolbygg-
            naderna där barnen tillbringar långraster. Rikligare och mer varierad
            ut- rustning kan också verka förebyggande mot förstöring av lokaler.
            Rasterna måste i framtiden på ett helt annat sätt än nu ses i
            sammanhang med den övriga delen av skoldagen och ges ett pedagogiskt
            och socialt egenvärde. Detta förutsätter emellertid en noggrann
            planering av de lokaler och om- råden som eleverna skall disponera
            på sin fritid. För de små barnen gäller det lekplatser och lekredskap,
            för de äldre annan utrustning. Expeditions- rum för elevråd och
            uppehållsrum för elever hör till en välplanerad skola, liksom
            regnskydd borde vara obligatoriskt i vårt klimat. På många håll
            har det växt fram ett spontant intresse för de här frågorna,
          </p>
          <pb facs="riksdagen-motions-pdf/data/1970/mot_1970__ak__510/mot_1970__ak__510-002.pdf"/>
          <fw>
            8 Motion i Andra kammaren, nr 510 år 1970
          </fw>
          <p>
            och olika grupper har medverkat för att göra skolmiljön aktiverande.
            Före- dömliga exempel på förnyelse av gamla skolgårdar kan uppvisas,
            liksom det på sina håll sker en allsidig planering av nya skolanläggningar.
            Det borde inte vara tillfälligheter som avgör om skolorna i de
            här avseendena är väl utrustade. Skall detta undvikas och skolans
            elever tillförsäkras en god fri- tidsmiljö måste det uppställas
            krav och ges normer för denna liksom för sko- lan i övrigt. De
            rekommendationer från skolöverstyrelsen som skall tjäna som vägled-
            ning och inspiration för skolstyrelser och skolplanerare är alltför
            knapp- händiga och ensidigt inriktade på tekniska detaljer vid
            anläggandet av skolgården. Det kan även ifrågasättas om inte den
            nya synen på skolans verksamhet borde få konsekvenser för statsbidragets
            utformning i så måtto att uteloka- ler (t. ex. skolgårdar) i anslutning
            till skolbyggnader betraktades analogt med innelokaler. Vidare
            borde beträffande statsbidrag till utrustning av dessa utelokaler
            gälla motsvarande normer som för innelokalers utrustning. Med
            hänvisning till ovanstående hemställes, att riksdagen i skrivelse
            till Kungl. Maj:t begär åtgärder i syfte att åstadkomma bestämda
            normer och standardkrav på skolornas utrustning för elevernas
            lek och andra fritids- aktiviteter under skoldagen oavsett om
            dessa aktiviteter äger rum inne eller ute, samt att ge statsbidragsbestämmelserna
            en sådan utformning att i underlaget kan inräknas även utrustningen
            av skolgår- dar och övriga lokaler för elevernas fritidsaktiviteter.
          </p>
          <p>
            Stockholm den 27 januari 1970
          </p>
          <p>
            Anna Lisa Lewén-Eliasson (s) Lars Gustafsson (s) Ingrid Ludvigsson
            (s)
          </p>
          <p>
            i Barkarby Hans Jönsson (s) Anna-Greta Skantz (s) Lena Hjelm-Wallén
            (s) i Arlöv Gudrun Sundström (s) Bengt Wiklund (s)
          </p>
          <p>
            i Härnösand
          </p>
        </div>
      </div>
    </body>
  </text>
</TEI>
