<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SoU-00363">
  <teiHeader>
    <fileDesc>
      <titleStmt>
        <title>Nollvision för hemlöshet</title>
        <author corresp="i-WTUJB2R5FNpHU89dXa4RTX">av Emma Henriksson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Nollvision för hemlöshet</title>
          <idno type="rdwebb">GY02So363</idno>
          <rs type="number">So363</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GY02So363/text</ref>
          <ref type="dokument_url_html">http://data.riksdagen.se/dokument/GY02So363</ref>
          <ref type="dokumentstatus_url_xml">http://data.riksdagen.se/dokumentstatus/GY02So363</ref>
          <ref type="doc">http://data.riksdagen.se/fil/1C039CBF-6C93-439E-8D4F-4AF266645649</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BBhwDbFkXDTz5vmhv2e1bo" type="signed"/>
        <correspContext corresp="i-BBhwDbFkXDTz5vmhv2e1bo">
          <note type="signatory" corresp="i-WTUJB2R5FNpHU89dXa4RTX"/>
        </correspContext>
        <correspAction xml:id="i-6pcNyKKfLbambhHxNrk45b" type="numbering">
          <date when="2010-10-28"/>
        </correspAction>
        <correspAction xml:id="i-N61smiW7jEBNTayScb9Xaw" type="submission">
          <date when="2010-10-26"/>
        </correspAction>
        <correspAction xml:id="i-JcaJTPNQHKeu8oKyzy1ZwA" type="transfer">
          <date when="2010-10-25"/>
        </correspAction>
        <correspAction xml:id="i-AhJjhW9CihPyjyMn389pjC" type="assigned"/>
        <correspContext corresp="i-AhJjhW9CihPyjyMn389pjC">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5sPZtPBfy71qKhEC4oPDMH" type="motBody">
        <div xml:id="i-UAxqFVjn8nLPKdjeg8L5Bz" type="motProposal" subtype="förslag">
          <head xml:id="i-KH6QU1T3htE8viLPd87SoW">
            Förslag till riksdagsbeslut
          </head>
          <p xml:id="i-5iFrVXEG4aJzTGWypwspTw">
            Riksdagen tillkännager för regeringen som sin mening vad som
            anförs i motionen om utvecklad forskning om och en nollvision
            för hemlöshet.
          </p>
        </div>
        <div xml:id="i-VhcpdhQXjvkbnQ3n32VUMo" type="motContent">
          <head xml:id="i-5sXqjAySi1oAqexuchD7DW" type="h1">
            Motivering
          </head>
          <p xml:id="i-FptHVLK9C9HH1KuonBHMvT">
            Antalet personer utan egen bostad har ökat i Sverige under de
            senaste åren. Mellan 15 000 och 20 000 personer beräknas vara
            hemlösa. Det visar den senaste kartläggningen av hemlöshet som
            genomfördes år 2005. Det finns hemlösa personer i 86 procent av
            landets kommuner, men problemen är störst i Stockholm, Göteborg
            och Malmö. Stockholms stad gjorde en mätning i april 2010 som
            visar att 2 982 personer levde i hemlöshet i staden.
          </p>
          <p xml:id="i-PAZ3aGoYz9ZzwnbcSLrvNw">
            Hemlösa är ingen homogen grupp. Det är människor som kommer från
            olika sammanhang med olika livsberättelser. Det kan vara personer
            som lever med missburk eller kriminalitet, som kanske försörjt
            sig genom prostitution, som lever under hot från sina familjer
            och kan ha psykiska problem. Anledningen till varför en person
            blir hemlös skiljer sig därmed också åt, och det är inte alltid
            bristen på bostäder som är grunden till hemlösheten och därför
            krävs det ofta många olika insatser. Men alla dessa människor
            är i oerhört stort behov av stöd.
          </p>
          <p xml:id="i-VUKRW2qcmtfx53qkRKjc1m">
            Det är en skamfläck för vårt land att tusentals kvinnor och män
            bor på gatan. Många skulle säkert uttrycka att hemlösheten är
            ett bevis på ett misslyckat välfärdssamhälle. Det handlar inte
            bara om att samhället ska upprätta olika program eller att regelsystemet
            måste förändras. Egentligen handlar det i grunden om hur vi tar
            ansvar för varandra, kort sagt det sociala nätverket. Staten,
            regionerna och kommunerna kan i samverkan göra mycket för att
            underlätta situationen för den hemlöse individen.
          </p>
          <p xml:id="i-KamD8ADogapUimzfa4TjPS">
            Alliansregeringen presenterade för drygt två år sedan en strategi
            för att motverka hemlöshet. 66 miljoner kronor satsas mellan 2007
            och 2009. Syftet med strategin var att skapa en struktur som gör
            det tydligt att många aktörer på såväl nationell, regional som
            lokal nivå har ett ansvar och en roll att spela i arbetet mot
            hemlösheten. Strategin innebär en ambitionshöjning genom att den
            anger en tydlig handlingsinriktning, ett brett angreppssätt och
            ett tydligt samarbete. I strategin fastslås att alla människor
            ska vara garanterade tak över huvudet och erbjudas fortsatt samordnade
            insatser utifrån individuella behov. Antalet vräkningar ska minska
            och inga barn ska vräkas. Inträdet på den ordinarie bostadsmarknaden
            ska underlättas för den som befinner sig i boendetrappor, träningslägenheter
            eller andra former av boenden som tillhandahålls av socialtjänsten
            eller andra aktörer. Ordnad bostad ska finnas för den som kommer
            ut från kriminalvårdsanstalt, behandlingsenhet eller stödboende.
          </p>
          <p xml:id="i-G9ZRxDD3i9MKakCxkiYmgp">
            Det är framförallt i det lokala sammanhanget som strategin omsätts
            i praktiskt arbete. Det är i kommunen som tak-över-huvudet-garantin
            kan införas och det är i kommunen som gott samarbete mellan socialtjänst
            och fastighetsägare kan byggas för att minska hemlöshet. Regeringens
            och nationella myndigheters roll är att på bästa sätt stötta och
            stimulera de lokala aktörerna i sitt arbete. Socialstyrelsen lämnade
            i juli 2010 en myndighetsgemensam slutrapport som inkluderar hur
            det lokala utvecklingsarbetet bidragit till att uppnå uppsatta
            mål.
          </p>
          <p xml:id="i-KW8RUNYvFRYyBrXx2mk45b">
            Men hemlöshetsproblematiken är komplex till sin natur och inte
            bara en intern kommunal angelägenhet. Det är inte ovanligt att
            hemlösa förflyttar sig över kommungränser för att om möjligt finna
            en sängplats över natten. Inte sällan är det de större kommunerna
            som får ställa sin socialtjänst till förfogande i denna utmaning.
            Därför bör hemlöshetsfrågan även ses i ett regionalt perspektiv.
            Det är viktigt med en ökad samverkan mellan kommunerna. En sådan
            samverkan mellan berörda aktörer och kommuner är en avgörande
            framgångsfaktor i hemlöshetsarbetet.
          </p>
          <p xml:id="i-7tmJbKDam4ZXdthRycG9CS">
            Det kan konstateras att forskningen i Sverige när det gäller
            hemlösa har en mycket svag ställning. Det får bland annat till
            följd att grundläggande metodfrågor vid denna typ av forskning
            inte har varit föremål för djupare diskussion. Forskning om bostadssociala
            frågor måste vara ett viktigt deltema i den samhällsvetenskapliga
            forskningen. Det är viktigt med kunskap om hur många de hemlösa
            är, vad deras situation beror på och om de blir fler eller färre.
            Det långsiktiga målet för ett välfärdsland som Sverige borde vara
            att ingen saknar ett hem. Detta bör ges regeringen till känna.
          </p>
          <p xml:id="i-FG8VvXo3b7GnAKvTqdZGhX">
            Europeiska unionen har utsett 2010 till Europeiska året för bekämpning
            av fattigdom och social utestängning. Sverige borde vara det land
            som går före och beslutar om en absolut nollvision för hemlöshet.
          </p>
        </div>
        <div xml:id="i-Dyz5TkfM52zkauQZz18nTP" type="signatureBlock">
          <list xml:id="i-Pq6QW4PfHuYfuZ6kSSVp24">
            <item xml:id="i-XY5PSogSe2EXkhKqxQ1JtK" who="i-WTUJB2R5FNpHU89dXa4RTX" type="signature">
              Emma Henriksson (KD)
            </item>
          </list>
        </div>
      </div>
    </body>
  </text>
</TEI>
