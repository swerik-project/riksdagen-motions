<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__196/mot_1965__fk__196-001.pdf"/>
      <fw xml:id="i-TSHzkGALV6MSnnh5AJmrL2">
        Nr 196—208 = Motioner i Första kammaren, nr 196 år 1965 1
      </fw>
      <div type="motHeader" xml:id="i-QfPZmjkGE9n2vSMvq1zCSX">
        <div type="motTitle" xml:id="i-6X3aqHa8NXLx24mWQSQcZi"/>
        <div type="motSubmissionInfo" xml:id="i-Uf3KwbBHJ7U5wXkPw5Way2"/>
      </div>
      <div type="motBody" xml:id="i-3bDpiY1Yn8mtfTe4yUdqrG">
        <div xml:id="i-H4zPrzMDNtTpQQ59c7FiBh">
          <p xml:id="i-Gv29zhbeenHAzE3zHKCGo2">
            Nr 196
          </p>
          <p xml:id="i-KJjUXCas2WvyFiQn6Jkrgs">
            Av herr Nilsson, Ferdinand, m. fl., angående kostnadsfördelning-
            en mellan stat, landsting och primärkommuner.
          </p>
          <p xml:id="i-QSei5s8DHaSdp66yy7dPUR">
            (Lika lydande med motion nr 247 i Andra kammaren)
          </p>
          <p xml:id="i-L6CKyXTG4RvZQiRDJcbw4c">
            I framställning till 1961 års riksdag (I: 14, II: 24) påyrkades
            av ett tret- tiotal landsbygdsrepresentanter en förutsättningslös
            omprövning av uppgif- ter mellan stat, landsting och primärkommuner
            under särskilt beaktande av de uppgifter som lämpligen bör överflyttas
            från primärkommuner till sta- ten, ev. landstingen. De synpunkter
            som då framfördes kvarstår med i väsentliga delar oför- minskad
            styrka. Den direkta självförvaltningen av folket, genom folket,
            för folket är med sitt ursprung på det kommunala området en kraftkälla
            av ett omistligt värde. Verklig folklig självförvaltning utgör
            en medborgarskola, vari direkt erfarenhet om ärendens beredning
            och handläggning vinnes av för ett folk vital betydelse. Förtroendemännens
            personliga handläggning och kontroll i detalj utgör någonting
            för folkfriheten centralt, garantien mot att byråkrater och teknokrater
            får hand om det verkliga avgörandet, med eller utan folklig fasad.
            Den aktuella utvecklingen skapar här faror för att effektivitetskravet
            skall drivas så, att folkstyret kommer att i effektivitetens namn
            »rationali- seras bort». Friheten har dock ett egenvärde, större
            än de vinster som ett aldrig så välsmort, tekniskt högklassigt
            samhällsmaskineri kan ge. Sam- hällslivets alltmera komplicerade
            karaktär, samhällsingripandenas växande omfång även när det gäller
            rena detaljer, både på tidigare områden och på de nya fält som
            öppnats för samhällelig verksamhet, skapar förutsättningar för
            ett växande administrativt maskineri och ett starkare behov av
            teknokratisk specialrutin. På det statliga området har denna utveckling
            konsekvenser för arbetet inom ämbetsverk och departement. även
            administrationens förhål- lande till folkrepresentationen påverkas
            därav på ett sätt som icke underlät- tar möjligheterna att utkräva
            politiskt ansvar för missförhållanden inom förvaltningen. Vid
            upprepade fall, som kostat skattebetalarna miljoner, har det varit
            svårt att hävda att något statsråd varit i stort sett mera ansva-
            rig än en konstitutionell monark. Förhållandena har ansetts motivera
            ett divisionsansvar som sökt sig ganska långt ner i graderna inom
            administra- tionen, eftersom folk sagt sig att den som formellt
            har den politiska makten inte har — och inte kan ha — trådarna
            i sin hand. Sådant märks föga när
          </p>
          <p xml:id="i-SzATYVBHqYdvbSsDuRqnh9">
            1 Bihang till riksdagens protokoll 1965. 3 saml. Nr 196—208
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-002.pdf"/>
          <fw xml:id="i-KbFx4jGGjxAeXAmjrFJVo">
            2 Motioner i Första kammaren, nr 196 år 1965
          </fw>
          <p xml:id="i-Drg94dGuLxy5XFd8YzBFAX">
            allt går passerligt, men uppenbaras när missgrepp kommer till
            synes. Demo- kratien i verklig mening reduceras till de ganska
            allmänna riktlinjerna. Man kan icke bortse från att utvecklingen
            inom kommuner och landsting mer och mer tenderar åt samma håll,
            allteftersom det kommer att röra sig om större och större förhållanden,
            fler och fler ärenden. Det blir ungefär likartade förtjänster
            och likartade fel på de olika områdena i den mån som man även
            inom landsting och primärkommuner belastas av arbetsuppgifter.
            Mer och mer frågar man sig varifrån man skall få framtidens kommunal-
            män av lekmannatyp, när de som skolades under de tidigare mindre
            förhål- landena är borta. Och man måste göra klart för sig att
            även outbildade tjänstemän kan göra ett gott arbete i de enskilda
            fallen — liksom andra an- ställda — men de är dock tjänstemän.
            Men man har inte rätt att bortse från sådana för folkstyret vitala
            synpunkter då man går att taga ståndpunkt till fördelningen av
            arbetsuppgifterna mellan stat, landsting och primärkommu- ner.
            Kostnadsfördelningen är en betydelsefull skattefråga, och ur demokra-
            tisk synpunkt är det fråga om en livsnerv, detta att den folkliga
            instans som beslutar en utgift också skall stå för betalningen.
            I praktiken är det en stor skillnad mellan kommunallagens ord,
            att kom- munerna har till uppgift att vårda egna angelägenheter,
            och rådande praxis. Här dominerar uppgifter, som statsmakterna
            genom speciallagstiftning till- fört kommunerna. I regel ålägges
            kommunerna helt enkelt att sköta dessa uppgifter, men i vissa
            fall är det fråga om bemyndiganden. Dessa beslut har i regel varit
            förbundna med statsbidrag, från början kanske tillräckliga i underkant,
            men snart nog så knappa att de förorsakat kommunerna väsent- liga
            utgifter. Det rör sig regelmässigt om i och för sig goda och för
            män- niskorna välkomna åtgärder, och småningom har kommunerna
            tvungits att bygga ut mer eller mindre omfattande och kostsamma
            förvaltningsappara- ter. Statliga bestämmelser och statliga bidrag
            har också en annan sida — de binder kommunernas handlingsfrihet
            till enhetliga riktlinjer. Det är gott och bra då man vill rättvisa
            och likvärdiga förmåner och möjligheter åt alla. Men de kommunala
            enheternas uppgift att nyansera och spegla olikheter, att ge uttryck
            för lokalt betonad självstyrelse, har litet utrymme i det sam-
            manhanget. Det har sagts att kommunerna i mångt och mycket fungerar
            enbart som »expeditörer» samtidigt som de betungats med kostnader,
            som träffar ojämnt med liten hänsyn till skattekraften i varje
            särskild kommun, och utan att de i väsentlig mån kunnat påverka
            den ekonomiska belastningen. I tidskriften Arbetsmarknaden nr
            10 1964, utgiven av arbetsmarknadsstyrel- sen, återgives en uppgift,
            hämtad från den s. k. västmanlandsutredningen (Kommunernas ekonomiska
            planering SNS 1959), visande att av nettokost- naderna inom ett
            representativt antal kommuner i Västmanlands län hela 82 procent
            fölle på den statligt reglerade sektorn. I den berörda artikeln
            i Arbets-
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-003.pdf"/>
          <fw xml:id="i-dHa4FTMHhMuGjVHf51h5h">
            Motioner i Första kammaren, nr 196 år 1965 3
          </fw>
          <p xml:id="i-Vo9AaWi66J7N3MXSCocHdM">
            marknaden anser sig en författare kunna mera allmänt fastslå
            att de regle- rade uppgifterna för närvarande omfattar den övervägande
            delen av den kommunala verksamheten. Exempel härå är hälso- och
            sjukvård, socialvård, bebyggelseplanering, brandväsende ävensom
            undervisning. I de ovan inledningsvis nämnda motionerna (1: 14,
            II: 24) beröres särskilt kommunernas engagemang i fråga om den
            obligatoriska skolan. Det fram- hålles att det är fråga om stora
            kostnader, både med hänsyn till väldiga in- vesteringskrav och
            när det gäller driftkostnader. Men framför allt under- strykes
            att den obligatoriska skolans hela uppläggning är — och bör vara
            — rikspolitisk, att det är fråga om att skapa någonting för alla
            likvärdigt, utan rum för särskilda kommunala skolprogram med nyanser
            av väsentlig bety- delse. Motionen hänvisar till ett uttalande
            i proposition 1957 (nr 102), som av riksdagen godkänts och som
            i sin tur understryker ett av riksdagen 1950 godkänt uttalande
            av vederbörande särskilda utskott, om skolbeslutets in- nebörd
            »att den obligatoriska barna- och ungdomsundervisningen samman-
            hålles i ett sammangjutet organiskt skolsystem, där varje uppväxande
            indi- vid, oberoende av bostadsort och ekonomisk ställning, i
            en på bästa sätt till- rättalagd studiegång får, där så påkallas
            med det allmännas stöd, den utbild- ning, för vilken hans begåvning,
            krafter och anlag gör honom lämpad&gt;. Det torde vara alla och envar
            uppenbart att ett sådant &gt;sammangjutet&gt; skolsystem till hela sitt
            innehåll, målsättning och undervisningsplaner inte alls passar
            samman med verklig kommunal självstyrelse, med att folkme- ningen
            i de olika orterna skall ha något verkligt inflytande på hur skolan
            skall ordnas. Men faktum kvarstår att ehuru kommunernas inflytande
            på skolväsendet är ringa så utgör kostnaderna därför i vart fall
            i landskommu- nerna den största kommunala utgiftsposten. Motionen
            om omfördelning av de kommunala uppgifterna bordlades till riksdagen
            år 1962 och avslogs då. År 1963 återupptogs frågan om just skol-
            kostnaderna (1: 484, II: 582). Däri berördes att investeringsbehovet
            för grundskolans utbyggande bands av den statliga investerings-
            och lånekon- trollen. Likaså anfördes ungefärliga siffror angående
            kommunernas skol- kostnader under 1961, angivna till 853 milj.
            kr. och utgörande primärkom- munernas sammanlagda kostnader för
            skolväsendets förvaltning, folkskolan och annan undervisning.
            Landskommunernas förvaltningskostnader anges — i den mån de särskilt
            bokförts — till 317,77 milj. kr., varav 49,2 milj. kr. för annan
            undervisning. Det konstaterades också att ju lägre skatteunderla-
            get är i en kommun, desto större torde skolkostnadernas andel
            bli i utdebite- ringen under förutsättning av den lika kostnaden,
            den likvärdiga undervis- ningen och den lika möjligheten till
            utbildning, som utgör grundskolans mål- sättning. De anförda siffrorna
            ger för landskommunerna en genomsnittlig skolkostnad av kr. 3:
            54 per skattekrona av en likaledes total utdebitering i dessa
            kommuner av kr. 10: 65. Men detta är genomsnitt, och i många lands-
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-004.pdf"/>
          <fw xml:id="i-AGD1vtNWv11nYS6ig93Dps">
            4 Motioner i Första kammaren, nr 196 år 1965
          </fw>
          <p xml:id="i-G9WZz9EXg4FJ2SYwQqeXkC">
            kommuner tog år 1961 och tager fortfarande skolkostnaderna drygt
            40 pro- cent av utdebiteringen — i kända fall exempelvis 4 kr.
            av en utdebitering av 10 kr. I ny motion 1964 angives landskommunernas
            nettodriftkostnader år 1962 för folk- och grundskola till 348,5
            milj. kr. av ett totalt skatteuttag i dessa kommuner av 1116 milj.
            kr. Beträffande kostnaderna för skolväsendet år 1963 kan anföras
            följande från statistiska centralbyrån ur opublicerat mate- rial
            erhållna siffror. Det preliminära materialet torde ur vissa synpunkter
            vara behäftat med brister men ger ett grepp på frågan i stort.
          </p>
          <p xml:id="i-X6Y8ZxUrUUYXZc5MC4db9">
            Kommunernas nettodriftkostnader för skolväsendet 1963 (1000 kr.)
          </p>
          <p xml:id="i-Ee3bkJhHJ23CemV41jRobN">
            Grundskola Övriga kostnader Totalt Landskommuner .......... 320
            839 90 680 411 519 KÖpingar ................ 54 903 33 458 88
            361 Städer .....ssss.ocsosso sa 279 468 334 506 613 974 Hela riket
            655 210 458 644 1113 854
          </p>
          <p xml:id="i-DW9w2uEB7GiuNS8UrpVzx4">
            Kommunernas kapitalinkomster och -utgifter för skolväsendet 1963
          </p>
          <p xml:id="i-EnCckEzNs1Xq7dTtnEE7YQ">
            (1000 kr.) Kapitalinkomster Kapitalutgifter Nettokapitalkostnader
            Landskommuner ...... 58 286 295 863 237 577 Köpingar ............
            12510 60 671 48 161 Städer :;.d. seden vred 72 002 375 047 303
            045 Hela riket 142798 731 581 588 783
          </p>
          <p xml:id="i-TKnu7avW6VnKRFSo13P8j1">
            År 1962 hänvisade statsutskottet beträffande motionen om fördelning
            av uppgifter mellan stat, landsting och primärkommuner till 1958
            års skatte- utjämningskommitté. Motionen avsåg visserligen uppgiftsfördelning,
            inte utjämning av ojämnt drabbande kostnader. Emellertid är frågan
            till sina konsekvenser otvivelaktigt närliggande. Vid ställningstagande
            år 1963 till motionen rörande skolkostnaderna uttalade utskottet
            (nr 203) emellertid förståelse för att skolkostnadernas bestridande
            ingår som del av spörsmå- let om kostnadsfördelning mellan staten
            och kommunerna. Även då hänvi- sades till skatteutjämningskommittén.
            I statsutskottets utlåtande år 1964 (nr 180) säges att »då nu
            frågan om fördelningen mellan staten och kommunerna av kostnaderna
            främst för skolväsendet ånyo förts på tal är läget så till vida
            ett annat att skatteut- jämningskommittén den 4 april 1964 avslutat
            sitt utredningsarbete». Stats- utskottet, som år efter år hänvisat
            till detta utredningsarbete, hade nu en- dast att konstatera att
            problem som anknyter till kostnadsfördelningen mel-
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-005.pdf"/>
          <fw xml:id="i-BtYbb8sb7g9d1VGFcrDz5K">
            Motioner i Första kammaren, nr 196 år 1965 5
          </fw>
          <p xml:id="i-HNTNDB6ThFMbQPwhTvUC2R">
            lan staten och kommrunerna kvarstår även efter ett genomförande
            av kom- mitténs förslag. Kommittén har, säger utskottet, åberopat
            sig på ett i auktoritativt sam- manhang gjort uttalande av innebörd
            att frågan om bidragsgivning på nämn- da område kommer att prövas
            i ett större finanspolitiskt sammanhang. Härtill torde kunna anmärkas
            att när staten fattar beslut, som orsakar ut- gifter för kommunerna,
            är det väl närmast kommunerna som får bidraga till att betala
            av statsverket beslutade utgifter, inte tvärtom. Statsutskottet
            hänvisar också till att skatteutjämningskommittén främst med hänvisning
            till expansionen på skolväsendets område understrukit vik- ten
            av att kostnadsfördelningsfrågan upptages till prövning inom en
            snar framtid. Reservanter till utskottets utiåtande förordade
            att i samband med propositionen till 1965 års riksdag ett ställningstagande
            från regeringens sida förelägges riksdagen omfattande hela kostnadsproblemet
            mellan stat och kommuner. Skatteutjämningskommitténs betänkande
            (SOU 1964:19) har föranlett remissyttranden bl. a. från landstingen,
            som berör denna fråga. Landsting- ens eller deras förvaltningsutskott
            efterlyser så gott som över lag en bedöm- ning av de frågor utredningen
            avser ur allmän skattepolitisk synpunkt. Ett stort antal landsting
            inskränker sig till att påyrka förnyad prövning i den mån som
            landstingens förvaltningsområde därav beröres. Många landsting
            upptager emellertid — som representanter för ett »kommunalt samband&gt;
            — hela frågan om relationerna mellan stat, landsting och primärkommuner.
            Stockholms läns landsting önskar utredning om det ökade kommunala
            skat- tetrycket och verkan av överförandet av uppgifter från staten
            till kommu- nerna. Uppsala läns förvaltningsutskott begär utredning
            syftande till en me- ra rationell fördelning av kostnaderna mellan
            stat, landsting och primär- kommuner. Östergötiands läns landsting
            konstaterar att frågan om kost- nadsfördelningen mellan staten
            och kommunerna även efter kommitténs förslag kvarstår olöst och
            beklagar att detta omöjliggjort en effektiv utjäm- ning mellan
            stat och kommuner, exempelvis på skolans område. Förvalt- ningsutskottet
            i Jönköpings läns landsting vänder sig mot en utveckling, varigenom
            kostnader överförts från den progressiva statliga beskattningen
            till den proportionella kommunalbeskattningen. Utskottet säger
            sig med skärpa vilja framhålla att kostnadsfördelningen mellan
            staten och olika slag av kommuner bör bli föremål för en ny allsidig
            och förutsättningslös pröv- ning från allmänna skattepolitiska
            synpunkter, Även Kronobergs läns landsting önskar att kostnadsfördelningen
            mellan stat och kommun, och i samband härmed skatteutjämningsfrågan,
            bör bli föremål för en allsidig och förutsättningslös prövning
            från allmänna skatte- politiska synpunkter. Kalmar läns norra
            landsting finner det nödvändigt att frågan om fördelning av uppgifter
            och kostnader mellan stat, landsting och kommuner snarast utredes.
            Älvsborgs Jäns förvaltningsutskott förordar li-
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-006.pdf"/>
          <fw xml:id="i-LdfApS2pAxcMjNBLBAnjrP">
            6 Motioner i Första kammaren, nr 196 år 1965
          </fw>
          <p xml:id="i-Bfy35Bi5frHNtR7VS49cFK">
            kaledes en utredning snarast av uppgifter och kostnader mellan
            stat, lands- ting och kommuner från allmän skattepolitisk synpunkt.
            Skaraborgs läns landstings förvaltningsutskott anser att frågan
            om gränsdragning beträffan- de uppgifter och kostnadsfördelning
            mellan staten och olika kommunfor- mer bör bli föremål för allsidig
            prövning. Värmlands läns landstings för- valtningsutskott påyrkar
            att en utredning om en rationell fördelning av sam- hällskostnaderna
            mellan staten, landstingen och primärkommunerna sna- rast kommer
            till stånd. Med instämmande av Göteborgs och Bohus läns landsting
            framlägger likaledes Örebro läns landsting ett program för en
            ut- redning om en rationell fördelning av kostnader mellan stat,
            landsting och kommuner. Motionärerna konstaterar att man småningom
            på allt flera håll tycks ha kommit till uppfattningen att ett
            upptagande av dessa problem är en nöd- vändighet. Den lösning
            som erfordras bör icke heller undvika de stora prin- cipiella
            linjerna vare sig i fråga om kommunalförvaltningen eller skatte-
            politiken. Ur demokratisk synpunkt bör därvid särskild uppmärksamhet
            ägnas åt sambandet mellan beslut, som vållar kostnader, och det
            skatteun- derlag som skall betala kostnaderna. I den mån som det
            så kan vara lämp- ligt kan även i framtiden av staten påfordrade
            uppgifter anförtros kommu- nerna. Förutsättningen måste vara att
            staten svarar för de kostnader som ett rikspolitiskt bedömande
            och en likformig eller likvärdig tillämpning av sta- ten åsyftas.
            Viktigt är emellertid att kommuner och landsting icke pålägges
            uppgifter av sådan omfattning att medborgarnas personliga engagerande
            ge- nom valda förtroendemän försvåras och ärendenas behandling
            — i realiteten också en väsentlig del av avgörandet — glider över
            i händerna på tjänste- män och specialister. Tyngdpunkten bör
            vid en översyn av gällande förhål- landen läggas icke minst på
            att åstadkomma en skälig kostnadsfördelning mellan stat, landsting
            och kommuner. Ur skattesynpunkt bör understrykas att ändrad fördelning
            av kostnader icke i och för sig innebär kostnadsök- ning. De skattemedel
            som nu uttages av kommunala skatteunderlag skulle vid en överflyttning
            till staten innebära dels en lättnad för ifrågavarande kommuner,
            dels en ökning av samma storlek av de belopp staten behöver. Men
            i stället för ojämna kommunala skatteuttag och proportionell beskatt-
            ning skulle statens övertagande av kostnaden betyda att pengarna
            uttoges med större hänsyn till försörjningsbörda och skattekraft,
            i vart fall beträf- fande den statliga inkomst- och förmögenhetsbeskattningen.
            Under åberopande av vad ovan anförts hemställes, att riksdagen
            ville besluta att i skrivelse till Kungl. Maj:t hemställa om utredning
            och förslag avseende en rationell fördelning av uppgifter och
            kostnader för samhällsuppgifter mellan staten, lands- tingen och
            primärkommunerna; samt
          </p>
          <pb facs="riksdagen-motions-pdf/data/1965/mot_1965__fk__196/mot_1965__fk__196-007.pdf"/>
          <fw xml:id="i-RSrkVc2w7qcy1wTvUJvCSN">
            Motioner i Första kammaren, nr 196 år 1965 7
          </fw>
          <p xml:id="i-4Lvv1KFtnM7gumJfTpqHns">
            att därvid beaktas den demokratiska principen att den in- stans
            som beslutar en utgift även skall betala den.
          </p>
          <p xml:id="i-4K5JHHogFB5dNtWAUsWv7Y" type="date">
            Stockholm den 26 januari 1965
          </p>
          <p xml:id="i-WQU9u8jCHP9WGxSJJ5EQ9s">
            Ferdinand Nilsson Eric Carlsson Axel Kristiansson
          </p>
          <p xml:id="i-GbGRnWbNJfe98XZHm8brjv">
            i Kungsängen
          </p>
          <p xml:id="i-6eFbcHfvH2YiZdkek7NzLR">
            T. V. Mattsson Harald Pettersson Sven Tågmark
          </p>
        </div>
      </div>
    </body>
  </text>
</TEI>
