<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00102">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__102/mot_1929__fk__102-001.pdf"/>
      <fw xml:id="i-TfwAf9qyEVnHdSmg1fu7Xf">
        Motioner i Första kammaren, Nr 102. 3
      </fw>
      <div xml:id="i-9WFyJ3275HQDbaeuYu2Wan" type="motHeader">
        <div xml:id="i-SgUEtmL7RZw9KRQF3L4iSj" type="motTitle"/>
        <div xml:id="i-5xKsAkicJLQLaM6SuKXGjK" type="motSubmissionInfo"/>
      </div>
      <div xml:id="i-DW2g9k3zPQqo4js3UpZkbH" type="motBody">
        <div xml:id="i-WeBWKrSnMdbkH15SsBPPMA">
          <p xml:id="i-8HEp8e3gXfRDZCYDiHzDce">
            Nr 102.
          </p>
          <p xml:id="i-LKNrTVRNxic41AB2A7tkWQ" type="titleString">
            Av fröken Hesselgren, om undervisnings- och upplys- ningsverksamhet
            i sexuella frågor.
          </p>
          <p xml:id="i-6rkjrjFUYtv6qZzjtEPZMp">
            Det torde utan tvekan kunna sägas, att arbetet för folkhälsan
            är en av våra viktigaste och mest grundläggande samhällsuppgifter.
            Även om detta länge varit ett erkänt faktum, är det dock först
            i vår tid man kommit till insikt om vilka stora möjligheter som
            stå till buds, när det gäller att befrämja folk- hälsan. Denna
            större klarsynthet och våra ökade möjligheter medföra ett ökat
            ansvar. Vårt ansvar inför folkhälsan skärpes ytterligare genom
            den ökade samhällsbetydelse, som varje individ har under nuvarande
            förhållanden. Den låga nativitet och den längre livslängd, som
            karakteriserar vår tid i jämförelse med föregående århundraden,
            gör ju att varje enskild människas fysiska och psykiska beskaffenhet
            får ökad samhällsbetydelse. Till vårt moderna vetande hör kunskapen
            om miljöns oerhörda inflytande på den uppväxande individen till
            godo och ondo. Det måste därför vara en oavvislig samhällsplikt
            att med alla till buds stående medel arbeta för en god kroppslig
            och andlig miljö för det uppväxande släktet. Mångt och mycket
            i tidens egen beskaffenhet bidrager till att ytterligare understryka
            vikten av sådant arbete för folkhälsan. Vår tid är till ytterlighet
            rörlig och påträngande. En störtflod av intryck förmedlas till
            alla unga genom tidningar, böcker, biografer och radio — problem
            och svårighe- ter möta oundvikligt varje ung människa. Dessa problem
            och svårigheter skärpas ytterligare genom den nu rådande ungdomens
            arbetslöshet. Samtidigt hava många fordom bindande förbud förlorat
            sin auktoritet. Tvånget har vikit för frihet, en frihet, som löper
            fara att bli till självsvåld och laglöshet, om den ej upplyses
            om sina gränser och sitt ansvar. Samhällsarbetet för folkhälsan
            måste alltså följa två linjer: upplysning och lagstiftning. Jag
            sätter med avsikt upplysning först, därför att jag är förvissad
            om, att den betyder mest. Genom en klok och vederhäftig upplysningsverksam-
            het har man möjlighet påverka de unga under en mottaglig period
            och motverka skadliga inflytelser, och sådan upplysning bör enligt
            min uppfattning kunna fostra människor till att frivilligt underordna
            sig en sund lagstiftning. I ett fall har vårt samhälle redan insett
            upplysningens betydelse för att göra lagstiftningen effektiv.
            Lagen angående åtgärder mot utbredning av könssjuk- domar av 20
            juni 1918 stadgar som bekant, att Kungl. Maj:t skall förordna
            om lämplig upplysningsverksamhet. De för denna frågas utredande
            tillsatta sakkunniga hava i sitt betänkande av 1921 fastställt
            allmänna normer för en
          </p>
          <pb facs="riksdagen-motions-pdf/data/1929/mot_1929__fk__102/mot_1929__fk__102-002.pdf"/>
          <fw xml:id="i-PsfcnrdeKmv1JECMeGDgvc">
            6 Motioner i Första kammaren, Nr 102.
          </fw>
          <p xml:id="i-5YyYCpn5KqtViTebU3uhBk">
            dylik upplysningsverksamhet. Under framhållande av att de sexuella
            frågorna böra i likhet med andra viktiga undervisnings- och uppfostringsfrågor,
            såväl vid de ungas uppfostran som ock i det allmänna folkbildningsarbetet
            för vuxna, erhålla en öppen och naturlig men alltid grannlaga
            och för de olika ålderssta- dierna lämpad behandling samt att
            kunskap bör meddelas både i sexuell hygien och om de smittosamma
            sjukdomarna, lämna de följande riktlinjer. Sexualundervisningen
            bör, heter det, ”1. avse varje man och kvinna, 2. dels såsom förberedande
            undervisning lämnas barnen såväl i hemmet un- der tiden före skolgångens
            början som under den första skoltiden, dels såsom egentlig sexualundervisning
            i skolan meddelas, a) ungdom i övergångsåldern (14 å 15 år), b)
            i högre skolor kvarvarande ungdom (18 å 19 år), 3. genom fortsatt
            upplysningsverksamhet i den omfattning, som är möjlig, göras tillgänglig
            för varje vuxen man och kvinna.”
          </p>
          <p xml:id="i-oxvmpfQxhGtw1k7iHNXQt">
            De sakkunniga framhålla vidare, att denna undervisning bör omfatta
            både biologiska, sociala och etiska moment och anknytas i lämpliga
            delar till kristen- dom, samhällslära och psykologi. I en interpellation
            vid 1927 års riksdag har fru Thäring begärt Kungl. Maj:ts uttalande
            rörande planer för förverkligandet av detta program. Det framgick
            av dåvarande ecklesiastikministerns svar, att man väntade dels
            på en omlägg- ning av folkskolans undervisningsplan, dels på den
            planerade omläggningen av det högre skolväsendet, varvid han ställde
            i utsikt att vid kursplanernas ut- arbetande även frågan om sexualundervisningens
            lämpliga ordnande skulle ta- gas under övervägande. Vad åter beträffade
            den fortsatta upplysningsverksamheten för landets vuxna befolkning
            framgick av ecklesiastikministerns svar, att det enda, som åtgjorts
            i frågan, egentligen skett genom Centralförbundet för nykterhetsundervisning.
            Skolreformen har nu gått igenom och de omnämnda kursplanerna äro
            av skolöverstyrelsen redan utarbetade. Men i den undervisningsplan,
            som skol- överstyrelsen uppgjort för samtliga rikets läroverk
            finnes, så vitt jag kunnat finna, med undantag för den kommunala
            flickskolan, värken föreskrifter om sexuell undervisning, än mindre
            om undervisning om lagar och förordningar berörande släktlivets
            område. Ej heller har någonting mig veterligt ännu åtgjorts för
            att i större utsträck- ning bereda folkskolans barn undervisning
            på detta område. Planerna på att genom folkbildningsarbetet nå
            de vuxna synes även vara uppskjutet på framtiden. Ej heller torde
            sakkunnigeyrkandet beträffande läro- böcker fått någon tillfredsställande
            lösning, lika litet som de av dem påyrkade anstalterna för erforderlig
            utbildning av redan i tjänst varande lärare satts i verket. Sakkunniga
            påpekade även (sid. 147, punkt 25) vikten av att åtgärder vid-
            tagas ”för utarbetande och utgivande på statens bekostnad av dels
            lämpligt av-
          </p>
          <pb facs="riksdagen-motions-pdf/data/1929/mot_1929__fk__102/mot_1929__fk__102-003.pdf"/>
          <fw xml:id="i-SRKgsRUm7z4HXvkbcXQtkx">
            Motioner i Första kammaren, Nr 102. 7
          </fw>
          <p xml:id="i-PBnULwg745oZzKUUqohQbu">
            fattade flygblad rörande vissa sexualhygieniska frågor, dels
            en broschyr be- handlande såväl de smittosamma könssjukdomarna
            som de viktigaste sexuella spörsmålen i övrigt”. Även här har,
            så vitt jag vet, intet åtgjorts. Särskilt kännbar är denna brist
            på vägledande skrifter för ansvarskännande föräldrar vid deras
            handledning av det uppväxande släktet. Man kan, som av ovanstående
            framgår, icke anse, att de hittills vidtagna åt- gärderna äro
            tillfyllest, och jag kan icke nog understryka vikten av, att den
            av de sakkunniga skisserade planen verkligen kommer till utförande.
            Under dessa långa utrednings- och förberedelseår hinner den ena
            årsklassen efter den andra av unga att komma ut i världen och
            möta de svårhanterliga sexuella problemen i de flesta fall utan
            någon vägledande vederhäftig upplysning, till stor skada för folkhälsan.
            Men samhällets arbete för folkhälsan sker även genom lagstiftning.
            Med blick för detta har riksdagen under det sista årtiondet tagit
            upp till revision den ena efter den andra av de lagar, som beröra
            folkhälsan, för att omgestalta dem efter den nuvarande tidens
            krav och synpunkter. Jag påminner om den nya äktenskapslagen,
            om barnavårdslagarna, om lagen om åtgärder mot utbre- dande av
            könssjukdomar. Andra hithörande områden äro för närvarande före-
            mål för utredning såsom underlag för ny eller reformerad lagstiftning:
            näm- ligen lösdrivarlagen i vad den gäller prostitution, steriliseringsproblemet,
            frå- gan om moderskapsförsäkring och bättre vård åt fattiga och
            mindre bemedlade barnaföderskor. Ytterligare tvenne hithörande
            områden synas mig emellertid vara i tvingande behov av en allsidig
            och fördomsfri prövning, för att kunna utröna i vad mån nu gällande
            lagstiftning på dessa områden är den bästa möj- liga till folkhälsans
            främjande. Jag avser den sg. k. preventivlagen och lagbe- stämmelserna
            om fosterfördrivning. Det torde ej vara nödvändigt att i detta
            sammanhang gå in på en närmare diskussion om den nuvarande lagstiftningens
            brister. Betydelsefullast för närvarande är, att få fram en allsidig
            utredning av härmed sammanhängande problem, så att det blir möjligt
            att med folkhälsan som ögonmärke fördomsfritt fatta ståndpunkt
            till en revision av lagbestämmel- serna ifråga. Att en dylik utredning
            är av behovet påkallad, torde stå klart för de flesta, då det
            är en känd sak, att de 10 sista åren i hög grad aktualiserat just
            dessa frågor och kastat in nya synpunkter, vilkas betydelse för
            lagstift- ningen icke utan vidare kunna förnekas. Den enhälliga
            opinionsyttring från vederhäftigt läkarhåll, som framkommit i
            den offentliga diskussionen och i tryck, torde ej heller längre
            kunna lämnas obeaktad lika litet som den samlade kvinno- opinion,
            som med allt större fasthet påfordrat en vederhäftig undersökning
            av dessa spörsmål. Betydelsen av att lagar bringas i närmare överensstämmelse
            med det all- männa rättsmedvetandet torde ligga i öppen dag liksom
            också, att de nuvarande lagbestämmelserna icke förmått förekomma
            missförhållanden på ifrågavarande område. Det måste därför betecknas
            som ett viktigt samhällsintresse att söka finna bättre och effektivare
            medel till bekämpande av ett samhällsont, som allt-
          </p>
          <pb facs="riksdagen-motions-pdf/data/1929/mot_1929__fk__102/mot_1929__fk__102-004.pdf"/>
          <fw xml:id="i-C7w4wsSjFwgDEzUQqThDGk">
            8 Motioner i Första kammaren, Nr 102.
          </fw>
          <p xml:id="i-9WwnQn8mKLbWWfr6zYZTZC">
            mer hotar att breda ut sig och vars verkningar på folkhälsan
            torde vara nog så allvarliga. På grund av vad sålunda anförts
            hemställes,
          </p>
          <p xml:id="i-NWJr4UXzf6zwXuLYD31JRa">
            att riksdagen ville hos Kungl. Maj:t begära, att Kungl. Maj:t
            snarast möjligt ville vidtaga erforderliga åtgärder för att i
            de av mig påpekade punkterna bringa den i 1921 års sakkunnigebetän-
            kande föreslagna planen till utförande.
          </p>
          <p xml:id="i-5iEp2UmAPdhg37oeoUDsDs">
            Kerstin Hesselgren.
          </p>
        </div>
      </div>
    </body>
  </text>
</TEI>
