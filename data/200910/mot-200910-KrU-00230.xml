<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KrU-00230">
  <teiHeader>
    <fileDesc>
      <titleStmt>
        <title>Omprövning av reglerna för utgrävningskostnader</title>
        <author corresp="i-TX4XbGiaRx4H4u3YMo1twT">av Christian Holm (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Omprövning av reglerna för utgrävningskostnader</title>
          <idno type="rdwebb">GX02Kr230</idno>
          <rs type="number">Kr230</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GX02Kr230/text</ref>
          <ref type="dokument_url_html">http://data.riksdagen.se/dokument/GX02Kr230</ref>
          <ref type="dokumentstatus_url_xml">http://data.riksdagen.se/dokumentstatus/GX02Kr230</ref>
          <ref type="doc">http://data.riksdagen.se/fil/07EEC2EA-C1B6-4CD0-B2E7-6DA3CEF37374</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TX4XbGiaRx4H4u3YMo1twT</idno>
            <name>Christian Holm</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4nbFMgNLCxkKp8xr1PAk86" type="signed"/>
        <correspContext corresp="i-4nbFMgNLCxkKp8xr1PAk86">
          <note type="signatory" corresp="i-TX4XbGiaRx4H4u3YMo1twT"/>
        </correspContext>
        <correspAction type="numbering" xml:id="i-GJenB1P9GzSE33p939gFuV">
          <date when="2009-10-05"/>
        </correspAction>
        <correspAction type="submission" xml:id="i-QKBkcmK2rab1pVVgUe6CWd">
          <date when="2009-10-01"/>
        </correspAction>
        <correspAction type="transfer" xml:id="i-6KrFuuQhAbf8CUVmwy7NtH">
          <date when="2009-10-01"/>
        </correspAction>
        <correspAction type="assigned" xml:id="i-LEtit61HW8tKAPknuc7sZS"/>
        <correspContext corresp="i-LEtit61HW8tKAPknuc7sZS">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Em4Nvw93LTG71X2H5DSHs4">
            Förslag till riksdagsbeslut
          </head>
          <p xml:id="i-PEWJZM9ZB19agYFiENcAt9">
            Riksdagen tillkännager för regeringen som sin mening vad som
            anförs i motionen om ändrade regler för utgrävningskostnader.
          </p>
        </div>
        <div type="motContent">
          <head type="h1" xml:id="i-CySvmf85ExeUREmsYK732x">
            Motivering
          </head>
          <p xml:id="i-UUoSDDur6yLE6wNZvZ1fQJ">
            Kulturminneslagen (1988:950) ska skydda och vårda Sveriges kulturmiljö
            och ansvaret ska enligt lagen delas av alla. Riksantikvarieämbetet
            och länsstyrelsen har enligt lagen rätt att vidta de åtgärder
            som behövs för att skydda och vårda en fast fornlämning.
          </p>
          <p xml:id="i-HLJYqBPb18rG4RC36Mo6gn">
            Fornminnen har en stor betydelse för vår förståelse och kunskap
            om vår egen historia och kultur. Få skulle bestrida detta. Det
            finns ingen tvekan om att vi ska skydda och vårda våra fornlämningar.
            Kostnader för undersökningar och utgrävningar bör dock inte belasta
            de företagare som avser att bygga eller bedriva verksamhet på
            sin egen mark.
          </p>
          <p xml:id="i-EViJqk6K2gS6NbhjPVHMTj">
            Idag bör den som avser att uppföra en byggnad eller en anläggning
            eller genomföra ett annat arbetsföretag i god tid ta reda på om
            någon fast fornlämning kan beröras av företaget och i så fall
            snarast samråda med länsstyrelsen. Om det krävs en särskild utredning
            för att ta reda på om en fornlämning berörs av arbetet kan företagaren
            komma att få stå för kostnaden. Företagare som avser att uppföra
            en byggnad eller annan anläggning där det sedan tidigare finns
            en känd fornlämning kan tvingas betala kostnaden för själva undersökningen
            och en eventuell flytt av fornlämningen. Även i de fall där företagaren
            fått bidrag från länsstyrelsen för att undersöka fornlämningen
            och där den arkeologiska undersökningen blir mer omfattande än
            beräknat riskerar företagaren att få stå för merkostnaderna.
          </p>
          <p xml:id="i-R8DztckVmFJEvafLziuRbx">
            De flesta företagare som bedriver verksamhet på sin egen mark
            hyser stor respekt och förståelse för fornminnens betydelse för
            vårt svenska kulturarv och ställer gärna sin mark till förfogande
            för en arkeologisk undersökning. Under denna tid kan dock markägaren
            inte disponera sin mark vilket i sig är kostsamt. Att markägaren
            sedan kan komma att behöva bekosta utgrävningen är emellertid
            inte rimligt. Den sammanlagda kostnaden för att ställa sin mark
            till förfogande samt att bekosta en arkeologisk utgrävning kan
            bli mycket hög för exempelvis en småskalig lantbrukare.
          </p>
          <p xml:id="i-Gyhqf4eJuXEr9K6miiQxHy">
            Detta utgör ofta ett hinder för näringslivet och landsbygdsutvecklingen.
            I exempelvis Värmland finns ett stort antal företagare som bedriver
            verksamhet på sin egen mark och i vissa delar av länet finns ett
            stort antal kända fornlämningar. Det innebär att värmländska markägare
            vid byggnation på den egna marken, som i vissa fall går ut på
            att utöka markägarens verksamhet, riskerar att utsättas för oförutsedda
            och avsevärda kostnader.
          </p>
          <p xml:id="i-Px3is2DnPDsmW2BqsERum5">
            Dessa regler medför således inte bara stora oförutsedda kostnader
            för de företagare som träffar på fornminnen på sin mark. Reglerna
            öppnar också för att det tummas på regelverken och försvårar upprätthållandet
            av ett livskraftigt näringsliv. Regeringen bör därför omgående
            se över reglerna för utgrävningskostnader.
          </p>
        </div>
        <div type="motSignatures">
          <list>
            <item xml:id="i-Bnj36b3xQmN15P9UvLcT3H" who="i-TX4XbGiaRx4H4u3YMo1twT">
              Christian Holm (m)
            </item>
          </list>
        </div>
      </div>
    </body>
  </text>
</TEI>
