<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00465">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__465/mot_1967__ak__465-001.pdf"/>
      <fw xml:id="i-EScyJKtZcWbtx5qYMhaMWW">
        8 Motioner i Andra kammaren, nr 465 år 1967
      </fw>
      <div xml:id="i-52kpcU6L6mAcYsAai7QxPP" type="motHeader">
        <div xml:id="i-ExKCe1wYoffpeUTzaBrtLH" type="motTitle"/>
        <div xml:id="i-CHkqUqJokCqGMkQDoDmTJQ" type="motSubmissionInfo"/>
      </div>
      <div xml:id="i-QPWgUABjyEYAYPUyfjzPCQ" type="motBody">
        <div xml:id="i-2Y2BBtRfzUVi87WQTgT2sX">
          <p xml:id="i-7Ynha51UouhMxH1JBC1USj">
            Nr 465
          </p>
          <p xml:id="i-EgQ7ogyc6tGCvQLVW1ynsb" type="titleString">
            Av herrar Hedlund och Ohlin, om en förbättrad miljövård. (Lika
            lydande med motion nr 370 i Första kammaren)
          </p>
          <p xml:id="i-9GnSKYKqzuGUy2hde2D92u">
            Vår aktiva reformpolitik har under senare år förbättrat åtskilligt
            i sam- hället, även om mycket än återstår att göra. De tekniska
            och materiella framstegen har varit avsevärda. Man har emellertid
            börjat komma under- fund med att det i det fortsatta reformarbetet
            inte är tillräckligt med tek- niska och materiella framsteg. Samhällsbyggandet
            måste också i högre grad beakta miljöfaktorerna. Det finns annars
            risk för att önskvärdheten att åstadkomma största möjliga tekniska
            och ekonomiska resultat kommer att åstadkomma bestående skadeverkningar
            i miljön, såväl i natur- som kulturmiljön. Många misstag har gjorts
            i det förgångna, och en viktig fråga är nu att en fortsatt ofrånkomlig
            exploatering av vår natur äger rum under hänsyns- tagande till
            att våra naturresurser icke förödas. För att lösa alla dessa miljöfrågor
            på naturvårdsområdet behövs sam- verkan mellan vetenskapsmän,
            tekniker, näringsliv och myndigheter. Det nyligen inrättade forskningsinstitutet
            för vatten- och luftvård är ett för så- dan samverkan praktiskt
            initiativ. Immissionssakkunniga har i dagarna lagt fram förslag
            om nya regler om ansvaret för och åtgärder mot vatten- och luftföroreningar,
            buller och andra miljöstörningar. Utredarna har efter grundlig
            analys av krav och förpliktelser kommit fram till att vi måste
            få en helhetssyn på hela föroreningskomplexet. Det gäller emellertid
            också att få en helhetssyn på miljön i vidare mening och dess
            sociala och psykiska verkningar. Miljöbegreppet vidgas då till
            att omfatta icke bara den biologiska miljön, inskränkt till naturen
            och kultur- landskapet, utan också bebyggelselandskapet. Människans
            anpassning till förändringen av dessa olika miljöer har icke skett
            utan uppoffringar. Hon har ofta fått betala ett dyrt pris, som
            icke sällan gått ut över hennes psykiska hälsa och harmoni. De
            psykiska betingelser som den moderna livsmiljön erbjuder har hos
            många människor framkallat olika missanpassningstillstånd. Trenden
            pe- kar mot ökad stress och mänskliga tragedier, om vi icke kan
            komma åt de underliggande orsakerna i de negativa miljöbetingelserna,
            och konstruktivt motverka dem. Insatser att ge tekniken och produktionen
            en mer människovärdig inrikt-
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-002.pdf"/>
          <fw xml:id="i-KoFUAhw9615RMzyUAyTaM">
            Motioner i Andra kammaren, nr 465 år 1967 9
          </fw>
          <p xml:id="i-TL9CAYMiEPGBYXCnhp3Fzp">
            ning måste bygga på vidgad kunskap om miljöförändring och dess
            verk- ningar. Vetenskaplig forskning inom humanekologi, omgivningshygien
            och sociologi är viktiga i detta sammanhang. Folkpartiet och centerpartiet
            har länge varit pådrivande när det gäller olika miljöfrågor. Vi
            har lagt fram förslag om arbetsmiljöns utformning, arbetsvården,
            socialpolitikens inriktning, bebyggelseplaneringen och natur-
            vården, vilka har mötts positivt av riksdagen. Den bristande samordningen
            mellan de olika grenarna av miljöforskningen har påtalats. I motionerna
            har konstaterats att den tekniska utvecklingen i vårt samhälle
            — som un- der senare år lett till en kraftig materiell standardhöjning
            — har drivit fram en djupgående förändring av samhället. Denna
            omvandling har gått så snabbt att tillgodoseendet av rent mänskliga
            krav blivit eftersatt. Såväl planerings- som byggnadsforskningen
            har krävt ökade resurser så att forsk- ningen kunnat intensifieras.
            Vi har krävt en bättre samordning av den splittrade forskningen
            och sagt att den bättre borde föras ut till alla perso- ner som
            inom den offentliga och privata sektorn har inflytande på sam-
            hällsplanering och bostadsbyggande. Samhällsplanerarna — inte
            bara arki- tekterna — behövde bättre kunskap i sådana ämnen som
            samhällskunskap, sociologi, psykologi och socialmedicin. Dessa
            ämnen borde ingå i kurspla- nerna för samhällsplanerare. 1966
            års riksdag delade den grundsyn som dåvarande miljöpolitiska mo-
            tion byggde på, och som ligger bakom även denna motion. Man uttalade,
            att frågorna om miljöns betydelse för människorna är brännande,
            och att myc- ket återstår att göra för att åstadkomma den anpassning
            mellan miljön och individerna som alla finner önskvärd. Det underströks
            starkt vikten av att miljöfrågorna ges stort utrymme i samhällsplaneringen
            på alla områden, och att ett intensivt forskningsarbete givetvis
            är en ofrånkomlig förutsätt- ning för strävandena på dessa områden.
            Vi lägger i denna motion fram förslag om hur denna målsättning
            skall kunna konkretiseras.
          </p>
          <p xml:id="i-J77HsqQpGminfHyPJZArrJ">
            Miljöforskning Ehuru olika miljöfrågor sålunda blivit föremål
            för riksdagens behandling under åren sedan början av 1950-talet
            är problematiken nu ännu mer ak- tuell och brännande än tidigare.
            Teknikens utveckling medför i ett allt mer stegrat tempo att samhället
            omformas. Betydelsefulla och permanenta för- ändringar av samhället
            och miljön kommer till stånd, särskilt i samband med den tilltagande
            urbaniseringen. Luft- och vattenföroreningarna liksom bullerproblemen
            måste allt mer uppmärksammas. Dessa förändringar påverkar våra
            livsbetingelser på olika sätt. Det är ofta fråga om rent negativ
            inverkan på hälsan, fysiskt och psykiskt. Å andra sidan är den
            tekniska utvecklingen en förutsättning för den ökade materiella
            standard som vi eftersträvar.
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-003.pdf"/>
          <fw xml:id="i-MA1eRrJfuZ8E6Qg2y1tZsR">
            10 Motioner i Andra kammaren, nr 465 år 1967
          </fw>
          <p xml:id="i-SSB24Cypiu6mnn7mLJd3gu">
            Problemet är att vi vet så litet om i vilken utsträckning och
            på vad sätt förändringar i miljön påverkar oss. Man kan med stor
            exakthet mäta för- ändringar i den materiella levnadsstandarden,
            men något mått för miljö- standarden finns ännu inte. Det har
            ofta i miljödebatten anförts att det krävs en ökad forskning be-
            träffande miljöfrågorna. Detta är i och för sig riktigt. Redan
            nu pågår emellertid på skilda håll en hel del forskning inom olika
            miljösektorer. Detta visas inte minst av den undersökning som
            gjorts inom kulturgeo- grafiska institutionen vid Stockholms universitet
            med stöd av medel ur Riksbankens jubileumsfond. Undersökningen
            avsåg en inventering av svensk forskning kring miljö och fysisk
            samhällsplanering. Vid denna inventering framkom att en stor mängd
            olika forskningspro- Jekt pågår. Ett stort antal olika organ —
            enskilda och offentliga — syssel- sätter sig med olika sidor av
            miljöproblematiken. Dessa olika projekt pågår vid sidan av varandra
            och utan någon egentlig samordning. Svårigheten att lätt få kontinuerlig
            information om pågående forskningsarbeten är påtaglig. I samband
            med den omnämnda undersökningen anordnades en konfe- rens mellan
            ett antal forskare som är verksamma inom detta område. Det framkom
            där som ett starkt och utomordentligt angeläget önskemål att det
            skapas någon form av samordningsorgan för miljöforskning. Såsom
            exempel på detta nämndes att många naturvetenskapliga forsk- ningsresultat
            av omedelbar betydelse för samhällsplanerarna aldrig når fram
            till dessa. Särskilt biologerna kan ofta anvisa vägar för att
            förebygga skador av tekniska åtgärder på människan och hennes
            miljö. Om samhälls- planerarna på ett tidigt stadium fick kunskap
            om dessa forskningsresultat skulle kostsamma och ofta ineffektiva
            efterhandskorrigeringar kunna und- vikas. Den nuvarande bristen
            på koordinering mellan olika forsknings- och pla- neringsinstitutioner
            leder till ett stort slöseri med arbetskraft och medel. Det är
            också uppenbart att miljöforskningen, som spänner över ett så
            brett fält och som sysslar med så många olika frågor, bör göras
            till föremål för tvärvetenskaplig forskning. Just detta att ett
            antal olika vetenskapliga discipliner är och bör vara involverade
            ställer stora krav på samordningen för att forskningen skall bli
            effektiv och dubbelarbete undvikas. Vi finner starka skäl tala
            för att ett särskilt organ — en miljöforsknings- nämnd — inrättas.
            Detta institut skulle verka för en samordning av forsk- ningen
            beträffande olika frågor med betydelse för miljöutformningen.
            En annan viktig uppgift för institutet är att verka för en effektiv
            spridning av forskningsresultaten.
          </p>
          <p xml:id="i-Z8ACBhrjHjVCayfvaCySK">
            Samhälls planering
          </p>
          <p xml:id="i-ChqHY2R9xLNVk2m6jvh2T5">
            För närvarande är samhällsplaneringen i stor utsträckning en
            rent kom- munal angelägenhet. Kommunerna har s.k. planmonopol
            som utövas inom
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-004.pdf"/>
          <fw xml:id="i-CYZeSHZNDotg9SNKewQY9g">
            Motioner i Andra kammaren, nr 465 år 1967 1i
          </fw>
          <p xml:id="i-62zC9ZAmfYt65wEqFMgmMA">
            den enskilda kommunen eller interkommunalt i form av regionplaneför-
            bund. Uppenbart är dock att staten har — eller borde ha — ett
            ansvar för sam- hällsplanering i stort. Främst bör statens egen
            planering inom olika sekto- rer av samhällslivet samordnas och
            inpassas i den kommunala planeringen. Vidare bör statliga organ
            centralt och regionalt tillhandahålla utgångsmate- rial för samhällsplaneringen.
            I detta avseende har under senare år en före- dömlig utveckling
            skett i fråga om statistiska centralbyråns statistiktjänst. De
            planeringsfrågor av rikskaraktär, som på senare år framför allt
            på- kallat insatser från statens sida är lokalisering av stora
            industrianläggning- ar och värmekraftverk vid våra kuster och
            inlandsvatten. För att få en ut- gångspunkt för sådan lokalisering
            bör en riksomfattande inventering äga rum av de områden som med
            hänsyn till sådana anläggningars behov av färskvatten, hamnmöjligheter
            och andra kommunikationer samt med hän- syn till buller, vatten-
            och luftföroreningar kan komma i fråga. Härvid bör även avskiljas
            de områden, som visserligen ur anläggningssynpunkt fyller
          </p>
          <p xml:id="i-3GdUgwLnjSNjWDReFci3Sx">
            uppställda villkor men som ur naturvårdssynpunkt eller med hänsyn
            till behovet av områden för fritidsbebyggelse och rörligt friluftsliv
            behöver bevaras. Här antydda åtgärder från statens sida som kan
            sägas ha karaktären av en begränsad riksplanering bör utan svårigheter
            kunna inpassas i den pla- nering för vilken kommunerna är huvudmän.
            Utöver sådana mer konkreta planläggningsuppgifter bör statliga
            organ kunna, i större utsträckning än vad som nu är fallet, svara
            för forskning och utvecklingsarbete av samhällsplaneringens metodik
            och kvalitetskrav. På dessa områden sker en stark utveckling både
            inom landet och utom- lands. Med den tilltagande tätbygdstillväxten
            blir åäet mer och mer betydel- sefullt att samhällsplaneringen
            tar till vara alla möjligheter att följa med sin tid. Den miljö
            som utformas av samhällsplanerarna blir utslagsgivande för lång
            tid framåt och då är det angeläget att kontinuerligt tillhandahålla
            dem kunskaper och framåtsyftande normer som utformas efter forskning-
            ens och erfarenhetens senaste rön. Detta gäller inte minst trafiksäkerhets-
            frågorna, som bör uppmärksammas vid samhällsplaneringen.
          </p>
          <p xml:id="i-Ah7Bx53PeeCBtAtBydGy4z">
            Miljövårdens organisation En del åtgärder kunde vidtagas på det
            organisatoriska området för att förbättra miljövården. Läget för
            närvarande kännetecknas av att olika miljövårdsfrågor är utspridda
            på olika organ, centralt, regionalt och lokalt. Allmänt kan sägas
            att en ökad samordning av verksamheten vore önsk- värd. Önskvärt
            vore också en särskild intensifiering och effektivisering av natur-
            och miljövårdsverksamheten på regional och lokal nivå. På det
            regionala planet är en intensifiering av den miljövårdande verk-
            samheten av stor betydelse. Genom uppföljning av ett av statskontoret
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-005.pdf"/>
          <fw xml:id="i-TXBq4UA87CqFpHfzQi5NiD">
            12 Motioner i Andra kammaren, nr 465 år 1967
          </fw>
          <p xml:id="i-EL3jLcy8Y8BWZBJ7JTT4Lb">
            framlagt organisationsförslag skulle man här kunna tänka sig
            att inom varje länsstyrelse inrättas en miljövårdsavdelning, ev.
            infogad i planerings- avdelningen, exempelvis sammansatt av länsingenjören,
            naturvårdsinten- denten m.fl. Jämsides med denna miljövårdsavdelning
            kunde finnas ett miljövårdsråd, som efter samråd med berörda länsexperter
            kunde bereda särskilt viktiga miljövårdsfrågor. Detta miljövårdsråd
            kan lämpligen åstad- kommas på så sätt att de befintliga naturvårdsråden
            ombildas och ges en fastare organisation. På det kommunala planet
            borde obligatoriskt i varje kommun finnas organ med syfte att
            handlägga miljö- och naturvårdsfrågor. Blott ett mindre antal
            av landets kommuner har särskilda naturvårds- nämnder. Detta är
            ägnat att förvåna mot bakgrund av att gällande natur- vårdslag
            fastslår att naturvården är en både statlig och kommunal ange-
            lägenhet. De initiativ som tagits motionsvis i riksdagen om att
            kommunerna skulle obligatoriskt inrätta nämnder för friluftsliv
            och fritidsfostran, som också kunde ges uppgifter inom naturvården,
            har avslagits med hänvisning till att kommunerna borde fritt få
            utforma sin egen organisation på detta område. Flertalet kommuner
            har också utsett naturvårdsorgan, ibland som särskild nämnd, men
            oftast ett organ som också har andra uppgifter, t. ex. byggnadsnämnd,
            parknämnd, fritids- och ungdomsstyrelse eller kommu- nens styrelse,
            alltså drätselkammare eller kommunalnämnd. Med hänsyn till naturvårdsfrågornas
            allt mer växande betydelse borde man enligt vår mening nu ånyo
            överväga att ålägga kommunerna att utse organ för handhavande
            av de kommunala naturvårdsuppgifterna. Det kun- de vara lämpligt
            att göra detta i form av inrättande av ett särskilt organ men
            man synes inte böra gå så långt att man gör detta obligatoriskt.
            I en del kommuner torde det vara ändamålsenligt att låta någon
            redan existe- rande nämnd -— såsom redan nu är fallet på många
            håll — handha natur- vårdsuppgifterna. En samordning mellan naturvårdsfrågorna
            och kultur- vårdsfrågorna kan också vara befogad i vissa kommuner.
            Naturvårdsnämndens uppgifter bör framför allt vara att vårda och
            för- valta naturreservat av olika slag samt att i övrigt ta initiativ
            till natur- vårdsåtgärder. Organet bör bevaka naturvårdsintresset
            i samband med kommunala markförvärv och vid planering. Detta innebär
            bl.a. att bevaka planärenden, föreslå markinköp och medverka till
            att vissa områden blir skyddade och andra lättillgängliga. En
            viktig uppgift för det kommunala naturvårdsorganet är att åstadkomma
            en inventering av kommunens om- råde ur naturvårdssynpunkt. Naturvårdsorganet
            förutsättes samarbeta intimt med vissa andra kommu- nala organ,
            bl. a. byggnadsnämnd och hälsovårdsnämnd.
          </p>
          <p xml:id="i-7yzDHVxegQ3621zkEr2WQZ">
            Landskapsvården
          </p>
          <p xml:id="i-GfCa3GZCfPVJJLLS55ibhr">
            I samband med den pågående strukturförändringen inom jordbruket
            är det realistiskt att räkna med att avsevärda åkerarealer icke
            längre kommer
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-006.pdf"/>
          <fw xml:id="i-6LkqwjMhY5ByLyWmCjVYvr">
            Motioner i Andra kammaren, nr 465 år 1967 13
          </fw>
          <p xml:id="i-FCH4ZNKPGLkYCsBk6y3AKt">
            att utnyttjas för jordbruksdrift. I stället överförs sådan mark
            i ökad om- fattning till skogsproduktion. Detta måste ur landskapsvårdande
            synpunkt betraktas som ett beklagligt ingrepp i odlingslandskapet.
            även om en stor del av dessa arealer måste skogsplanteras framstår
            det för oss som angeläget att man vidtager åtgär- der för att
            bevara delar av denna landskapstyp såvitt möjligt i dess natur-
            liga tillstånd. Även för fritidsändamål är det angeläget att bevara
            denna naturtyp. Ett alternativ till skogsodlingen skulle vara
            att i stället använda vissa arealer för betesdrift i samband med
            köttdjursuppfödning. Detta framstår som särskilt angeläget mot
            bakgrund av att en ökad köttproduktion är önskvärd i vårt land.
            Genom sådan betesdrift skulle sålunda delar av det gamla odlingsland-
            skapet bevaras åt eftervärlden. Ett flertal ekonomiska och praktiska
            spörsmål reser sig emellertid i sam- manhanget, varför dessa frågor
            särskilt bör beaktas i den utredning om miljövården, som vi förordar.
          </p>
          <p xml:id="i-LhZfSpU3KZiCQDB3EZGB2m">
            Luft- och vattenföroreningar samt bullerstörningar och biocider
          </p>
          <p xml:id="i-MNJzyTuV3mUggRhUpJCfRH">
            Luft- och vattenföroreningarna samt bullret skapar allt större
            miljöpro- blem. Detta gör även användningen av biociderna. Vatten-
            och luftföroreningarna åstadkommer bl. a. medicinska och biolo-
            giska skadeverkningar, naturförstöring och korrosionsskador. Även
            bioci- derna åstadkommer skada, särskilt på djurlivet. Bullerproblemen
            — såväl inom arbetsmiljön som i kulturmiljön, särskilt i stadsmiljön
            — förorsakar olika former av medicinska skador, främst av stressnatur,
            men också i form av fysiska skador, såsom hörselskador. Samhällets
            resurser att kartlägga, begränsa och förebygga föroreningarna
            är klart otillräckliga. även om föreslagna och förväntade åtgärder
            baserade på nyligen avslutade eller pågående utredningar genomförs
            bedömer vi att detta förhållande blir bestående under överskådlig
            tid. Mycket omfattande investeringar it. ex. avloppsanläggningar,
            massa- och stålindustri baseras på enligt lagens bedömningar otillåtliga
            nedsmutsning- ar. Härigenom uppkommande föroreningar måste givetvis
            begränsas på lång sikt och därvid, liksom motsvarande problem
            vid nyinvesteringar, bemäst- ras med utgångspunkt från en lämpligt
            utformad koncessionslagstiftning. Immissionssakkunniga har nyligen
            lagt fram förslag till en sådan (SOU 1966:65). Där behandlas dock
            bara immissioner förorsakade av fast egen- dom. Förslaget avser
            framtida anläggningar. Det är dock angeläget att åt- gärder successivt
            vidtages för att komma till rätta med föroreningar emane- rande
            från redan existerande anläggningar. Ett särskilt statligt stöd
            till före- tagen för den kostnad som härigenom kan åsamkas dem,
            finner vi befogat, särskilt med hänsyn till att dessa företag
            har att verka i internationell kon-
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-007.pdf"/>
          <fw xml:id="i-jSgYw1mt7m2Eq4dZr1NEH">
            14 Motioner i Andra kammaren, nr 465 år 1967
          </fw>
          <p xml:id="i-KFirrpWrgPDe1QphnLwLtk">
            kurrens. I detta sammanhang bör uppmärksammas möjligheterna att
            under- lätta för företagen att vidtaga skyddsanordningar mot immission
            genom en gynnsam utformning av avskrivningsreglerna. Ett genomförande
            av immissionssakkunnigas förslag kommer att ge möj- lighet till
            effektivare bekämpning av luft- och vattenföroreningarna samt
            bullerstörningarna. Det saknas dock fortfarande tillgång till
            vissa väsent- liga förutsättningar för att komma till rätta med
            dessa problem. Bl. a. sak- nas normerande mätmetoder och fastställda
            gränsvärden för luft- och vatten- föroreningar samt för hälsovådligt
            buller. De särskilda bullerproblem av all- varlig natur, som kommer
            att uppstå i samband med införandet av över- ljudsflygplan inom
            den civila luftfarten, måste också i tid uppmärksammas. Det är
            angeläget att bullerforskningen effektiviseras. Detta gäller såväl
            den tekniska som den biologiska bullerforskningen. Utarbetandet
            av en en- hetlig nomenklatur inom bullerområdet samt normer för
            specifikation av de vanligaste bullerkällorna skulle också underlätta:
            ställningstagande till bullerfrågorna. Redan nu kan sägas att
            behov föreligger av ett särskilt organ i det blivande naturvårdsverket,
            som tar sig an bullerfrågorna. Detta har statskontoret förbigått
            i sitt organisationsförslag angående naturvårdsver- ket. Det är
            ändock vår förhoppning att den aviserade propositionen kom- mer
            att uppmärksamma detta spörsmål, och vi avstår i avvaktan på denna
            från att f.n. väcka något förslag i frågan.
          </p>
          <p xml:id="i-GVUbK5PK43U9cPc81SiPh4">
            Utbildning av befattningshavare inom naturvården
          </p>
          <p xml:id="i-WxmQYywwe7Wd2SzARP4ADw">
            Viss undervisning i naturvård förekommer vid några av våra lärosäten.
            Bi. a. förekommer sådan, förutom vid de naturvetenskapliga fakulteterna,
            även vid lantbrukshögskolan, skogshögskolan och de tekniska högskolorna.
            Många av dem som har att syssla med naturvårdsfrågor av olika
            slag har emellertid inte fått tillräcklig utbildning i naturvårdsfrågor.
            Uppenbart är att det behövs åtminstone två olika slag av naturvårdsutbildning.
            Dels bör en grundläggande utbildning ingå som ett naturligt led
            i yrkesutbildningen av inte bara t. ex. agronomer, hortonomer,
            jägmästare och lantmätare, utan även inom yrkesskolans ram för
            särskilda befattningshavare inom naturvår- den. Dels bör utbildning
            ordnas i form av särskilda kurser, som bör göras tillgängliga
            för dem som har att syssla med naturvårdsfrågor utan att i sin
            yrkesutbildning ha fått någon sådan utbildning. Det är utomordentligt
            angeläget att utbildning av det sistnämnda slaget kommer till
            stånd snarast. Detta bör lämpligen ske i form av fortbildnings-
            kurser, anknutna till någon eller några universitetsinstitutioner.
            Förutom ren naturvårdsundervisning bör kurserna även omfatta administrativa
            och organisatoriska frågor av betydelse. Den närmare utformningen
            av dessa kurser bör tas upp i samband med den av oss förordade
            utredningen om en förbättrad miljövård.
          </p>
          <pb facs="riksdagen-motions-pdf/data/1967/mot_1967__ak__465/mot_1967__ak__465-008.pdf"/>
          <fw xml:id="i-S1H4mGCENVT1pdUG9CAKjL">
            Motioner i Andra kammaren, nr 465 år 1967 15
          </fw>
          <p xml:id="i-348ErYohgb9B615P5FA1Ct">
            Med hänvisning till det anförda hemställes, att riksdagen måtte
            i skrivelse till Kungl. Maj:t hemställa om utredning angående
            olika åtgärder syftande till en för- bättring av miljövården,
            varvid särskilt bör övervägas a) att samordna och effektivisera
            miljöforskningen t. ex. genom inrättande av en särskild miljöforskningsnämnd,
            b) utarbetande av normerande mätmetoder och faststäl- lande av
            gränsvärden för vatten- och luftföroreningar samt bullerstörningar,
            c) anordnade av särskild utbildning för befattningshava- re inom
            naturvården, d) behovet av obligatoriska naturvårdsorgan inom
            kom- munerna, e) de ekonomiska och praktiska betingelserna för
            att be-
          </p>
          <p xml:id="i-LWW4fxGJx4AgyqjEKsNwF1">
            vara vissa områden av det vikande odlingslandskapet.
          </p>
          <p xml:id="i-3rayv8A6LiHftMBJskpodz" type="date">
            Stockholm den 24 januari 1967
          </p>
          <div xml:id="i-7xxhTKMmzFQqqiimkPV3BA" type="signatureBlock">
            <list xml:id="i-MuVmSw8nmFWPqkRSJdnMqd">
              <item xml:id="i-H9uTvwRb2VTz6jxHDQiq2A" who="i-KaEwnQ53dsfqZGV8fcpYbX" type="signature">
                Gunnar Hedlund (cp)
              </item>
              <item xml:id="i-Gh86FDStZZTbFT9koHreHr" who="i-BqDGKscaLhUZHhaFFmx5pf" type="signature">
                Bertil Ohlin (fp)
              </item>
            </list>
          </div>
        </div>
      </div>
    </body>
  </text>
</TEI>
