<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199495-UU-00704">
  <teiHeader>
    <fileDesc>
      <titleStmt>
        <title>Ett förstärkt nordiskt samarbete</title>
        <author corresp="i-GyYMjkDFkNwtQ7GJKMBnVE i-NZES3NTTAs3ZaBTU3RVkYE i-GyYMjkDFkNwtQ7GJKMBnVE i-NZES3NTTAs3ZaBTU3RVkYE">av Per-Ola Eriksson (c) och Lars Leijonborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett förstärkt nordiskt samarbete</title>
          <idno type="rdwebb">GI02U704</idno>
          <rs type="number">U704</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GI02U704/text</ref>
          <ref type="dokument_url_html">http://data.riksdagen.se/dokument/GI02U704</ref>
          <ref type="dokumentstatus_url_xml">http://data.riksdagen.se/dokumentstatus/GI02U704</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>Per-Ola Eriksson</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-GyYMjkDFkNwtQ7GJKMBnVE</idno>
            <name>Per-Ola Eriksson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-NZES3NTTAs3ZaBTU3RVkYE</idno>
            <name>Lars Leijonborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DwUEzoDhtQxLv2aAC2Gy7Z" type="signed"/>
        <correspContext corresp="i-DwUEzoDhtQxLv2aAC2Gy7Z">
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-NZES3NTTAs3ZaBTU3RVkYE"/>
          <note type="signatory" corresp="i-GyYMjkDFkNwtQ7GJKMBnVE"/>
          <note type="signatory" corresp="i-NZES3NTTAs3ZaBTU3RVkYE"/>
        </correspContext>
        <correspAction xml:id="i-NfbTHZFBhgBTeyTVTsCSAu" type="referral">
          <date when="1995-02-08"/>
        </correspAction>
        <correspAction xml:id="i-66GtweA9qyZfjuu5G9scAh" type="dismissal">
          <date when="1995-02-07"/>
        </correspAction>
        <correspAction xml:id="i-2c1UUkmfbLErajJiYSrATD" type="submission">
          <date when="1995-01-25"/>
        </correspAction>
        <correspAction xml:id="i-J7uDWaPgRpb89nB6k4bhzc" type="referral">
          <date when="1995-02-08"/>
        </correspAction>
        <correspAction xml:id="i-6GRwXyJGLhCQhKozSosmdi" type="dismissal">
          <date when="1995-02-07"/>
        </correspAction>
        <correspAction xml:id="i-DkBXytBgo3KvHyFFHZpoAR" type="submission">
          <date when="1995-01-25"/>
        </correspAction>
        <correspAction xml:id="i-F5re77xcrdKyHjUHfbTjYd" type="assigned"/>
        <correspContext corresp="i-F5re77xcrdKyHjUHfbTjYd">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199495/mot_199495_UU_704/mot_199495_UU_704-001.pdf"/>
      <div xml:id="i-BDjei6bVUw3Pvks9ZNmhoL" type="motHeader">
        <div xml:id="i-MtAf8hCViE9vR1ft4AwbFm" type="motTitle"/>
        <div xml:id="i-PBKeEfPn2RGnZXfzH8SzTH" type="motSubmissionInfo"/>
      </div>
      <div xml:id="i-9Ap51LTpy6HkEK4Bpyc32d" type="motBody">
        <div xml:id="i-6SLfuzdNEVCzcuZ38scQCU">
          <p xml:id="i-F56E7Ss8FirEJn3ndL3gLi">
            Motion till riksdagen
          </p>
          <p xml:id="i-P3ghqtjmRyuHs82LSpEV8T">
            1994/95:U704
          </p>
          <p xml:id="i-HRa2YB4WZRvC27k3AMp9FR">
            av Per-Ola Eriksson och Lars Leijonborg (c, fp) Ett förstärkt
            nordiskt samarbete
          </p>
          <p xml:id="i-MTE6BtB14mNdtD5pj59MJk">
            Norden som enhet har en bestående särart och identitet med samhällelig
            och politisk relevans även för framtiden. Det förhållandet att
            nordiska länder valt olika förhållningssätt till den europeiska
            integrationen, något som varit fallet sedan 1972, får inte leda
            till en splittring i Norden. På samma sätt som den generation
            av nordiska politiker som var aktiv vid andra världskrigets slut
            sökte, och fann, former för ett samarbete i Norden som stärkte
            banden mellan folken och staterna trots skilda säkerhetspolitiska
            lösningar är det nutidens nordiska politiska uppdrag att se till
            att banden stärks i en situation när en del av Norden valt medlemskap
            i EU och en annan del av Norden valt att stå utanför EU.
          </p>
          <p xml:id="i-DmMZH4GmDNfMgELiFxAkCJ">
            Nordisk identitet
          </p>
          <p xml:id="i-NM2WAXV7xTcALN6BDoS7dw">
            Den nordiska identiteten bygger på stor språklig och kulturell
            samhörighet. Likartade historiska erfarenheter har lett till att
            demokratin och den sociala välfärden byggts upp på likartat sätt
            i de olika nordiska staterna. Jämfört med andra stater har de
            nordiska länderna också likartade geografiska och miljö- mässiga
            förhållanden, bland annat med spridd befolkning. Vi har kort sagt
            många gemensamma intressen som vi hävdar effektivare gemensamt
            än var för sig. Samarbetet syftar inte till att isolera oss från
            andra. Genom nordiskt samar- bete får vi istället ökade möjligheter
            att ge positiva bidrag i utbytet med folk och stater utanför Norden.
            Den förstärkning av det nordiska samarbetet som vi vill arbeta
            för syftar alltså till ökad öppenhet mot omvärlden och möjliggör
            effektivare insatser också i utomnordiskt samarbete.
          </p>
          <p xml:id="i-NjvJ3ErMDt4U86CXWRxPH4">
            Nordiskt medborgarskap
          </p>
          <p xml:id="i-7hckCT9nfTHPgoqCSuNgBf">
            Att EU:s yttre gräns i Norden flyttats från Öresund till Kölen,
            den svensk- norska gränsen, får inte försvaga Sveriges intresse
            av ett väl fungerande nor- diskt samarbete. De fundamentala förutsättningarna
            för nordiskt samarbete har inte förändrats i ett läge med tre
            av fem nordiska stater som medlemmar i EU, jämfört med situationen
            då en av de fem staterna var EU-medlem. De rättigheter som nordiska
            medborgare tillförsäkrats genom en rad viktiga
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-002.pdf"/>
          <p xml:id="i-DPxHYN1HMDkuie9mo43o53">
            avtal, bland annat passunionen, överenskommelsen om gemensam
            arbets- marknad och den nordiska konventionen om social trygghet,
            ska självklart värnas även i framtiden. Genom EU-medlemskapet
            stärks möjligheterna till rörlighet och de med- borgerliga rättigheterna
            för Sveriges del i relation till övriga EU-stater. Detta är positivt
            och utgjorde ett viktigt motiv för EU-medlemskapet. Vi kan nu
            få del av de möjligheter som en utveckling av EU-rätten och den
            samlade utvecklingen inom EU medför på samma villkor som medborgarna
            i andra EU-stater.
          </p>
          <p xml:id="i-8WEByCwd8WQ3eqQQgaap92">
            Nordiska gränsrelationer
          </p>
          <p xml:id="i-EKnBSsaJ8Ysht2g9fPXmz">
            De fördelar som vinns genom EU-samarbetet får dock inte leda
            till att de rät- tigheter och möjligheter som grundas på det nordiska
            medborgarskapet, och som gäller i hela Norden oavsett staters
            medlemskap i EU, tunnas ut. Sverige får nu ansvar för att sköta
            kontrollen av EU:s yttre gräns på en sträcka av större längd än
            något annat EU-land. Med tanke på den betydelse som den fria rörligheten
            visavi Norge — men även gentemot Island, Färöarna och Grön- land
            — har, är det betydelsefullt att stor vikt läggs vid att det nordiska
            samarbe- tet ska kunna fungera väl. Detta måste beaktas såväl
            vid utformningen som tillämpningen av det regelverk som styr verksamheten
            vid de svenska gräns- avsnitt som påverkar Sveriges relation till
            de delar av Norden som inte valt EU-medlemskap. Utbytet med Norge,
            Island, Färöarna och Grönland blir inte mindre viktigt på grund
            av Sveriges medlemskap i EU. Norge och Island deltar i det euro-
            peiska samarbetet bland annat på grundval av EES-avtalet. Detta
            avtal inne- håller en nordisk klausul som säger att EES-samarbetet
            inte utgör något hin- der för det nordiska samarbetet, så länge
            det inte hindrar avtalets goda funk- tion. I Sveriges, och Finlands,
            anslutningsfördrag i samband med medlemska- pet i EU finns en
            nordisk deklaration som likaså sanktionerar det nordiska samarbetet.
          </p>
          <p xml:id="i-MNMumpNyPu3smQgssq8U1J">
            Nordisk instruktion
          </p>
          <p xml:id="i-MMqtsLPqj1aSqko8zeryC5">
            Vi står nu inför uppgiften att omvandla deklarationerna om vilja
            till utvecklat nordiskt samarbete vid svenskt EU-medlemskap i
            konkret politisk handling. Hänsynen till hur olika EU-beslut påverkar
            det nordiska samarbetet, inklude- rande de delar av Norden som
            inte valt EU-medlemskap, måste ständigt ak- tualiseras när Sverige
            tar initiativ till eller tar ställning till olika beslut inom
            EU. Regeringen bör ge alla svenska företrädare i EU-arbetet en
            stående in- struktion som klargör detta. Vad som här anförts om
            att svenska positioner i EU-samarbetet ska utformas med tanke
            på vikten av ett väl fungerande samar- bete i Norden bör riksdagen
            ge regeringen till känna.
          </p>
          <p xml:id="i-HWT4UJUuXHH7yxNJC1JZte">
            Nordiska nätverk
          </p>
          <p xml:id="i-VVW31YYeJmckSnztehMjLk">
            Styrkan i det nordiska samarbetet beror inte minst på det omfattande
            nätverk som byggts upp tvärs över nationsgränserna. I de mellanstatliga
            relationerna
          </p>
          <p xml:id="i-VK8izroej99yEvFWPrNbsH">
            Mot. 1994/95 U704
          </p>
          <p xml:id="i-HSuQhYRJxNBbhRDaRQ292W">
            10
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-003.pdf"/>
          <p xml:id="i-Uk9LmhyEm4tjNSkiN5GQzD">
            finns dessa nätverk såväl på politisk nivå som ämbetsmannanivå,
            främst mani- festerade inom Nordiska ministerrådet och Nordiska
            rådet. Det är av stor vikt att dessa nätverk bibehålls och får
            utvecklas så att de anpassas till de nya steg som nu tagits i
            den europeiska integrationen. Nordiskt samarbete är självfallet
            inte ett alternativ som kan ersätta EU- samarbetet eller annat
            europeiskt samarbete. Det är däremot viktigt att det nordiska
            samarbetet används för att inom det europeiska samarbetets ram
            bi- dra till att de nordiska folkens intressen tillgodoses. Det
            innebär att vi i Nor- den på många områden har intresse av att
            samverka för att gemensamt på- verka det vidare internationella
            samarbetet, bland annat i många frågor som är viktiga i EU. Det
            kan också innebära att vi på vissa områden har intresse av att
            gå längre i det nordiska samarbetet än vad som sker inom EU:s
            ram. Den nordiska klausulen i EES-avtalet möjliggör en sådan utveckling
            då det nordiska samarbetet sker på grundval av Helsingforsavtalet.
            Det finns också områden som vi har skäl att lägga stor vikt vid
            i det nordiska samarbetet, och där likartade aktiviteter varken
            är möjliga eller lämpliga inom EU:s ram. Det gäller exempelvis
            kulturen.
          </p>
          <p xml:id="i-T5Sx5ghiCnDjWfPU5mGTvu">
            Nordisk nytta
          </p>
          <p xml:id="i-S8W3Fkqs35dttp2zDCBBko">
            En förändring av formerna för samarbetet som tillgodoser våra
            gemensamma intressen i Norden och som gör verksamheten mera effektiv
            bör självklart ef- tersträvas. En försvagning av regeringssamarbetet,
            eller det parlamentariska samarbetet, i Norden ligger däremot
            inte i linje med Sveriges nationella in- tressen. Det nordiska
            samarbetet är också ett instrument för att kostnadseffektivare
            anordna offentlig verksamhet av gemensamt intresse. Exempel på
            sådana or- gan är Nordiskt Institut för Odontologisk Materialprövning,
            Nordiskt Utbild- ningscenter för Dövblindpersonal och Nordiska
            Genbanken. Om den verk- samhet som bedrivs vid dessa, och flera
            andra organ, skulle drivas nationellt istället för nordiskt skulle
            det framtvinga högre kostnader trots att vi med all sannolikhet
            skulle få resultat av lägre kvalitet.
          </p>
          <p xml:id="i-PzE7vLhgsMQZdMB79fioov">
            Nordiskt utbud
          </p>
          <p xml:id="i-MwnNvX7ZHfK92kbGe71ADq">
            Det nordiska samarbetet har också varit ett instrument att erbjuda
            medbor- garna ett ökat utbud av varor och tjänster till lägre
            kostnader. Ett exempel är den Nordiska läkemedelsnämndens arbete
            som medverkat till att vissa läke- medel, som utan nämndens insats
            sannolikt alls ej erbjudits den nordiska marknaden, kunnat introduceras.
            Tack vare nämndens arbete har dessutom ett betydande antal läkemedel
            kunnat erbjudas till lägre kostnad, till fördel såväl för staten
            som kunderna. Det nordiska miljömärkningssystemet Svanen är ett
            annat exempel på offensivt nordiskt samarbete till gagn för konsumenterna.
          </p>
          <p xml:id="i-DewrqRJKDhnKBp9TEaXNu">
            Nordisk kraft
          </p>
          <p xml:id="i-DpmtkTrR6XVqkJfmsyoSKw">
            Nordiskt samarbete har också kunnat stärka näringslivets konkurrenskraft.
            Det har exempelvis medverkat till att avlägsna gränshinder, till
            att öka påver-
          </p>
          <p xml:id="i-CASykKqydcTwnJCfrvpn6A">
            Mot. 1994/95 U704
          </p>
          <p xml:id="i-KskrPE36KfuiXfGsbeXLzU">
            11
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-004.pdf"/>
          <p xml:id="i-JCKBpQTaHaE3PgBCDHD2Fk">
            kan på det internationella standardiseringsarbetet i enlighet
            med nordiska in- tressen och till att möjliggöra tekniska utvecklingsinsatser
            på en bredare bas än den nationella vilket sänker kostnaderna
            och ökar utbytet av dessa insatser. Nordiska Industrifonden är
            ett exempel på ett organ som spelat en viktig roll i detta sammanhang.
          </p>
          <p xml:id="i-FVsJHQH5fPMoKsiZrNSg73">
            Nordisk potential
          </p>
          <p xml:id="i-X5iQ26t4qxEn32JSn9kSmq">
            Det nordiska samarbetet ska självklart användas offensivt i strävan
            att för- bättra statsfinanserna och stärka samhällsekonomin. Att
            nordiskt samarbete har en stor potential visas av Statskontorets
            rapport, Norden och Europainte- grationen, Möjligheter till ökat
            administrativt samarbete mellan de nordiska länderna. De statliga
            utgifterna skulle kunna nedbringas betydligt med lika goda, eller
            bättre, verksamhetsresultat som idag om alla möjligheter till
            nor- disk samverkan och arbetsfördelning togs till vara. Vid den
            rationalisering av den statliga verksamheten som nu påkallas inte
            minst av statsfinansiella skäl är det viktigt att dessa möjligheter
            till nordisk samverkan prövas. Det som här anförts beträffande
            rationaliseringen av statlig verksamhet bör riksdagen ge regeringen
            till känna och leda till att alla direktiv av betydelse i samman-
            hanget utformas i enlighet med denna inriktning. Exempelvis har
            den organi- sationsutredning som nu görs av SMHI direktiv att
            göra dessa nordiska över- väganden. Möjligheterna till nordisk
            samordning och arbetsfördelning borde också tas till vara bättre
            exempelvis när det gäller prövningsverksamhet, typ- godkännande
            av bilar etc. Den nytta som åstadkoms genom nordiskt samarbete
            utgörs inte bara av en rationell och kostnadseffektiv samverkan
            kring verksamhet som skulle vara kostsammare att åstadkomma på
            nationell nivå. Till samhällsnyttan hör att nordiska medborgare
            getts större förutsättningar för rörlighet mellan de nor- diska
            länderna med social trygghet.
          </p>
          <p xml:id="i-Kc9XpDw5B1C6xsoK9gFD9w">
            Nordiskt inflytande
          </p>
          <p xml:id="i-KrJ7y5Y9oUwM8oZfCZgL21">
            Att Sverige, tillsammans med Finland, nu är EU-medlem utgör inget
            skäl för att minska samarbetet i Norden. Sverige får inte ett
            ökat inflytande i EU ge- nom att medverka till ett minskat nordiskt
            samarbete. Ju bättre det nordiska samarbetet fungerar, desto större
            förutsättningar finns att ha inflytande på ut- vecklingen i internationella
            sammanhang. Även detta bör beaktas när nyttan av nordiskt samarbete
            ska värderas. Det nordiska samarbetet har spelat en stor roll
            i snart sagt allt internationellt samarbete. Det gäller inte minst
            arbetet inom Förenta Nationerna. Ett exempel är det nordiska FN-projektet
            syftande till en reformering av FN:s ekonomiska och sociala verksamhet
            och som bör drivas vidare med kraft. Det är också viktigt att
            Sverige aktivt söker nordisk samverkan i andra reformsamman- hang,
            exempelvis när det gäller frågor om säkerhetsrådets utvidgning
            och ar- betsformer.
          </p>
          <p xml:id="i-7ZnrBdkNqTxY2aWh7KMEaF">
            Mot. 1994/95 U704
          </p>
          <p xml:id="i-HFzDo2UZs33GYAr3GwfNKU">
            12
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-005.pdf"/>
          <p xml:id="i-L1cKpQuTZX7CBNVE24baEC">
            Nordiskt ansvar
          </p>
          <p xml:id="i-3JXJRN4wdnht3mC6R7JEB2">
            Den nordiska samverkan som skett i FN:s insatser i f.d. Jugoslavien,
            bland annat i form av den nordiska bataljonen i Tuzla-området,
            utgör ett exempel på samverkansformer som kan och bör få ökad
            betydelse i framtiden. Ett ex- empel av liknande betydelse är
            det bistånd som nordiska länder ger för upprät- tandet av FN-styrkor
            och utbildning av dessa i de baltiska staterna. De nordiska staterna
            har också en stor uppgift i att söka bidra till en aktiv preventiv
            diplomati. Historien ger flera exempel på att de nordiska staterna
            i samspel kan ge väsentliga bidrag härvidlag. Mot den bakgrunden
            är det vik- tigt att det utrikespolitiska samarbete som förankrats
            som en del av Nordiska ministerrådets och Nordiska rådets arbete
            i samband med den senaste revisio- nen av Helsingforsavtalet vidareförs.
          </p>
          <p xml:id="i-Rxj7momCNDnNiE5TLcLjzY">
            Nordisk kultur
          </p>
          <p xml:id="i-EsxNe7xQFiVxsEKH1FYVYb">
            De nordiska folkens kulturarv är till stora delar gemensamt.
            Insatserna för att utveckla den språkliga och kulturella gemenskapen
            i Norden har haft hög prioritet i det reformarbete som bedrivits
            inom Nordiska ministerrådet och Nordiska rådet sedan 1991. Anslagen
            till kultur-, utbildnings- och forsknings- insatserna har påtagligt
            ökats de senaste åren i den nordiska budgeten. Det finns anledning
            att understryka att den nysatsning på kultur, utbildning och forskning
            som ägt rum åren 1993 till och med 1995 skett genom ompriori-
            teringar inom en realt sett oförändrad anslagsram. Beaktas även
            de resurser som bortfallit genom att den senaste ekonomiska handlingsplanen
            upphört att gälla har förnyelsen skett med realt sett minskade
            resurser. Det har lett till att bland annat kostnaderna för ministerrådets
            sekretariat i Köpenhamn minskats med 20 procent. De ökade resurser
            som anslagits till nordiskt samarbete 1995, och som vi återkommer
            till senare i denna motion, har i sin helhet använts för det nordiska
            närområdessamarbetet. Kultursamarbetet bör även i framtiden prioriteras
            som en grundpelare i det nordiska samarbetet. Det är inte minst
            viktigt att det folkliga engagemanget och organisationslivets
            insatser i det nordiska kultursamarbetet kan få stöd. Det är också
            angeläget att resurser i den nordiska budgeten kan anvisas till
            utställningar och kultursatsningar utanför och i Norden.
          </p>
          <p xml:id="i-26ocmdVeKq45VJeotLD6Qo">
            Nordens närhet
          </p>
          <p xml:id="i-AzGYrpWTif3Drt8ZRAQemZ">
            Även närområdessamarbetet har prioriterats väsenligt högre i
            det nordiska samarbetet de senaste åren. Budgetanslagen har flerdubblats
            den gångna tre- årsperioden och det direkta närområdesanslaget
            uppgår i 1995 års nordiska budget till 50 miljoner DKR. Gjorda
            insatser har i första hand kommit de tre baltiska staterna till
            del och tillmäts stor betydelse i dessa länder. Samarbetet är
            också effektivt. Större insatser har kunnat göras till lägre kostnad
            än vad som varit fallet om motsvarande verksamhet skulle ha bedrivits
            av de nordiska staterna utan samverkan. Genom de beslut som tagits
            i anslutning till 1995 års budget har nordvästra Ryssland, och
            då främst St Petersburg och Barents- regionen, i ökad utsträckning
            integrerats i det nordiska närområdessamarbe- tet.
          </p>
          <p xml:id="i-YaV9JHph5HqmQczkmrRfcn">
            Mot. 1994/95 U704
          </p>
          <p xml:id="i-7BEGnc3tEQNJteZrg3GGoA">
            13
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-006.pdf"/>
          <p xml:id="i-ELtMv9KpqZH5fADSGXaD4D">
            Nordiska miljöinsatser
          </p>
          <p xml:id="i-SaGAmfq6GTJb1wsZAZMVyX">
            Vi vill använda det nordiska samarbetet för att stärka insatserna
            i Nordens närområde ytterligare. Det är inte minst viktigt att
            behovet av miljöinsatser i såväl Östersjöregionen som Barentsområdet
            leder till gemensamma initiativ för att öka investeringarna. Beslut
            bör tas så att Nordiska investeringsbanken ges möjlighet att ge
            krediter till miljöinvesteringar i Baltikum och nordvästra Ryssland.
            Det finns också starka skäl som talar för att en facilitet för
            gåvobi- stånd till miljöinvesteringar inrättas, förslagsvis knuten
            till NEFCO. De nor- diska länderna bör också i övrigt samordna
            sitt uppträdande i syfte att effekti- vare påverka prioriteringarna
            i de internationella finansinstituten, som EBRD, EIB och Världsbanken,
            så att ökade resurser kan katalyseras till miljöinsatser i Nordens
            närområde.
          </p>
          <p xml:id="i-HBaG613ma3Pg8MpbxCWGQi">
            Nordisk förändring
          </p>
          <p xml:id="i-LfiTvrFWWKkcAhKwK5aWf4">
            Det nordiska samarbetet omfattar långt mera än regeringssamarbetet
            och det parlamentariska samarbetet i Nordiska rådet. I ett läge
            där nordiska länder valt olika förhållningssätt när det gäller
            att ta till vara sina intressen i den europeiska integrationen
            måste frågan om förändringar i det nordiska samar- betet tillmätas
            stor vikt. Viljan att förstärka det nordiska samarbetet markerades
            starkt av de poli- tiska företrädare som pläderade för ett ja
            till svenskt medlemskap i EU. Denna vilja underströks också genom
            att den förutvarande regeringen bidrog till en ökning av anslaget
            till den nordiska budgeten 1995 — före det att folkomröst- ningen
            i EU-frågan ägde rum. Att efter genomförd folkomröstning aktualisera
            stora nedskärningar i den nordiska budgeten står i strid med den
            politiska viljeinriktning som deklarera- des från ansvarigt håll
            före folkomröstningen.
          </p>
          <p xml:id="i-9owkRRNWdFbShYiF5PZ1ki">
            Nordisk redovisning
          </p>
          <p xml:id="i-MuAzXEgNmbyTBNamoSQZ6g">
            Den nordiska budgeten för år 1996 fastställs först i november
            1995. Beslutet föregås av behandling vid Nordiska rådets session.
            Enligt vår mening är det nordiska samarbetet av sådan vikt att
            regeringen i särskild ordning till riksdagen bör redovisa sin
            hållning när det gäller budge- tens nivå och innehåll före det
            att samarbetsministrarna antar budgetförslaget för år 1996. En
            sådan redovisning bör kunna ges till riksdagen under inneva- rande
            riksmöte och ger möjligheter för riksdagen i sin helhet att ta
            del av och ge synpunkter på de prioriteringar som görs av företrädare
            för Sverige i Nordiska Ministerrådet. Det är viktigt att det nordiska
            samarbetet sker i former som är effektiva. Det ankommer därvid
            på Nordiska rådet att självt överväga sina arbetsformer. På senare
            tid har det parlamentariska samarbetet i Nordiska rådet som sådant
            satts i fråga. Enligt vår uppfattning är det parlamentariska samarbetet
            i Nor- diska rådet av vitalt intresse. Det angelägna reformarbetet
            i Nordiska rådet bör syfta till att stärka det Nordiska rådet
            — inte att försvaga eller att avveckla det.
          </p>
          <p xml:id="i-L9PM27Qbo4Dt2BGQYGvy4V">
            Mot. 1994/95 U704
          </p>
          <p xml:id="i-Lid91PUaQp3THq6gscdWNe">
            14
          </p>
          <pb facs="riksdagen-motions-pdf/data/199495/mot_199495_UU_704/mot_199495_UU_704-007.pdf"/>
          <p xml:id="i-B7vUM45TAkfPgJ3HoScPZ4">
            Hemställan Mot. 1994/95
          </p>
          <p xml:id="i-RxCAR6JqyYXkuw7gAiCxmb">
            Med hänvisning till det anförda hemställs U704
          </p>
          <p xml:id="i-D6STj5NwNRdPTisZyVaiHk">
            1. att riksdagen som sin mening ger regeringen till känna vad
            i mo- tionen anförts om utformningen och tillämpningen av det
            regelverk som påverkar nordiska medborgares rättigheter vid EU:s
            yttre gränser, 2. att riksdagen som sin mening ger regeringen
            till känna vad i mo- tionen anförts om stående instruktioner beträffande
            det nordiska sam- arbetets betydelse vid utformandet av svenska
            positioner i EU-samar- betet, 3. att riksdagen som sin mening
            ger regeringen till känna vad i mo- tionen anförts om nordisk
            samordning och arbetsfördelning vid beslut om rationalisering
            av den statliga verksamheten, 4. att riksdagen som sin mening
            ger regeringen till känna vad i mo- tionen anförts om nordiskt
            samarbete för att trygga miljön i Nordens närområde, 5. att riksdagen
            som sin mening ger regeringen till känna vad i mo- tionen anförts
            om en särskild redovisning till riksdagen om nivå och innehåll
            i Nordiska ministerrådets budget för år 1996 innan att budget-
            förslaget fastställs i ministerrådet.
          </p>
          <p xml:id="i-ERMM4QUxgj7mALhrz4LSGV" type="date">
            Stockholm den 25 januari 1995
          </p>
          <p xml:id="i-PJAcueEkJ5cCwcow9Hj7VG">
            Per-Ola Eriksson (c) Lars Leijonborg (fp)
          </p>
        </div>
      </div>
    </body>
  </text>
</TEI>
