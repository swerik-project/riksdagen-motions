<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1925--ak--00210">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1925/mot_1925__ak__210/mot_1925__ak__210-001.pdf"/>
      <fw xml:id="i-LQimuQQV1mATaL7AeHVBkY">
        Motioner i Andra kammaren, Nr 210. 7
      </fw>
      <div xml:id="i-G1GQSBFMKE9ckiGVQWHrvw" type="motHeader">
        <div xml:id="i-3Z8TSpjsPGcyCxwJ8f4182" type="motTitle"/>
        <div xml:id="i-VGtVp4nUdWucfH6oAA2X56" type="motSubmissionInfo"/>
      </div>
      <div xml:id="i-SpLhUbqz2ncTkS9fFP7qfi" type="motBody">
        <div xml:id="i-LQeXWxdexBoJ2ZRRGxmJvT">
          <p xml:id="i-6dKRC4rmGXePTqH8peX3Jz">
            Nr 210.
          </p>
          <p xml:id="i-AJ1S8xiNTzEozRhDn7PX4D">
            Av herr Holmström ;i Gävle, angående beräknandet av tjänstetid
            i lönehänseende för de officerare och underofficerare, som fullgjort
            uppdrag att organisera Persiens gendarmeri.
          </p>
          <p xml:id="i-KaEGVurCXAYot9YTTgfzWG">
            År 1911 meddelades genom utrikesdepartementet, att Persien med
            stor- makternas medgivande givit Sverige det ärofulla uppdraget
            att ställa offi- cerare till persiska regeringens förfogande för
            att organisera Persiens gen- darmeri. Detta uppdrag åtog sig också
            Sverige. Och genom lantförsvarsdeparte- mentet utvaldes 15 officerare
            samt en bataljonsveterinär på aktiv stat, vilka för fullgörande
            av detta uppdrag i olika omgångar under åren 1911 —1912 avreste
            till Persien. $ Dessutom vunno en del svenska f. d. officerare
            samt reservofficerare an- ställning i Persien. Deras anställning
            skedde emellertid icke genom dé svenska myndigheternas förmedling.
            De officerare på aktiv stat, som i de första omgångarne, juli
            1911, no- vember 1911 och juli 1912, reste till Persien, hade
            aldrig begärt avsked från sina beställningar i svenska armén.
            De redovisades här såsom varande ”över stat”. År 1914 avreste
            en fjärde omgång. De till denna hörande of- ficerarna begärde
            däremot avsked med tillstånd att som lönlösa kvarstå i respektive
            regementen. Till den senaste omgången hörde även två under- officerare,
            vilka voro avsedda för tjänstgöring som kartografer. Med anledning
            av världskriget blevo emellertid de på aktiv stat varande officerarne
            och underofficerarne hemkallade av svenska regeringen och inträdde
            i tjänstgöring vid sina regementen, där de, i den mån lönerna
            blevo lediga vid de olika regementena, insattes i de med deras
            beställningar förenade löneförmånerna. Så kom 1918 års riksdagsbeslut
            angående ”grunder för tillfällig löneför- bättring under åren
            1918 och 1919 för viss personal vid armén”, vilka grunder sedan
            dess alltjämt varit gällande. I dessa ”grunder” finnes en så lydande
            bestämmelse (Sv. förf. saml. 1918 nr 407 $ 1 mom. 9): ”Den tid,
            varunder officer elter underofficer, efter er- hållet avsked,
            med bibehållen befordringsrätt såsom lönlös kvarstått i rege-
            mente (kår), intill dess beställning på stat ånyo vunnits, får
            icke inräknas vid tjänsteårsberäkning enligt dessa grunder; och
            gäller vad sålunda stad-
          </p>
          <pb facs="riksdagen-motions-pdf/data/1925/mot_1925__ak__210/mot_1925__ak__210-002.pdf"/>
          <fw xml:id="i-4Dq99KY3WiGgHobAuhED8m">
            8 . Motioner i Andra kammaren, Nr 210.
          </fw>
          <p xml:id="i-3mExt2K6vVezfJKCp1YWbf">
            gats jämväl beträffande tid, varunder officer eller underofficer
            åtnjutit tjänstledighet med frånträdande av samtliga löneförmåner.”
            Denna bestämmelse kom således att tillämpas icke allenast på dem,
            som efter dess ikraftträdande (1 juli 1918) begagnade sig av rätten
            att taga avsked från lön, utan även på dem, som tidigare tagit
            sådant avsked. En- ligt förut gällande lönebestämmelser skulle
            ett sådant avskedstagande icke medföra några som helst ekonomiska
            konsekvenser för vederbörande efter återinträdet i tjänst. Men
            genom 1918 års bestämmelser har detta för dem blivit en opåräknad
            följd därav. Det torde med fog kunna sägas, att en del av dem,
            som före 1918 års bestämmelser togo ”avsked från lön” icke skulle
            hava gjort det, om de då vetat, att det skulle få sådana ekonomiska
            konse- kvenser i en framtid. Nu hava, som nyss nämnts, flertalet
            av de officerare på aktiv stat, som togo anställning i Persien,
            aldrig begärt avsked. Men då diskussion möj- ligen kan uppstå
            beträffande det formella och sakliga i detta förhållande, har
            jag ansett mig böra lämna denna redogörelse för lönebestämmelserna.
            Vid tre regementen har ifrågavarande officerares frånvaro från
            eget re- gemente för tjänstgöring i Persien, när det gällt deras
            uppflyttning i högre löneklass, icke betraktats såsom ”avsked
            från lön”. Detta har man givet- vis grundat på flera olika förhållanden,
            främst då det, att de aldrig begärt och erhållit avsked. Men även
            en del andra omständigheter tala för en sådan uppfattning. I tjänstgöringsreglementet
            för armén stadgas att ”avsked från lön” kan beviljas under högst
            2 år. Den genom lantförsvars- departementet förmedlade kontraktstiden
            för tjänstgöringen i Persien var 3 år. I tjänstgöringsreglementet
            stadgas vidare att ”avsked från lön” icke kan beviljas en och
            samma officer mer än en gång. Efter återkomsten från Persien och
            återinträdet å aktiv stat hava emellertid några av de här ifråga-
            varande officerarne beviljats ”avsked från lön”, varigenom deras
            vistelse i Persien sålunda av Kungl. Maj:t icke betraktats som
            ”avsked från lön”. Vid andra regementen har man däremot bedömt
            saken så, att dessa offi- cerare på grund av ovan omtalade lönebestämmelse
            av år 1918 icke få räkna tjänstgöringen i Persien sig till godo
            för uppflyttning i löneklasser. Och de hava sålunda i lönehänseende
            blivit ställda 3 å 4 år efter yngre of- ficerare vid samma regemente.
            Vissa av dessa officerare hava hos Kungl. Maj:t sökt rättelse
            i detta. Men Kungl. Maj:t har icke bifallit deras fram- ställning.
            Om detta Kungl. Majts beslut torde kunna sägas detsamma som anfördes
            i den av föregående års riksdag bifallna motionen beträffande
            tjänsteårsberäkning för den personal, som deltagit i yachten Fidras
            världs- omsegling. I denna motion heter det, sedan det nämnts,
            att en anhållan blivit av Kungl. Maj:t avslagen: ”Anledning saknas
            emellertid icke till det antagandet, att endast formella skäl
            varit avgörande för Kungl. Maj:ts beslut i frågan”.
          </p>
          <p xml:id="i-9fRx9dRnSPqWRuMHHKyJWD">
            Följande exempel visar till vilket påtagligt oriktigt, ja, orättfärdigt
            för-
          </p>
          <pb facs="riksdagen-motions-pdf/data/1925/mot_1925__ak__210/mot_1925__ak__210-003.pdf"/>
          <fw xml:id="i-HdxaEF753QdGXF15rFDa3D">
            Motioner i Andra kammaren, Nr 210. 9
          </fw>
          <p xml:id="i-UJGsqyZTsJwboo53QzcGot">
            hållande en formell tillämpning av ifrågavarande lönebestämmelse
            kan leda. Löjtnant Carlberg vid I. 26 återkom i april 1915 från
            Persien i en- lighet med nyss nämnda hemkallelseorder och inställde
            sig till tjänstgö- ring vid sitt regemente. Då ingen officerslön
            vid regementet var ledig, fick Carlberg inträda i regementet som
            lönlös. Först den 1 januari 1916 blev lön ledig, som Carlberg
            fick tillträda. Under den tid av omkring sex må- nader, varunder
            Carlberg som lönlös tjänstgjort vid regementet, innehade han befattning
            som kompanichef. Löjtnant Carlberg ingav 1923 till Kungl. Maj:t
            anhållan att åtminstone få räkna denna tid som tjänstgöringstid
            i lönehänseende. Denna anhållan avslogs av Kungl. Maj:t. Man får
            härav en uppfattning om hur den formella tillämpningen av lönebestämmelserna
            verkar, då inte ens tjänstgöring vid eget regemente i egen tjänstebefatt-
            ning, ehuru utan lön, kan få räknas som tjänstgöringstid. Riksdagen
            har senast föregående år, då riksdagen medgav att deltagarne i
            Fidras världsomsegling skulle få räkna sig denna tid till godo
            för upp- flyttning i högre löneklass, gjort avsteg från den rent
            formella tolkningen av lönebestämmelserna. De skäl, som lågo till
            grund för detta riksdagens beslut, synas i minst lika hög grad
            föreligga beträffande de officerare, som tjänstgjort i Persien.
            Som främsta och kanske ensamt bärande skäl härför må framhållas,
            att ifrågavarande officerare, utan att hava begärt avsked, fullgjort
            sitt upp- drag såsom officiellt på grund av persiska regeringens
            framställning och sedermera på svenska statens initiativ och under
            dess medverkan. I det kontrakt med persiska regeringen, som de
            fingo underteckna, hette det: ”N. N. i aktiv tjänst i svenska
            armén och ställd till kejserliga persiska re- geringens förfogande
            av Hans Maj:t Konungens av Sverige regering — —”. De krav, som
            från svenska myndigheternas sida ställdes på de officerare, som
            skulle uttagas för uppdraget, voro enligt en departementschefsskrivelse
            till arméfördelningscheferna: ”a) mångsidig militär duglighet,
            b) god hälsa och stark kroppsbyggnad, ce) språkkunskap, i främsta
            rummet franska och därefter engelska, tyska o. s. v. samt d) allmän
            lämplighet i övrigt”. För att belysa arten av dessa officerares
            verksamhet i Persien får jag anföra följande. Det ”Svenska gendarmeriet”,
            som det i dagligt tal kallades i Persien, ägde efter tre års organisationsarbete
            en fast anställd styrka på över 7,000 man, varav huvuddelen var
            beriden. Gendarmeriet var uppdelat på sju re- gementen, två förlagda
            i Tehéran, och ett i vardera av orterna Ispahan, Schiraz, Kazvin,
            Broudjerd och Kerman. Dess uppgift var att pacificera de stora
            persiska handelsvägarna, den över 100 svenska mil långa vägen
            från Kaspiska havet till Persiska viken, den persiska delen av
            vägen mot Bagdad över Kazvin, Kerman till Persiska viken etc.
            Svenskarne lyckades också, trots många svårigheter och motstånd,
            att skapa trygghet åt Persiens handelsvägar. Därom vittna de uttalanden,
            som
          </p>
          <pb facs="riksdagen-motions-pdf/data/1925/mot_1925__ak__210/mot_1925__ak__210-004.pdf"/>
          <fw xml:id="i-QdkbT3wvv2JkLuDnyzAa4E">
            10 Motioner i Andra kammaren, Nr 210.
          </fw>
          <p xml:id="i-UnH8bjRUvub8pMK8uZvoUj">
            kommit dem till del från persernas sida. De hälsades av den fredliga
            be- folkningen såsom befriare, under vilkas skydd mot de fullt
            organiserade rövarbanden fredlig handel och näring kunde utövas.
            Att företaget avstannade berodde på förhållanden, varöver dessa
            office- rare icke rådde. Det var världskriget, som bröt ut. Arten
            av dessa officerares tjänstgöring framgår kanske bäst av deras
            tjänstgöringsbetyg. Jag anhåller få anföra utdrag ur ett par,
            vilka icke äro särskilt utvalda, utan av mig åberopas endast därför
            att de tillhöra två of- ficerare, med vilka jag kommit i beröring.
            I det ena betyget heter det bl. a.: ”Under denna sin tjänstgöring
            har han 1 Tehéran utbildat nuvarande femte regementet i Kazvin,
            vilket han seder- mera organiserat och installerat i dess område
            Kazvin-—Hamadan—Recht, ofta invecklad i strid med där då befintliga
            talrika rövareband. Under och efter denna organisation och installation
            har han haft att göra med inom området befintliga ryska myndigheter
            i och för spörsmål av ofta delikat natur. De uppdrag, major Carlberg
            under denna sin tjänstgöring i Persien haft sig anförtrodda, har
            han städse utfört med största intresse, förtjänst- fullhet och
            takt, därjämte skickligt skött sitt regementes ekonomi och vid
            deltagandet i striderna ådagalagt ett oförskräckt mod.” I ett
            tjänstgöringsbetyg för en annan officer heter det: ”Under denna
            tid har bemälde löjtnant lett utbildningsarbete, deltagit år 1913
            i hjälpexpedi- tioner från Tehéran till Schiraz, år 1914 under
            februari, mars och april deltagit i Broudjerdexpeditioner och
            därunder lett och deltagit i en mång- fald strider. Sedan april
            månad 1914 har han tjänstgjort som t. f£. chef och sedan november
            månad samma år som chef för i Tehéran förlagda 2. gen- darmeriregementet.
            Denna sin tjänstgöring med dess olika uppdrag har löjtnant Möller
            städse fullgjort med nit, plikttrohet och största förtjänst- fullhet,
            noggrant vårdat sig om sig underställt truppförbands ekonomi samt
            vid upprepade tillfällen ådagalagt oförskräckt mannamod.” Må härtill
            endast erinras om, att för detta svenska åtagande i främmande
            land svenska officerare under tapper pliktuppfyllelse icke endast
            låtit sitt blod flyta. Några stupade i striderna. De, som gåvo
            sina liv för sin sak där nere, kunna nu endast med aktning nämnas
            för vackra svenskmannabragder. De, som med livet återvänt, fler-
            talet efter att i striderna hava blivit sårade, och samtliga prydda
            med per- siska tapperhetsmedaljen, böra åtminstone av Sveriges
            riksdag erhålla med- givande att få räkna sig sin tjänstgöring
            i Persien till godo. Att deras tjänstgöring där måste vara av
            utomordentligt stor betydelse för dem i deras nuvarande befattningar
            som officerare i svenska armén, behöver väl icke särskilt framhållas.
            Ja, det torde icke vara för mycket sagt, att denna deras tjänstgöring
            måste hava givit dem större militära erfarenheter än vad de skulle
            kunnat få under den fredliga tjänstgöringen här hemma under motsvarande
            tid. I svenska arméns rulla står för ifrågavarande officerare
            beteckningen ”— — — månaders utrikes krigstjänst”.
          </p>
          <pb facs="riksdagen-motions-pdf/data/1925/mot_1925__ak__210/mot_1925__ak__210-005.pdf"/>
          <fw xml:id="i-SkJEeek1ap4DnXmhriCpG">
            Motioner i Andra kammaren, Nr 210. 11
          </fw>
          <p xml:id="i-VbxNJc4AbFGz9qpxhqonWJ">
            De officerare och underofficerare, som nu äro på aktiv stat och
            vilka min motion sålunda gäller, äro: 1) Majoren vid I. 2 H. O.
            Skjöldebrand, som avreste med första om- gången, i juli 1911,
            2) Regementsintendenten vid I. 11 A. R. Nicolin, som avreste med
            andra omgången, i november 1911, 3) Majoren vid I. 24 A. R. Uggla
            samt kaptenerna vid I. 26 G. E. Carl- berg, vid I. 16 B. F. G.
            Möller och vid A. 2 E. F. Thorell, vilka avreste med tredje omgången
            i juli 1912, 4) Majorerna vid I. 26 K. F. Klingberg och vid I.
            8 A. H. Andén, rege- mentsintendenten vid A. 1 T. Lychnell samt
            fanjunkaren vid I. 15 W. Zet- tergren, som avreste med fjärde
            omgången år 1914. De, som tillhörde den senaste omgången, vilken
            avreste under år 1914, kommo sålunda att vara ute endast omkring
            ett år, varför de ekonomiska följderna för dessa icke blivit så
            svåra, som för dem, som varit ute i 3 å 4 år. Men de böra givetvis
            i rättvisans namn även få gottgörelse. Som i motionen redan nämnts,
            har till tre officerare lön utbetalts enligt sådana grunder att
            deras tjänstgöring i Persien icke betraktats som ”av- sked från
            lön”. Dessa officerare äro emellertid för fullständighetens skull
            medtagna i ovanstående förteckning. Jag får därför hemställa,
          </p>
          <p xml:id="i-5TUJQQVKFkqaWwS7PvtV2m">
            att riksdagen ville medgiva, att de officerare och under- officerare,
            som fullgjort uppdrag att organisera Persiens gendarmeri, och
            som nu äro på aktiv stat vid svenska armén må för beräknande av
            tjänstetid i lönehänseende få tillgodo- räkna sig den tid de haft
            tillstånd att såsom lönlösa kvar- stå i respektive regementen
            och kårer.
          </p>
          <p xml:id="i-2cb5hSYKd6nBLH8BLjVwNS" type="date">
            Stockholm den 22 januari 1925.
          </p>
          <p xml:id="i-RzRsfRdFECtThudkXpVdrM">
            Nils Holmström.
          </p>
        </div>
      </div>
    </body>
  </text>
</TEI>
