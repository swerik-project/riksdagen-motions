<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-FiU-01229">
  <teiHeader>
    <fileDesc>
      <titleStmt>
        <title>Förstärkta rättigheter för sparande och investeringar</title>
        <author corresp="i-HWbn7UwLvHk93mrHB9NC2c">av Oscar Sjöstedt m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1229 av Oscar Sjöstedt m.fl. (SD)</title>
          <idno type="rdwebb">H8021229</idno>
          <rs type="number">1229</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H8021229/text</ref>
          <ref type="dokument_url_html">http://data.riksdagen.se/dokument/H8021229</ref>
          <ref type="dokumentstatus_url_xml">http://data.riksdagen.se/dokumentstatus/H8021229</ref>
          <ref type="docx">http://data.riksdagen.se/fil/424D3174-49F2-42D7-9A0C-F17590177256</ref>
          <ref type="pdf">http://data.riksdagen.se/fil/646F25CD-6D7B-471C-8AD5-1A6D0BF56CF7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HWbn7UwLvHk93mrHB9NC2c</idno>
            <name>Oscar Sjöstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5xq5y8yJUv1khDbYCaXJ7X</idno>
            <name>Dennis Dioukarev</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Cbfe9kLftFCPyoPQ2gDG1P</idno>
            <name>Charlotte Quensel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-YMJnBJh4qo5ZEA2uCCMNTL" type="signed"/>
        <correspContext corresp="i-YMJnBJh4qo5ZEA2uCCMNTL">
          <note type="signatory" corresp="i-HWbn7UwLvHk93mrHB9NC2c"/>
          <note type="signatory" corresp="i-5xq5y8yJUv1khDbYCaXJ7X"/>
          <note type="signatory" corresp="i-Cbfe9kLftFCPyoPQ2gDG1P"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-25nZtKCdCF91gaWuXspeqk" type="submitted">
          <date when="2020-10-02"/>
          <time when="08:30:14"/>
        </correspAction>
        <correspAction xml:id="i-HY9jimwSadCjz3bQWH2coG" type="reviewed">
          <date when="2020-10-02"/>
          <time when="09:36:44"/>
        </correspAction>
        <correspAction xml:id="i-UEnBJfMsUeuQTcsrXyvBa2" type="referred">
          <date when="2020-10-14"/>
        </correspAction>
        <correspAction xml:id="i-CR7rVm7CVUYRnsU47fcGt" type="assigned">
          <date when="2021-04-14"/>
          <time when="16:48:49"/>
        </correspAction>
        <correspContext corresp="i-CR7rVm7CVUYRnsU47fcGt">
          <ref type="assignedTo">Finansutskottet</ref>
        </correspContext>
        <correspAction xml:id="i-PuacXUcecbiYLgDppnYbyF" type="behandlas_i"/>
        <correspContext corresp="i-PuacXUcecbiYLgDppnYbyF">
          <ref type="uppgift">2020/21:FiU16</ref>
          <ref type="ref_dok_id">H801FiU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU16</ref>
          <ref type="ref_dok_titel">Avgifter vid återköp och flytt av fond- och depåförsäkringar</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-A4iN33FXLgvj4gHSrhATGm" type="behandlas_i"/>
        <correspContext corresp="i-A4iN33FXLgvj4gHSrhATGm">
          <ref type="uppgift">2020/21:FiU22</ref>
          <ref type="ref_dok_id">H801FiU22</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">FiU22</ref>
          <ref type="ref_dok_titel">Finansiell stabilitet och finansmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WM3Hz1eqTnnqQE8KXD3Yfk" type="behandlas_i"/>
        <correspContext corresp="i-WM3Hz1eqTnnqQE8KXD3Yfk">
          <ref type="uppgift">2020/21:SkU18</ref>
          <ref type="ref_dok_id">H801SkU18</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU18</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HH5rEuvKguDd61DQFoTTao" type="behandlas_i"/>
        <correspContext corresp="i-HH5rEuvKguDd61DQFoTTao">
          <ref type="uppgift">2020/21:SkU19</ref>
          <ref type="ref_dok_id">H801SkU19</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SkU19</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Sdw74asEtn9pPUMPnri9pz" type="motHeader">
        <div xml:id="i-Sdv1qzgv5kRb5rx5WwNXJa" type="motTitle">
          Motion till riksdagen 2020/21:1229 av Oscar Sjöstedt m.fl. (SD)
          Förstärkta rättigheter för sparande och investeringar
        </div>
      </div>
      <div xml:id="i-W8FsdougQHQbwXw38f3YDd" type="motBody">
        <div xml:id="i-QuVKmBAKXFm1fcQHJyDRBi" type="motProposal" subtype="förslag">
          <head xml:id="i-9REYuYKs7QNeSDuhXwHwgV">
            Förslag till riksdagsbeslut
          </head>
          <list xml:id="i-6ndtJvijkX1adxhzDWnFus" style="ol">
            <item xml:id="i-S3nrLE9JGi5dygALxUquqv">
              Riksdagen ställer sig bakom det som anförs i motionen om att
              återställa skatten på investeringssparkonton och kapitalförsäkringar
              och tillkännager detta för regeringen.
            </item>
            <item xml:id="i-7iDYG3eysXRJNeiau4re7A">
              Riksdagen ställer sig bakom det som anförs i motionen om att
              det bör införas en ny punkt 9 under 13 § i lagen (2011:1268) om
              investeringssparkonto och tillkännager detta för regeringen.
            </item>
            <item xml:id="i-Po4VTk2jFqFTpBb2G1yD9w">
              Riksdagen ställer sig bakom det som anförs i motionen om att
              återinföra ett system för privat pensionssparande och tillkännager
              detta för regeringen.
            </item>
            <item xml:id="i-BynNjMEdc69uyNQFzveUiG">
              Riksdagen ställer sig bakom det som anförs i motionen om att
              försäkringar tecknade före den 1 juli 2007 ska omfattas av den
              fria flytträtten och tillkännager detta för regeringen.
            </item>
            <item xml:id="i-RbaApdEMB2CRpiJFqjyg48">
              Riksdagen ställer sig bakom det som anförs i motionen om att
              ge Finansinspektionen eller annan myndighet i uppdrag att inrätta
              ett publikt system för handelsvolymer och avslutspriser på företagsobligationsmarknaden
              och tillkännager detta för regeringen.
            </item>
            <item xml:id="i-6WdNVMthNb2qaXckz7qWj5">
              Riksdagen ställer sig bakom det som anförs i motionen om att
              fonder öppet och uttryckligen ska ange fondinnehavets andel av
              illikvida tillgångar och tillkännager detta för regeringen.
            </item>
            <item xml:id="i-KwegEWz3xnL9BTViC2bc6n">
              Riksdagen ställer sig bakom det som anförs i motionen om att
              Sverige ska verka för en utredning om likviditetskrav och tillkännager
              detta för regeringen.
            </item>
            <item xml:id="i-VoM8sff8kREy5gTnJck9Mu">
              Riksdagen ställer sig bakom det som anförs i motionen om att
              avskaffa det andra amorteringskravet och tillkännager detta för
              regeringen.
            </item>
            <item xml:id="i-AybBacPatKVHBHN4PS1EG7">
              Riksdagen ställer sig bakom det som anförs i motionen om att
              regeringen bör utreda om omfrågeuppgifter enligt kreditupplysningslagen
              om privatpersoner ska gallras efter en kortare tidsperiod än tolv
              månader och tillkännager detta för regeringen.
            </item>
            <item xml:id="i-5Q4Y1NwbDxnFiVFAzMJg9C">
              Riksdagen ställer sig bakom det som anförs i motionen om att
              tillsätta en utredning för att möjliggöra en ökad amorteringstakt
              utan att behöva betala ränteskillnadsersättning och tillkännager
              detta för regeringen.
            </item>
            <item xml:id="i-KtcaXDBnKVVmuv8Ycj58AX">
              Riksdagen ställer sig bakom det som anförs i motionen om att
              tillsätta en utredning för att öka transparensen vid ränteskillnadsersättning
              och tillkännager detta för regeringen.
            </item>
            <item xml:id="i-QcC4wooZjRUyXBuwgY5DpD">
              Riksdagen ställer sig bakom det som anförs i motionen om att
              tillsätta en utredning för en generell rätt till byte av säkerhet
              vid flytt och tillkännager detta för regeringen.
            </item>
            <item xml:id="i-H1Tn4mJ7ZjKNhCRcf7J8rW">
              Riksdagen ställer sig bakom det som anförs i motionen om att
              tillsätta en utredning för symmetrikrav vid förtida återbetalning
              av lån och tillkännager detta för regeringen.
            </item>
          </list>
        </div>
        <div xml:id="i-WSR5wE8EjVRbSqvHbQudjo" type="motContent">
          <head xml:id="i-EHZybt6ahX2FSe74uUmFo2" type="h1">
            Sänk skatten på investeringssparkonton och kapitalförsäkringar
          </head>
          <p xml:id="i-U5EiVNTxLW52aZQmXM8Uuh">
            Skatten på investeringssparkonton och kapitalförsäkringar ska
            återställas till nivån före regeringens senaste höjning av golvet
            från 0,75 till 1,0 procent. Schablonintäkten baserad på tillgångar
            och insättningar på investeringssparkonton och kapitalförsäkringar
            ska enligt Sverigedemokraternas förslag beräknas med 0,75 plus
            statslåneräntan, därefter beskattning av schablonintäkten med
            vanlig kapitalskatt.
          </p>
          <p xml:id="i-3xFJBdbwGUz2kztEugLkh4">
            Regeringen har flera gånger höjt skatten på ISK, vilket förutom
            högre kostnader för privatpersoner medför stor osäkerhet när det
            gäller sparformen. Många som idag sparar i investeringssparkonto
            uppger att man gör det som ett pensionssparande, vilket bör stimuleras
            med förmånliga skattevillkor. Man kan befara att regeringen stegvis
            inför en sorts förmögenhetsskatt, vilket skulle medföra att kapital
            styrs bort från Sverige. Vidare är skattehöjningar på sparande
            fel väg att gå om man vill främja sunda finanser bland hushållen.
            Tvärtom bör politiken skapa goda förutsättningar för sparande,
            eftersom det ger en ekonomisk trygghet i livets olika skeden.
          </p>
          <head xml:id="i-8PQB7CMtmGB1FRJkxv9XX3" type="h1">
            Modernisera lagen om investeringssparkonto
          </head>
          <p xml:id="i-SbhvnkauwSvkmq8PvdBNU1">
            Finansdepartementet har under rådande coronapandemi vidtagit
            flera åtgärder för att stötta svenska företag som fått likviditetsproblem
            till följd av pandemins ekonomiska konsekvenser. Ytterligare ett
            steg i samma riktning vore att underlätta för bolagen med kapitalanskaffning
            på den svenska värdepappersmarknaden genom att möjliggöra för
            investeringssparkontoinnehavare att delta i fler nyemissioner.
          </p>
          <p xml:id="i-Tk2YKvPUopvEZeTYCn9Eki">
            Investeringssparkontot (ISK) har med sin manuella deklarationsfrihet
            och schablon­beskattning blivit en folksparform sedan införandet
            2012. Idag har fler än 2,2 miljoner svenskar (Riksrevisionen 2018)
            valt ISK som kontoform för sitt sparande och i interna­tionella
            sammanhang ses modellen som en förebild. Kontots enkelhet och
            avsaknad av krav på extensivt deklarationsarbete bidrar följaktligen
            till ett ökat svenskt välstånd och engagemang i privatekonomiska
            frågor.
          </p>
          <p xml:id="i-TWxbJ9RyZwHvJKUgsMoJt">
            I takt med att värdepappershandeln utvecklats har dock brister
            i lagstiftningen utkristalliserat sig. Vid börsnoteringar är det
            vanligt förekommande att emissioner innehåller både nyemitterade
            och befintliga aktier, exempelvis när storägare avyttrar eget
            innehav. Kombinationen av nyemitterade och befintliga aktier har
            gjort att vissa banker och finansinstitut exkluderat ISK-innehavare
            från deltagande i dessa börsnoteringar. Anledningen är en otydligt
            formulerad lagtext (lagen [2011:1268] om investeringssparkonto)
            som räknar upp vilka tillgångar som är tillåtna att överföra till
            ISK, vilket av några marknadsaktörer tolkats som att det som inte
            räknas upp inte är tillåtet. Vidare anger lagtexten att investeringssparkontot
            upphör om kontoinnehavare eller investeringsföretaget inte följer
            bestämmelserna i lagen. Risken är således att spararen tvingas
            betala konventionell skatt på alla sina tillgångar på investerings­sparkontot
            om Skatteverket skulle göra en sådan bedömning av lagstiftningen.
            Flera aktörer har därför vidtagit försiktighetsåtgärder och utestängt
            ISK-innehavare från mixade emissioner, medan andra tvärtom erbjudit
            sina kunder att delta trots att de inte bestått av 100 % nyemitterade
            aktier.
          </p>
          <p xml:id="i-Wxo5q5MQd4o9G5MhNA8mQA">
            Det är uppenbart att lagen behöver förtydligas eftersom det förefaller
            osannolikt att det skulle ha varit lagstiftarens intention att
            skapa den här sortens godtycklighet i till­ämpningen. Hanteringen
            av denna fråga torde bli enkel eftersom förändringen är av lagteknisk
            karaktär och några partipolitiska åsiktsskillnader inte bör föreligga.
            Sverige­demokraterna föreslår därför att när ett prospekt har
            upprättats enligt lagen om handel med finansiella instrument,
            ska värdepappret vara tillåtet att inneha på ett ISK. Det bör
            således formuleras och adderas en ny punkt under 13 § i lagen
            om investeringssparkonto:
          </p>
          <p xml:id="i-XBsQwUuebuupWiTjJZgBXe">
            13 § Investeringstillgångar får överföras till ett investeringssparkonto
            från någon annan än kontoinnehavaren bara om tillgångarna överförs
            till kontot i samband med kontoinnehavarens förvärv av tillgångarna
            och om förvärvet har skett
          </p>
          <p xml:id="i-5HxjaHYEdaoiMeeng5RLZU">
            – enligt ett erbjudande till allmänheten för vilket prospekt
            upprättats enligt lagen (1991:980) om handel med finansiella instrument.
          </p>
          <head xml:id="i-VtrpX5kqAEGy6i16we6Zqe" type="h1">
            Underlätta privat pensionssparande
          </head>
          <p xml:id="i-H3fzFeN7sSCMHLw8TpZjVb">
            Regeringen begick ett misstag när man avskaffade möjligheten
            att spara privat till sin pension. Effekten blir att invånarna
            blir mer beroende av ett offentligt ålderspensions­system, som
            inte klarar av att leverera tillräckligt höga pensioner. Det gamla
            systemet var förvisso bristfälligt, eftersom det i praktiken bara
            var lönsamt att pensionsspara för relativt välavlönade individer.
            Sverigedemokraternas förslag är ett system för privat pensionssparande,
            där man inte gör något skatteavdrag vid själva insättningarna
            och heller ingen drabbas av reavinstbeskattning när man säljer
            exempelvis fonder eller aktier, utan istället betalar en väldigt
            låg schablonskatt. Förslaget är att denna schablon­beskattning
            uppgår till 15 procent av föregående års statslåneränta, vilket
            är detsamma som för befintliga tjänstepensioner.
          </p>
          <head xml:id="i-QEYaKzC4i1s85s2ZMieG28" type="h1">
            Sänk flyttavgifterna på försäkringssparande
          </head>
          <p xml:id="i-D3FrcUWGs8oC2wp6vfMqc9">
            Konkurrens är en grundläggande princip i ett marknadsekonomiskt
            system. Konsumenternas möjlighet att fritt jämföra olika varor
            och tjänster driver innovation och säkerställer en effektiv prissättning.
            Om rättigheten att lämna en aktör till förmån för en annan begränsas
            skapas en incitamentsstruktur som hämmar utveckling, där kostnaden
            får bäras av konsumenten och samhället genom omotiverade prisökningar
            och välfärdsförluster.
          </p>
          <p xml:id="i-UmuSsqDkdUMtoSdWeYdHtC">
            De senaste åren har det uppmärksammats att försäkringsbranschen
            tagit ut höga flyttavgifter för pensionsförsäkringar. Flyttavgifterna
            är avgifter som försäkrings­företagen tar ut av kunderna för att
            handlägga återköp och flytt av individuella personförsäkringar.
            Deras storlek och art har begränsat kundernas möjlighet att flytta
            sitt pensionskapital till andra presumtivt mer förmånliga alternativ.
            Situationen har uppmärksammats av Konkurrensverket och Finansinspektionen
            i rapporterna Flyttavgifter på livförsäkringsmarknaden (2016)
            respektive Konsumentskyddet på finansmarknaden (2017).
          </p>
          <p xml:id="i-AJicU2jEXvVkUr6XvfC6GW">
            Konkurrensverket konstaterade i sin rapport att kundrörligheten
            på pensions­försäkringsmarknaden är mycket låg och att de höga
            flyttavgifterna i synnerhet drabbar grupper med lägre kapitalmängder,
            där kundrörligheten är som minst. Samtidigt är flyttavgifterna
            högre i nominella termer för de individer som har stora monetära
            värden i sitt pensionssparande. Avgifterna kan uppgå till 2,5–5,0
            procent av kapitalet beroende på teckningstidpunkten.
          </p>
          <p xml:id="i-Quj3in2nco6b9faGHVDnnh">
            Regeringen föreslog i en proposition (En effektivare flytträtt
            av försäkringssparande) våren 2019 att avgiften som försäkringsföretagen
            skulle få ta ut fick avse direkta kostnader för den administrativa
            hanteringen av återköp eller flyttar. Det var ett steg i rätt
            riktning men icke desto mindre helt otillräckligt. Man föreslog
            vidare en modell där försäkringsföretagen fortsättningsvis skulle
            ha rätt att ta ut en avgift för oamorterade anskaffningskostnader.
            Exempel på anskaffningskostnader är provision till försäkrings­förmedlare
            eller ersättning till försäkringsföretagets egen säljkår. Utöver
            att flyttav­gifterna skulle ligga kvar på höga nivåer finns det
            ett annat uppenbart problem med denna modell enligt Konkurrensverket:
            Om företagen vet att de kan få igen oamorterade anskaffningskostnader
            från avflyttande kunder, kan de istället driva upp anskaffnings­kostnaderna
            för nya kunder.
          </p>
          <p xml:id="i-Wz4W3YFah6ArZxkDdrHQwS">
            Initialt föreslog finansmarknadsminister Per Bolund att rätten
            till avgiftsuttag – för anskaffningskostnader – skulle begränsas
            till fem år efter det att försäkringsavtalet ingicks men i propositionen
            föreslog man istället tio år. Sverigedemokraterna ansåg att fem
            år skulle vara en mer rimlig tidsbegränsning, som dessutom vore
            mer i enlighet med Konkurrensverkets egen rekommendation. Avslutningsvis
            såg vi heller ingen anledning till att den fria flytträtten skulle
            tidsbegränsas till att enbart gälla försäkringar tecknade efter
            1 juli 2007.
          </p>
          <p xml:id="i-Ns9QYgYhKCHWHSpHQ8zAaZ">
            Den 13 november 2019 riktade riksdagen ett tillkännagivande till
            regeringen med anledning av propositionen. Tillkännagivandet innebar
            att regeringen bör återkomma skyndsamt till riksdagen med ett
            lagförslag där:
          </p>
          <list xml:id="i-L5fB3rvG1k3cdpvWYeWfTp" style="ol">
            <item xml:id="i-56cijjopNJqG1oR74A2V95">
              Flyttavgifterna kraftigt begränsas.
            </item>
            <item xml:id="i-p3RrhNyjnySGqrWMR67Vr">
              Ett avgiftstak införs.
            </item>
            <item xml:id="i-JhXMFseZyinkwDxZ2hpMG2">
              Försäkringar tecknade före 1 juli 2007 omfattas.
            </item>
            <item xml:id="i-2QrKf67Fa7D1SpYnrDp1Wq">
              Ett fribelopp införs.
            </item>
          </list>
          <p xml:id="i-ABYgHPZwQdGW2LAvr39YMy">
            Med anledning av att regeringen uttalat sig om tillkännagivanden
            i termer av riksdagens ”viljeyttringar”, ställde Sverigedemokraterna
            en skriftlig fråga till finansmarknads­ministern om när lagstiftningsarbetet
            kommer initieras. Den 17 december 2019 svarade finansmarknadsministern
            att regeringen avser att återkomma med en proposition så snart
            som möjligt.
          </p>
          <p xml:id="i-B6SFJ53oBoZiQGJwVwYSd2">
            I skrivande stund i september 2020 väntar riksdagen fortfarande
            på att regeringen ska återkomma med ett lagförslag på punkten
            3 i enlighet med tillkännagivandet. Med anledning av pandemin
            är emellertid en fördröjning av arbetet godtagbar. Samtidigt förefaller
            det befogat att bevaka frågan extra noggrant, med hänsyn till
            regeringens tidigare positionsförflyttningar i ärendet och förhållningssättet
            till tillkännagivanden.
          </p>
          <head xml:id="i-PfzbktZTgUgAvUpZBLR7CD" type="h1">
            Synliggör likviditetsriskerna på företagsobligationsmarknaden
          </head>
          <p xml:id="i-QeY3RT2mc3eaxaXCpXGwib">
            Under året har vi fått se stora fall på världens börser i samband
            med covid-19-pandemin. Ungefär samtidigt som pandemin kulminerade
            i mars månad frös den svenska kredit­marknaden och företagsobligationsfonder
            tvingades tillfälligt att stänga för uttag. Orsaken stavades bristfällig
            likviditet: På grund av de kraftiga börsfallen försökte många
            avyttra sina innehav samtidigt, på en marknad som till stor del
            saknade köpare och därför inte kunde prissätta tillgångarna. Småsparare
            fick problem med att likvidera sina positioner och företagen kunde
            inte finansiera sig genom att emittera nya obliga­tioner. Riskerna
            på obligationsmarknaden hade underskattats och i förlängningen
            skulle en dåligt fungerande kreditmarknad även utgöra en risk
            för den finansiella stabiliteten eftersom företagen i högre grad
            blir beroende av bankfinansiering.
          </p>
          <p xml:id="i-68mfpy7TLrnsUTTK1Y2UHR">
            Ur ett internationellt perspektiv var den svenska situationen
            närmast unik, även om likviditetsriskerna varit kända sedan tidigare.
            Senast kreditmarknaden upplevde ut­bredda uttagsstopp var i samband
            med brexit (2016) och finanskrisen (2008). Interna­tionella valutafonden
            (IMF) har varnat för och påtalat dessa risker och sagt att man
            vill se reformer för en förbättrad likviditet på kreditmarknaden.
            Såväl Riksbanken som Finansinspektionen har adresserat problemet
            och Finansinspektionen har initierat en diskussion med branschorganisationer
            och myndigheter om en möjlig handlingsplan.
          </p>
          <head xml:id="i-JUo4QnDAMSA7XRoceszPpT" type="h2">
            Ökad transparens
          </head>
          <p xml:id="i-BtmMD32KzXhVtUPLpkqUvf">
            Grundproblemet på kreditmarknaden är att transparensen är begränsad
            eftersom handeln med företagsobligationer ofta sker utanför reglerade
            handelsplatser, så kallad OTC-handel (over the counter). Insynen
            är bristfällig och information om handelsvolymer och priser är
            svåråtkomlig. Vid en internationell utblick finns det dock exempel
            där man offentliggör uppgifter om volym, pris och part bara minuter
            efter att en transaktion genomförts. Med denna information kan
            man vidare sammanställa aggregerade data om obligationsomsättningen.
            I USA har man på så vis ökat insynen och underlättat för investerare
            att bedöma likviditeten i obligationsinnehaven, genom systemet
            Trace. Ett moderniserat system för ökad digital transparens likt
            det amerikanska bör införas även i Sverige.
          </p>
          <head xml:id="i-Rmbdr2iqyVVYsDHp68jeSp" type="h2">
            Förbättrad likviditet
          </head>
          <p xml:id="i-XcCAUi8rfTqvStbEW17kUD">
            En del av likviditetsrisken utgörs av portföljens underliggande
            tillgångar och hur enkelt dessa kan avyttras. Likviditetsrisken
            värderas emellertid inte i fondens riskklass­indikator och kan
            därför vid ett investeringsbeslut framstå som en trivialitet för
            småspararkollektivet. Den utgör icke desto mindre en risk som
            många inte kalkylerat med.
          </p>
          <p xml:id="i-8PS7wkfpMz3oNAfEdhriha">
            Regelverket för fonder bygger till största delen på EU:s UCITS-direktiv
            vars huvudsyfte är att skapa ett jämlikt regelverk i hela EU för
            att stärka konkurrensen och samtidigt säkra ett effektivt skydd
            för investerarna. Jämfört med de likviditetskrav som ställs på
            amerikanska fonder är dock kraven i UCITS-regelverket relativt
            svaga. Den amerikanska tillsynsmyndigheten för värdepappershandel
            (SEC) har ett likviditetskrav med ett tak (15 %) för hur stor
            andel av fondens innehav som får bestå av illikvida tillgångar.
            Den övre gränsen är till för att minska risken för ett uttagsstopp
            likt det vi såg på den svenska fondmarknaden i mitten av mars.
            En undersökning (MSCI 2019) visade att europeiska UCITS-fonder
            i flera fall överskred likviditetskravet som deras amerikanska
            motsvarigheter begränsas av.
          </p>
          <p xml:id="i-DkKmihYrBKYcTKTQKKA5ph">
            För det svenska småspararkollektivet är det här naturligtvis
            ett problem eftersom offentliga nyckeltal om illikvida tillgångar
            är svåra att hitta. Snarare finns exempel på fonder som marknadsförts
            som ett säkert och likvid placeringsalternativ men i realiteten
            ägt en hög andel high yield-obligationer. Därför bör likviditetsrisken
            i form av andelen illikvida tillgångar uttryckligen och öppet
            anges i exempelvis fondfaktablad. Vidare bör Sverige på EU-nivå
            verka för en översyn av UCITS-regelverket, med tyngdpunkt på frågeställningen
            om en utvärdering av ett tak för illikvida tillgångar.
          </p>
          <head xml:id="i-RQNXMm3sibqzBF8kWmCxCg" type="h1">
            Avskaffa det skärpta amorteringskravet
          </head>
          <p xml:id="i-J59FNo2bHdZ5X9uQxNNk1">
            Sverigedemokraterna vill se en långsiktigt hållbar bostadspolitik
            och en sund amorteringskultur med genomtänkta kreditrestriktioner.
            En målsättning för oss är att alla som vill ska kunna äga sitt
            hem. För att underlätta det vill vi se en tydlig och förutsägbar
            bostadspolitik som inte begränsar människors möjlighet till bostadsägande
            i onödan. En grundförutsättning för stabilitet är att långtgående
            förändringar av bostadsmarknadens funktionssätt och makrotillsynsåtgärder
            föregås av en noggrann analys.
          </p>
          <p xml:id="i-JLiQWgSHVgnQ8n28oyFQeQ">
            Den 1 mars 2018 infördes det andra amorteringskravet av Finansinspektionen.
            Det innebär att bolånetagare som tar nya lån som överstiger 4,5
            gånger bruttoårsinkomsten måste amortera 1 procentenhet extra
            per år – utöver amorteringstakten på 1–2 procent som första amorteringskravet
            föreskriver. Utöver det finns ett bolånetak som innebär att låntagare
            får låna maximalt 85 % av bostadens marknadsvärde och en ”kvar
            att leva på”-kalkyl som bankerna använder för att uppskatta hushållens
            betalningsförmåga. Kreditgivningen i Sverige var således tydligt
            reglerad och styrd redan innan det andra amorteringskravet infördes.
          </p>
          <p xml:id="i-UNswhNDs6mLXTkfaLgeV33">
            Finansinspektionen utövar tillsyn över kreditgivningen och stresstestar
            såväl banker som hushåll regelbundet i scenarier där man ökar
            arbetslösheten och höjer räntorna. Myndighetens återkommande slutsats
            i bolånerapporterna är att hushållen har en bra motståndskraft
            mot prisfall, räntehöjningar och inkomstbortfall (Den svenska
            bolåne­marknaden 2020). Detta är en trend som varit uppåtgående
            sedan 2013 – alltså innan amorteringskravens införande. De välkapitaliserade
            svenska bankerna står sig också väl i stresstesterna och bedöms
            kunna stå emot kreditförluster.
          </p>
          <p xml:id="i-Y7qNESWyK4nosvPsGxsMDW">
            Vidare är den fördelningspolitiska profilen av det andra amorteringskravet
            av intresse i sammanhanget, eftersom det drabbar unga vuxna och
            ensamstående i högre utsträckning än andra grupper. Hushåll med
            god betalningsförmåga men med ett lågt startkapital, exempelvis
            ett nyexaminerat par från universitetet, träffas av det andra
            amorteringskravet trots att de skulle klara bolånetaket och grundamorteringar.
            Många tvingas då istället ut på en osäker andrahandsmarknad, alternativt
            tacka nej till jobberbjudanden i storstadsregionerna. Ytterst
            innebär det att städer och regioner kommer lida stora samhällsekonomiska
            förluster när företag nu får allt svårare att rekrytera rätt kompentens
            och bostadsbyggandet bromsar in. Försvaret av det andra amorteringskravet
            vilar således på en svag grund.
          </p>
          <p xml:id="i-A9a6gHdt15Q3ftb6RQneGH">
            Som ett socialkonservativt parti är det viktigt att värna försiktighetsprincipen
            för Sverigedemokraterna och då i synnerhet inom ekonomisk politik.
            Av den anledningen vill vi utvärdera effekterna och måluppfyllelsen
            av det första amorteringskravet innan fler permanenta restriktioner
            kommer på plats. Sverigedemokraterna vill därför avskaffa det
            andra amorteringskravet tills det konstaterats vara utformat på
            ett ändamålsenligt sätt.
          </p>
          <head xml:id="i-689qxdrFkVGwnp2DNydxQv" type="h1">
            Förstärkt integritetsskydd vid kreditupplysning
          </head>
          <p xml:id="i-3or39Q2e4NPdvUYqKoPPgz">
            De allra flesta människor har ansökt eller kommer någon gång
            att ansöka om ett lånelöfte i syfte att finansiera ett bostadsköp.
            I samband med det tas kreditupplysningar på den som gör anspråk
            på lånet. Kreditupplysningar begärs av olika anledningar och innehåller
            olika mycket information beroende på vem som begär dem och varför.
            Generellt innehåller en kreditupplysning uppgifter om inkomster,
            lån, krediter, betalningsanmärkningar och tidigare kreditupplysningar.
          </p>
          <p xml:id="i-NbUzrQHFTwkDg1ydDU1dCU">
            Den sparade ansöknings- och kredithistoriken utgör en balansgång
            mellan en fungerande kreditmarknad med riskminimering å ena sidan
            och konsumentens möjlighet att sluta kreditavtal å andra sidan.
            Om man ansöker om lån hos flera banker, t.ex. i syfte att få ner
            räntan, så registreras lika många kreditupplysningar. Den presumtiva
            ford­ringsägaren kan tolka detta som att man planerar att ta flera
            olika lån oavsett om de kvitteras ut eller inte, vilket i sin
            tur sänker kreditvärdigheten hos den som ansöker om lånet. Systemet
            är naturligtvis legitimt i sig för att bankerna ska kunna göra
            välavvägda riskbedömningar. Det man dock kan ifrågasätta är hur
            länge omfrågeuppgifter ska lagras.
          </p>
          <p xml:id="i-KaUEqNzfUQLe7JnuaUgh7Y">
            Det är i synnerhet relevant vid bolåneansökningar och omförhandlingar
            av befintligt bolån, där konsumenter å ena sidan rekommenderas
            att söka lån hos olika banker, i syfte att få den lägsta räntan,
            men å andra sidan får försämrade kreditbetyg som ett resultat
            av att samtliga banker tar ut separata kreditupplysningar.
          </p>
          <p xml:id="i-AJe5zbW4r3n7ND9EcCYbZC">
            2010 ändrade den dåvarande alliansregeringen kreditupplysningslagen
            och sänkte gallringstiden från tre till ett år. Detta faktum ger
            stöd åt argumentet att flera nya omfrågeuppgifter belastar kreditvärdigheten
            mer än flera som är spridda över tid. Om det är ett riskbeteende
            lagstiftaren vill fånga upp med denna lag så är det utkvitterade
            låneansökningar med hög frekvens som man måste komma åt.
          </p>
          <p xml:id="i-8Y2JhEHKY79uY4p22hCCcu">
            Därför bör mer transparenta informationsflöden möjliggöras så
            kreditgivare ser hur många låneerbjudanden som individen accepterat
            och refuserat, vilket idag inte är möjligt inom en period på 1
            ½ månad. Situationen är problematisk och direkt konkur­renshämmande
            eftersom det drabbar bostadssökande som tvingas vänta i ett år
            för att anmärkningen om en kreditupplysning ska tas bort.
          </p>
          <p xml:id="i-AuHTWZNMEFoHsnRf6XWdZn">
            Det är dags att modernisera dagens regelverk så att det inte
            utesluter individer med en sund privatekonomisk ställning. Genom
            att konsumenterna får större flexibilitet att jämföra bankernas
            erbjudanden, utan att riskera sänkt kreditvärdighet, skulle också
            konkurrenssituationen förbättras.
          </p>
          <p xml:id="i-Mkyyt2koV8EHtGnDWgY6k2">
            Därför bör regeringen utreda huruvida omfrågeuppgifter enligt
            kreditupplysningslagen om privatpersoner ska gallras efter en
            kortare tidsperiod än tolv månader.
          </p>
          <head xml:id="i-3pg1EQCpY48WKrc5PtWf1U" type="h1">
            Reformera systemet med ränteskillnadsersättningen
          </head>
          <p xml:id="i-QKG2Z63xaEpmk3ifwCjQTd">
            Hushållens skulder har de senaste åren stigit snabbare än både
            bnp och inkomster och Sverige har nu en av de högsta privata skuldsättningarna
            per capita i Europa (Statistiska centralbyrån 2020). Den svenska
            skuldsättningen har uppmärksammats av interna­tionella aktörer
            som IMF och fått Finansinspektionen att vidta flera makrotillsyns­åtgärder
            för att stävja kredittillväxten. Eftersom skuldsättningen främst
            drivits av bostadspriserna har bolånetak och amorteringskrav införts.
          </p>
          <p xml:id="i-68vC4osrTJ7mTt2rMmk582">
            Bostadsköpen finansieras ofta via ett fast och rörligt bolån
            och återbetalas tillsammans med ränta efter en amorteringsplan.
            Vissa hushåll har dock möjligheten att förtidsinlösa lån och det
            måste ur samhällets synvinkel – mot bakgrund av skuld­sättningen
            – anses som positivt. Det kan handla om familjeskäl, förmånligare
            villkor hos en annan bank eller att hushållet helt enkelt fått
            en förändrad privatekonomisk situation som möjliggör en förtida
            återbetalning av lån. Oavsett anledning kan man enligt konsumentkreditlagen
            bli skyldig att betala en ränteskillnadsersättning till banken
            om lånet löses i förtid, på grund av bankens presumtiva ränteförlust.
            Förutsättningen som måste vara uppfylld för att konsumenten ska
            bli betalningsskyldig är att räntan vid inlösentillfället är lägre
            än avtalad ränta i det bundna lånet, dvs om räntorna har fallit
            sedan ingånget avtal. Man betalar alltså en riskpremie trots att
            bankens kreditrisk elimineras genom att lånet löses i förtid.
            Dessutom är reglerna asymmetriska: Om räntorna stigit och det
            är lönsamt för banken att ta emot ditt amorterade kapital för
            vidareutlåning mot en högre ränta kommer låntagaren inte att erhålla
            någon ersättning, samtidigt som man blir betalningsskyldig om
            räntorna fallit.
          </p>
          <p xml:id="i-KY2i3XCj6MYmLChXZ1gHyr">
            Inför bostadsköp är det därtill vanligt att hushållen ges rådet
            av banken att binda en del av lånet för att minska hushållets
            ränterisk, samtidigt som bankerna inte direkt marknadsför de komplexa
            och ofördelaktiga reglerna kring ränteskillnadsersättningen. Många,
            däribland unga förstagångsköpare, kan därför inte fatta ett välinformerat
            beslut eftersom man befinner sig i ett informationsunderläge då
            förpliktelserna mot banken – vid fast ränta – inte framgår på
            ett ändamålsenligt sätt.
          </p>
          <p xml:id="i-7oKgXJ5DL2J4HB593qJPwB">
            Denna problembild lade grunden till att riksdagen 2014 beslutade
            om ändrade regler i konsumentkreditlagen. I ett remissvar angående
            ändringen av regelverket till Finans­inspektionen framförde emellertid
            Finansbolagens Förening följande: ”Det är tveksamt om den föreslagna
            metoden leder till den transparens som krävs för att en konsument
            på ett enkelt, tillförlitligt och effektivt sätt ska kunna göra
            en beräkning eller kontrollera kreditgivarens beräkning av ränteskillnadsersättningen.”
            Samma principproblem med bristfällig transparens mot konsumenter
            har funnits på finansmarknadsområdet där man åstadkommit en lösning
            med det så kallade Normanbeloppet, som visar fondernas faktiska
            avgifter uttryckt i kronor. Det finns inga uppenbara skäl till
            att en liknande modell skulle vara omöjlig med ränteskillnadsersättningen
            vid tecknande av bolån.
          </p>
          <p xml:id="i-HFsZbzU3d2Wkedk2hEHZXN">
            Inte heller i andra länder verkar det omöjligt att upprätthålla
            konsumentskyddet på ett mer rimligt sätt. I USA och Kanada har
            exempelvis låntagaren rätt att amortera 20 procent av lånet per
            år, utan att betala ränteskillnadsersättning, vilket betyder att
            lånet kan återbetalas på fem år. I England och Australien ligger
            gränsen istället på 10 procent per år. I Tyskland behöver man
            inte betala ränteskillnadsersättning förutsatt att lånet återbetalas
            i samband med en bostadsförsäljning och att det gått minst tio
            år sedan lånet togs. Om dessa förutsättningar inte uppfylls begränsas
            dock ränteskillnadsersättningen till att enbart motsvara självkostnaden,
            dvs banken får inte göra ett vinstpålägg. I Frankrike finns en
            regel om att ränteskillnadsersättningen får motsvara högst 3 procent
            av det kvarvarande lånebeloppet. I Danmark har man krav på att
            låntagaren måste förvarna minst två månader innan vid förtida
            inlösen och i Norge begränsas ränte­skillnadsersättningen till
            högre belopp. Dessutom är reglerna symmetriska i Norge, vilket
            betyder att låntagaren har motsvarande rätt att få kompensation
            av banken – ifall räntan stigit. Slutsatsen är därför att Sverige
            avviker från den internationella standarden på såväl nordisk som
            europeisk och global nivå.
          </p>
          <p xml:id="i-AMAUzyaQdZMTtbQj8umoME">
            Ur ett samhällsekonomiskt perspektiv skapar ränteskillnadsersättningen
            idag en skev incitamentsstruktur, försämrad konkurrens och helt
            onödiga inlåsningseffekter. De som amorterar av sin skuld i förtid
            straffas genom en hög avgift och möter höga transak­tionskostnader
            om man vill byta bostad eller bank. Bostadsmarknadens funktionssätt
            försämras eftersom artificiella barriärer för rörligheten försvårar
            ett effektivt utnyttjande av bostadsbeståndet. Trögrörligheten
            brukar adresseras som ett av de största problemen idag på den
            svenska bostadsmarknaden, varför ränteskillnadsersättningen borde
            vara en lågt hängande frukt att plocka oavsett styrkan i effektens
            faktiska dignitet. Vidare finns det också tungt vägande bevekelsegrunder
            ur konkurrenshänseende eftersom transak­tionskostnader skapar
            inlåsningseffekter mellan aktörer och ökar risken för felpris­sättning.
            Slutligen utgör hinder för amortering risker – stora eller små
            – för den finansiella stabiliteten, särskilt i ett land med hög
            privat skuldsättning. En sund amorteringskultur borde därför uppmuntras
            av lagstiftaren och hinder för en sådan undanröjas.
          </p>
          <p xml:id="i-2U6iKX6swnhUMS5BeNEgEL">
            En i sammanhanget viktig aspekt att ta hänsyn till är att en
            inskränkning av ränteskillnadsersättningen, allt annat lika, kommer
            minska bankernas räntenetto och pressa marginalerna. I teorin
            blir det således ett nollsummespel där banken kompenserar sig
            själv genom en motsvarande räntehöjning och konsumenten får bära
            kostnaden i slutändan ändå. Det är dock en sanning med modifikation
            eftersom det förutsätter att de traditionella bankerna aktivt
            vill minska sin egen kundbas. Bolånemarginalerna är höga redan
            idag och en räntehöjning med hänvisning till ändrade regler om
            ränteskillnads­ersättningen skulle sannolikt inte tas emot positivt
            av vare sig allmänheten eller kunderna. Hos de traditionella bankerna
            accepterar kunderna redan i många fall en lägre inlåningsränta
            relativt vad man kan få hos nischbanker, varför en högre utlåningsränta
            skulle göra det svårare att behålla befintlig kundbas. Med en
            växande fintechsektor och flera nya utmanare på marknaden ligger
            det således i bankernas intresse att erbjuda marknadsmässiga villkor.
          </p>
          <head xml:id="i-DRbyXi7TC2Jw6Gan7Ypkca" type="h1">
            Utgångspunkter för en utredning
          </head>
          <head xml:id="i-5EdZZKcrkTayEQ9EF85WAZ" type="h2">
            Möjliggör ökad amorteringstakt
          </head>
          <p xml:id="i-8kzn3XLdV4hYfw53pp65yj">
            Likt andra länder bör det även i Sverige finnas möjlighet att
            öka amorteringstakten och amorteringsbeloppet, utan att behöva
            betala ränteskillnadsersättning.
          </p>
          <head xml:id="i-B5ShJBkVzwFvZqT1Ch2XNZ" type="h2">
            Ökad transparens
          </head>
          <p xml:id="i-6z1gMBhg5kXZveJSoeW4JQ">
            Avgift för ränteskillnadsersättning vid olika nivåer av låneskuld
            bör med tydlighet framgå i kronor och ören vid tecknande av bostadslån.
          </p>
          <head xml:id="i-3fZXTExYtsdBJY8ksbukKc" type="h2">
            Generell rätt till byte av säkerhet vid flytt
          </head>
          <p xml:id="i-BfWTyZEyJ26Uy1CTJvvaJ6">
            Inför en generell rättighet för låntagaren att byta säkerhet
            vid bostadsflytt, om den nya säkerhetens värde (bostaden) är i
            paritet med den gamla säkerheten som ställts som garanti för lånet.
          </p>
          <head xml:id="i-TpbdZEeb6gUupxNkRvAJPg" type="h2">
            Symmetrikrav
          </head>
          <p xml:id="i-VtrEGWH9edkDucKAAqfMGL">
            Låntagaren bör ha rätt till ersättning vid förtida återbetalning
            av lån om räntorna gått upp, på ett motsvarande sätt som banken
            har när räntorna gått ner. Premissen för denna åtgärd är att systemet
            som sådant för ränteskillnadsersättning finns kvar.
          </p>
        </div>
        <div xml:id="i-6KHNzFtCWArBb7oyxvr85q" type="signatureBlock">
          <list xml:id="i-2qmqTuiyYcRrk1vMEcPThQ">
            <item xml:id="i-Kiaa81ptiJeBayDN2FdWvV" type="signature">
              Oscar Sjöstedt (SD)
            </item>
            <item xml:id="i-GG9mtCumVUjcgdS5RBfptu" type="signature">
              Dennis Dioukarev (SD)
            </item>
            <item xml:id="i-S3vBnBqfWXhbuKEXgLt7ZR" type="signature">
              Charlotte Quensel (SD)
            </item>
            <item xml:id="i-WMFPC445LEAZs2k79fK71M" type="signature">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
