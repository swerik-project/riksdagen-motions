<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SfU-04272">
  <teiHeader>
    <fileDesc>
      <titleStmt>
        <title>med anledning av skr. 2021/22:29 Riksrevisionens rapport om att komma till Sverige som anhörig</title>
        <author corresp="i-MEQoHPb6qh2nYtPCAZQYv3">av Maria Malmer Stenergard m.fl. (M, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4272 av Maria Malmer Stenergard m.fl. (M, KD)</title>
          <idno type="rdwebb">H9024272</idno>
          <rs type="number">4272</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H9024272/text</ref>
          <ref type="dokument_url_html">http://data.riksdagen.se/dokument/H9024272</ref>
          <ref type="dokumentstatus_url_xml">http://data.riksdagen.se/dokumentstatus/H9024272</ref>
          <ref type="docx">http://data.riksdagen.se/fil/7B5FCADB-E73A-46E0-A4A1-5F3203B07727</ref>
          <ref type="pdf">http://data.riksdagen.se/fil/E3ECE96D-60FD-46F1-B31F-A96B8511B0DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-SUAEH6RCke4pVRKPPGZ14p</idno>
            <name>Mattias Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-KvKhrEa3hJDxAgEGxpLp41</idno>
            <name>Katarina Brännström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-DHyJnTqHxJuz92Y1rFf2i4</idno>
            <name>Arin Karapet</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-6ruCvq43bT8LMJiVTZpVMm</idno>
            <name>Ann-Sofie Alm</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bak6vyEABZoXYr3m3zbt2g" type="basedOn"/>
        <correspContext corresp="i-Bak6vyEABZoXYr3m3zbt2g">
          <ref>Skrivelse 2021/22:29</ref>
        </correspContext>
        <correspAction xml:id="i-ULX7SognT1koib9SxWUR6J" type="signed"/>
        <correspContext corresp="i-ULX7SognT1koib9SxWUR6J">
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-SUAEH6RCke4pVRKPPGZ14p"/>
          <note type="signatory" corresp="i-KvKhrEa3hJDxAgEGxpLp41"/>
          <note type="signatory" corresp="i-DHyJnTqHxJuz92Y1rFf2i4"/>
          <note type="signatory" corresp="i-6ruCvq43bT8LMJiVTZpVMm"/>
          <note type="signatory" corresp="i-9kL7gDrzsvgPervhw6VVyb"/>
        </correspContext>
        <correspAction xml:id="i-9ocvqasJsYy39V7MywdXBU" type="submitted">
          <date when="2021-11-04"/>
          <time when="14:51:28"/>
        </correspAction>
        <correspAction xml:id="i-VrA746tGXm8Uzci9ZUKNg4" type="reviewed">
          <date when="2021-11-08"/>
          <time when="15:40:03"/>
        </correspAction>
        <correspAction xml:id="i-XA9PeS2adidEeyC23xb9Ck" type="dismissed">
          <date when="2021-11-09"/>
        </correspAction>
        <correspAction xml:id="i-LHBaYr2VkgPxxupDZZ8Uqg" type="referred">
          <date when="2021-11-10"/>
        </correspAction>
        <correspAction xml:id="i-WyiYtzTr1sjwKYxU8LtdjD" type="assigned">
          <date when="2022-10-12"/>
          <time when="11:10:40"/>
        </correspAction>
        <correspContext corresp="i-WyiYtzTr1sjwKYxU8LtdjD">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-77cuBYAytgC7TQDUMyoP4C" type="behandlas_i"/>
        <correspContext corresp="i-77cuBYAytgC7TQDUMyoP4C">
          <ref type="uppgift">2021/22:SfU8</ref>
          <ref type="ref_dok_id">H901SfU8</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SfU8</ref>
          <ref type="ref_dok_titel">Riksrevisionens rapport om att komma till Sverige som anhörig</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-371as63eUgqi7MEQAeCUMM" type="motHeader">
        <div xml:id="i-7Z7qrc1tuDa7j9acgEr5JP" type="motTitle">
          Motion till riksdagen 2021/22:4272 av Maria Malmer Stenergard
          m.fl. (M, KD) med anledning av skr. 2021/22:29 Riksrevisionens
          rapport om att komma till Sverige som anhörig
        </div>
      </div>
      <div xml:id="i-cqi77zM6h4RoxWpC5vmZb" type="motBody">
        <div xml:id="i-EU7ezziQiiJ4ymbScGAhgw" type="motProposal" subtype="förslag">
          <head xml:id="i-KNzSHw7L2UGwowbvnQJFqM">
            Förslag till riksdagsbeslut
          </head>
          <list xml:id="i-q8FsEN4LAye8J7BAzEugc" style="ol">
            <item xml:id="i-dKxtgV4qCr3fpDguEV365">
              Riksdagen ställer sig bakom det som anförs i motionen om att
              arbetet med identitetsfrågor måste få större prioritet hos regering
              och myndigheter och tillkännager detta för regeringen.
            </item>
            <item xml:id="i-LdpEWd1ZxvQJdoViMM3Vi9">
              Riksdagen ställer sig bakom det som anförs i motionen om att
              svenska myndigheter ska göra sitt yttersta för att säkerställa
              identiteten på de människor som kommer till Sverige, och detta
              tillkännager riksdagen för regeringen.
            </item>
            <item xml:id="i-9ZKVp7EbULHSFgBXs1f4WX">
              Riksdagen ställer sig bakom det som anförs i motionen om att
              identitetsfrågor måste få ett större fokus vid Migrationsverkets
              prövning och tillkännager detta för regeringen.
            </item>
            <item xml:id="i-NUzCrwyjPrmVsUwxZ1cbXt">
              Riksdagen ställer sig bakom det som anförs i motionen om att
              den rättsliga kvaliteten i anknytningsärenden måste säkerställas
              och tillkännager detta för regeringen.
            </item>
            <item xml:id="i-XpBjUoi28mnzCLQtZieqR7">
              Riksdagen ställer sig bakom det som anförs i motionen om att
              regeringen bör utreda om ansvarsfördelningen och den organisatoriska
              strukturen när det gäller att klarlägga den sökandes identitet
              i anknytningsärenden är ändamålsenlig, och detta tillkännager
              riksdagen för regeringen.
            </item>
            <item xml:id="i-5dBRvJSR935SyhKXM5AoaH">
              Riksdagen ställer sig bakom det som anförs i motionen om att
              regeringen ska säkerställa att Migrationsverkets synpunkter tas
              in och beaktas i pågående utredning som syftar till att utvärdera
              möjligheterna till informationsutbyte mellan myndigheter, kommuner
              och arbetslöshetskassor, och detta tillkännager riksdagen för
              regeringen.
            </item>
            <item xml:id="i-XoJTjWFCNpXzcQvY8DfSFA">
              Riksdagen ställer sig bakom det som anförs i motionen om att
              regeringen skyndsamt ska lägga fram författningsförslag som syftar
              till enklare informationsinhämtning och informationsutbyte mellan
              myndigheter, och detta tillkännager riksdagen för regeringen.
            </item>
          </list>
        </div>
        <div xml:id="i-NX24d65dw7ZiurhDwpxCDP" type="motContent">
          <head xml:id="i-HTBh47C9stjUh6z69Ziiir" type="h1">
            Motivering
          </head>
          <p xml:id="i-X2xWSabfjpqUVE49W6AWZo">
            Identitetsfrågor är av stor betydelse. Begreppet klarlagd identitet
            är som påpekas i SOU 2020:54 En långsiktigt hållbar migrationspolitik
            ett uttryck för ett högt beviskrav, och detta krav motiveras enligt
            utredningen med ett intresse av ”att kontrollera invandringen
            till Sverige och övriga EU-länder. Kontrollen ska bidra till motverkandet
            av olaglig in­vandring och människohandel samt till förebyggande
            av alla typer av hot mot medlems­staternas inre säkerhet, allmänna
            ordning, folkhälsa och internationella förbindelser”.
          </p>
          <p xml:id="i-JbsnZidqzmfR1xMQ1uKSaD">
            Mot denna bakgrund är Riksrevisionens rapport Att komma till
            Sverige som anhörig – rättssäkerheten i anknytningsärenden om
            de uppenbara bristerna kring säkerställandet av identitet mycket
            allvarlig. I regeringens skrivelse uppvisas en anmärkningsvärt
            passiv inställning. Det framstår som att regeringen väljer att
            blunda för bristerna och de konse­kvenser de får.
          </p>
          <p xml:id="i-5Q78uL1geguP3QzEtNMBPo">
            Regeringen måste ta krafttag och ge identitetsfrågorna den prioritet
            de kräver. Svenska myndigheter ska göra sitt yttersta för att
            säkerställa identiteten på de människor som kommer till Sverige.
            Regeringen behöver genom styrning och resurstilldelning säker­ställa
            att identitetsfrågor får ett större fokus vid Migrationsverkets
            prövning än vad som är fallet i dag. Det behöver bli rätt från
            början. Staten måste kunna fastställa vilka som lever i Sverige.
            Så är i dag inte fallet. Bristerna i kontrollen över vilka som
            vistas i Sverige får allvarliga konsekvenser för både enskilda
            individer och samhället i stort. Det öppnar upp för skenäktenskap
            och människohandel och att barn utnyttjas och far illa, och skapar
            en grogrund för organiserad brottslighet och bidragsfusk. Att
            vi inte vet vilka som befinner sig i landet undergräver ytterst
            tilltron till den reglerade invandring­en och innebär ett hot
            mot rikets säkerhet.
          </p>
          <head xml:id="i-FcZPiBJRf9DkwihHFw99kc" type="h2">
            Den rättsliga kvaliteten i handläggningen av anknytningsärenden
          </head>
          <p xml:id="i-WV3KiHmMe87HYmDBW5V72Z">
            I skrivelsen instämmer regeringen i att det är viktigt att Migrationsverket
            säkerställer att den rättsliga kvaliteten i handläggningen av
            anknytningsärenden är hög, särskilt när det gäller klarläggande
            av den sökandes identitet. Samtidigt går regeringen i försvar
            genom att påpeka att det inte finns några allmängiltiga indikatorer
            för att mäta rättslig kvalitet och att regeringen i sin bedömning
            av den rättsliga kvaliteten i anknytningsärenden tittat på ändringsfrekvensen
            i domstol, där den varit låg.
          </p>
          <p xml:id="i-9v2vKbdpnyW2ubx44sReNL">
            Här är det dock på sin plats att påminna om att de ärenden som
            överklagas till dom­stol är ärenden där ansökan om uppehållstillstånd
            avslagits. Det säger exempelvis inget om den rättsliga kvaliteten
            i ärenden där uppehållstillstånd beviljats av Migrationsverk­et.
            Det är inte heller nödvändigtvis en indikation på kvaliteten i
            identitetsbedömningarna, där bristerna enligt Riksrevisionen är
            särskilt allvarliga. An­ledningen till det är att omständigheterna
            kan vara sådana att det redan innan tillräcklig utredning om anknytningen
            gjorts står klart att anknytningspersonen inte uppfyller kra­ven
            på ordnad försörjning och boende. I sådana fall anser Migrationsverket
            att ärendet är klart för beslut och ansökan avslås som huvudregel
            på den grunden, se Migrations­verket, Rättsligt ställningstagande
            – Beviskravet i anknytningsärenden (RS/030/2021) s. 12. Frågan
            om ordnad försörjning eller boende kommer följaktligen att vara
            den fråga som en domstol huvudsakligen har att ta ställning till
            – inte om en tillståndsgrundande anknytning föreligger eller om
            sökanden, som huvudregel, styrkt sin identitet.
          </p>
          <p xml:id="i-LtxUoQhRZSSgi9K35uqi4n">
            Regeringen tar upp utfallet av Migrationsverkets egna kvalitetsuppföljningar
            till stöd för varför regeringen inte delar Riksrevisionens bedömning
            att den rättsliga kvaliteten i anknytningsärenden inte är säkerställd.
            Samma argument går att vända på. Är det inte särskilt allvarligt
            när den ansvariga myndighetens egna utredningar inte ens indikerar
            att det finns så allvarliga brister som Riksrevisionens rapport
            visar på? Riksrevisionen är också tydlig med att det är oklart
            hur Migrationsverket kommer fram till att den rättsliga kvaliteten
            i handläggningen är hög och enligt Riksrevisionens bedömning framstår
            det som om den samlade bedömningen vilar på godtycklig grund (se
            s. 49 f. i RiR 2021:9).
          </p>
          <p xml:id="i-93asmmKzyWVAM676MSDPVs">
            Regeringens inställning att den inte delar Riksrevisionens bedömning
            att den rätts­liga kvaliteteten i handläggningen av anknytningsärenden
            inte är säkerställd är enligt Moderaterna och Kristdemokraterna
            särskilt oroande. Det visar att regeringen väljer att blunda för
            den kritik som framförs i stället för att konstruktivt ta den
            till sig. Det är en anmärkningsvärd passivitet som riskerar att
            leda till att människor far illa, att tilltron till den reglerade
            invandringen naggas i kanten och att Sveriges säkerhet sätts på
            spel.
          </p>
          <p xml:id="i-7XdXR5X4osH2KVbf4WzSXH">
            Mot denna bakgrund delar Moderaterna och Kristdemokraterna Riksrevisionens
            bedöm­ning att den rättsliga kvaliteten i anknytningsärenden inte
            är säkerställd. Detta måste framgent säkerställas.
          </p>
          <head xml:id="i-WrhpxnL2BTD4GSXCj2nrNn" type="h2">
            Klarläggande av den sökandes identitet
          </head>
          <p xml:id="i-YLV9yMaSAvjxHgfifDtLzV">
            Moderaterna och Kristdemokraterna välkomnar att regeringen instämmer
            i Riksrevi­sionens rekommendation att säkerställa att Migrationsverket
            vidtar nödvändiga utveck­lingsinsatser för att förbättra arbetet
            med att klarlägga den sökandes identitet. Även här väljer dock
            regeringen att frånsäga sig sitt ansvar genom att inte dela Riksrevisionens
            bild av att regeringens resurstilldelning kan ha varit för låg.
            Till stöd för sin argumenta­tion pekar regeringen bl.a. på vissa
            anslag. Det handlar dock om anslag som Riksrevi­sionen beaktat
            när slutsatserna dragits (se s. 57 f.).
          </p>
          <p xml:id="i-JZFGQ38oSK6SoohQiEnVKR">
            Samtidigt kan konstateras att Migrationsverket exempelvis fick
            mindre tilldelning än vad Migrationsverket beräknade att verksamheten
            vid utlandsmyndigheterna skulle kosta. Det var på grund av coronapandemin
            som kostnaderna höll sig inom den av regeringen tilldelade anslagsnivån.
            Riksrevisionen har även i rapporten Att ställa om i en föränderlig
            omvärld – neddragningarna hos Migrationsverket 2017–2020 (RiR
            2021:24) konstaterat att regeringen har överskattat Migrationsverkets
            förmåga att öka produktiviteten under omställningen, och att produktivitetsökningen
            uteblivit delvis på grund av just de besparingar som motiverats
            utifrån förväntningar om framtida effek­tiviseringar.
          </p>
          <p xml:id="i-Q1vwuYcmo6FZUxQpopnBBD">
            Migrationsverket har att säkerställa en effektiv resursanvändning
            och resurstilldel­ningen har att anpassas när förutsättningarna
            förändras. Likaså kan myndigheten, så som regeringen påpekar,
            nyttja låneramen och ansöka om projektmedel från Asyl‑, migrations-
            och integrationsfonden (AMIF) i större utsträckning. Moderaterna
            och Kristdemokraterna anser dock att det vore på sin plats med
            reflektion och självrannsa­kan från regeringens sida i fråga om
            hur resurstilldelningen och regeringens styrning av Migrationsverket
            har del i de brister som Riksrevisionen påtalar. Vi menar att
            det är ansvarslöst att regeringen, efter Riksrevisionens rapport
            och med beaktande av en histo­riskt tilltagen budget, inte säkerställer
            en tillräcklig allokering till Migrationsverkets identitetsarbete.
          </p>
          <head xml:id="i-91EAuGp3EYbG4RjNTf6oTo" type="h2">
            Ansvarsfördelning och organisationsstruktur
          </head>
          <p xml:id="i-JqZaSBqF9GbhjPcRAYFd7x">
            Även när det kommer till ansvarsfördelning och organisationsstruktur
            skjuter regeringen över ansvaret på Migrationsverket. Regeringen
            menar att det formella ansvaret är tydligt och reglerat varför
            det snarare åligger Migrationsverket att se över och förtydliga
            sina interna rutiner än att regeringen ska utreda frågan.
          </p>
          <p xml:id="i-TekaEnFEBnKUuBLxuF26GQ">
            Moderaterna och Kristdemokraterna anser att Migrationsverket
            har en viktig roll i arbetet med att få till stånd en fungerande
            ansvarsfördelning och organisationsstruktur. Samtidigt talar Riksrevisionens
            granskning för att Migrationsverket så här långt inte mäktat med
            uppgiften. Som nämnts ovan finns även oklarheter kring hur Migrations­verket
            kommer till slutsatsen att den rättsliga kvaliteten i handläggningen
            är hög. Båda dessa omständigheter indikerar viss bristande förmåga
            och självinsikt. Moderaterna och Kristdemokraterna ser därmed
            en stor risk med att regeringen lägger över ansvaret för bristerna
            och åtgärderna på Migrationsverket.
          </p>
          <p xml:id="i-WEadcAuaR9wN74MZeBvcrB">
            Sammantaget instämmer Moderaterna och Kristdemokraterna i Riksrevisionens
            rekommendation att regeringen bör utreda om ansvarsfördelningen
            och den organisa­toriska strukturen är ändamålsenlig när det gäller
            att klarlägga den sökandes identitet i anknytningsärenden.
          </p>
          <head xml:id="i-AiaFM9jpoYyW3eDwAafyZo" type="h2">
            Informationsinhämtning
          </head>
          <p xml:id="i-74pVHRAbtdDBukQxFKqxNu">
            Riksrevisionen rekommenderar regeringen att ge Migrationsverket
            i uppdrag att i sam­verkan med berörda myndigheter utreda hur
            Migrationsverket enklare ska kunna ta del av nödvändiga uppgifter
            i handläggningen av anknytningsärenden. Regeringen bedömer dock
            att Migrationsverkets aktuella behov av information om inkomstkällor
            när det gäller anhöriginvandring bör kunna behandlas inom ramen
            för Bokstavsutredningen för att utvärdera möjligheterna till informationsutbyte
            mellan myndigheter, kommuner och arbetslöshetskassor (Fi2021/02442).
            Moderaterna och Kristdemokraterna anser att det är viktigt att
            regeringen säkerställt att Migrationsverkets synpunkter tas in
            och beaktas i denna utredning.
          </p>
          <p xml:id="i-3bpNSDFP84xF76p7EfRU1s">
            Moderaterna och Kristdemokraterna anser emellertid att regeringen
            även på denna punkt undviker sitt ansvar. Riksrevisionens rekommendation
            om enklare informations­utbyte mellan myndigheter är inte ny.
            Berörda myndigheter har eftersökt enklare infor­mationsutbyte
            under en längre tid. Under statsminister Löfven har också ett
            flertal ut­redningar presenterats med förslag om ökat informationsutbyte
            med anledning av detta. Ansvariga ministrar har emellertid underlåtit
            att agera på dem och inga författningsför­slag av betydelse vad
            gäller informationsutbyte har lagts fram till riksdagen. Frågan
            om informationsutbyte har i stället begravts i ytterligare utredningar.
            Moderaterna och Kristdemokraterna anser därför att regeringen
            skyndsamt ska lägga fram författnings­förslag som syftar till
            enklare informationsinhämtning och informationsutbyte mellan myndigheter.
          </p>
        </div>
        <div xml:id="i-9JgujMwFPeTmWYz1WK41Qy" type="signatureBlock">
          <list xml:id="i-4VUSyxc4sQcZu93c6Ex283">
            <item xml:id="i-QCCiGWHy6UA9HPjkdVrzmT" type="signature">
              Maria Malmer Stenergard (M)
            </item>
            <item xml:id="i-PfKLqf2mUZ8n945pwdZfjN" type="signature">
              Mattias Karlsson i Luleå (M)
            </item>
            <item xml:id="i-GhQv55b33tTE86ipKamqfU" type="signature">
              Katarina Brännström (M)
            </item>
            <item xml:id="i-XaQJzCwoHjrWqrpLhhiiby" type="signature">
              Arin Karapet (M)
            </item>
            <item xml:id="i-KDJwddwb1MEhzGqM9BfLdW" type="signature">
              Ann-Sofie Alm (M)
            </item>
            <item xml:id="i-P1KaLE64hnN5idzgpJnpAN" type="signature">
              Hans Eklind (KD)
            </item>
          </list>
        </div>
      </div>
    </body>
  </text>
</TEI>
