<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-SoU-02924">
  <teiHeader>
    <fileDesc>
      <titleStmt>
        <title>En trygg diabetesvård – i hela Sverige</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2924 av Camilla Waltersson Grönvall m.fl. (M)</title>
          <idno type="rdwebb">H7022924</idno>
          <rs type="number">2924</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H7022924/text</ref>
          <ref type="dokument_url_html">http://data.riksdagen.se/dokument/H7022924</ref>
          <ref type="dokumentstatus_url_xml">http://data.riksdagen.se/dokumentstatus/H7022924</ref>
          <ref type="docx">http://data.riksdagen.se/fil/94383764-963E-41D0-BE8D-1949FE1D9604</ref>
          <ref type="pdf">http://data.riksdagen.se/fil/EEF24D86-A4B6-4789-8E80-CA1E9336BA1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DEWozHBhiJL6nC9NcGzFTd" type="signed"/>
        <correspContext corresp="i-DEWozHBhiJL6nC9NcGzFTd">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-RNLiVMpCYiPgzxr2ERSxMt"/>
        </correspContext>
        <correspAction type="submitted" xml:id="i-SacQgFviHYMuf3MosALHkN">
          <date when="2019-10-03"/>
          <time when="13:09:36"/>
        </correspAction>
        <correspAction type="reviewed" xml:id="i-5QAzG4xCTRbXvY6f3pMEoW">
          <date when="2019-10-03"/>
          <time when="15:23:47"/>
        </correspAction>
        <correspAction type="referred" xml:id="i-RUq1U1yv3ZrjP6jigq7cCe">
          <date when="2019-10-11"/>
        </correspAction>
        <correspAction type="assigned" xml:id="i-Abn1GavYRGwRkzVcifbsmU">
          <date when="2020-07-15"/>
          <time when="16:31:59"/>
        </correspAction>
        <correspContext corresp="i-Abn1GavYRGwRkzVcifbsmU">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-2hhz4R5aubu4JsunbfFiTk"/>
        <correspContext corresp="i-2hhz4R5aubu4JsunbfFiTk">
          <ref type="uppgift">2019/20:SoU11</ref>
          <ref type="ref_dok_id">H701SoU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU11</ref>
          <ref type="ref_dok_titel">Hälso- och sjukvårdens organisation m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-FTiWFAenbnNWvi7vx2boXh"/>
        <correspContext corresp="i-FTiWFAenbnNWvi7vx2boXh">
          <ref type="uppgift">2019/20:SoU12</ref>
          <ref type="ref_dok_id">H701SoU12</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">SoU12</ref>
          <ref type="ref_dok_titel">Kompetensförsörjning och prioriteringar inom hälso- och sjukvården m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:2924 av Camilla Waltersson Grönvall m.fl. (M) En trygg diabetesvård – i hela Sverige</div>
      </div>
      <div type="motBody">
        <div type="motProposal" subtype="förslag">
          <head xml:id="i-MjeCafR613pDDvHDKWMxLp">
            Förslag till riksdagsbeslut
          </head>
          <list style="ol">
            <item xml:id="i-McFXWi4C9igu6Cqj1KMCdA">
              Riksdagen ställer sig bakom det som anförs i motionen om att
              förbättra efterlevnaden av de nationella riktlinjerna för diabetesvård
              och tillkännager detta för regeringen.
            </item>
            <item xml:id="i-7jw4j27q93BYQ1fNpcnaTg">
              Riksdagen ställer sig bakom det som anförs i motionen om att
              stärka det psykosociala stödet till personer med diabetes och
              tillkännager detta för regeringen.
            </item>
            <item xml:id="i-YEXzKE2smAHscmDfWf7N27">
              Riksdagen ställer sig bakom det som anförs i motionen om att
              inrätta en nationell funktion för stöd och rådgivning dygnet runt
              till diabetiker och tillkännager detta för regeringen.
            </item>
            <item xml:id="i-9Xmn3ovFwzBmMZdjFihTSD">
              Riksdagen ställer sig bakom det som anförs i motionen om insatser
              för tidigare upptäckt av typ 2-diabetes och tillkännager detta
              för regeringen.
            </item>
            <item xml:id="i-UrahCrRJCfaUFQtQwvCwEV">
              Riksdagen ställer sig bakom det som anförs i motionen om att
              ta fram en nationell handlingsplan för att stärka diabetesvården
              och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5xd5UMXhfHvBRS98n7XUEB">
            Motivering
          </head>
          <p xml:id="i-HkLXdK4DFKevmiM4GAcgs1">
            Varje enskild människa är den viktigaste utgångspunkten och perspektivet
            för Moderaternas politik och vårt samhällsengagemang. Våra värderingar
            formas av vår syn på människan. Vi vill se till hela människan.
            Våra förslag tar utgångspunkt i att de allra flesta människor
            vill ta ansvar för och forma sina egna liv.
          </p>
          <p xml:id="i-fWoS487JPknWLt2NmV2WK">
            Vi vet att varje människa har stora förmågor och möjlighet att
            kunna utveckla dessa exempelvis med rätt utbildning och yrkeserfarenhet.
            Ofta växer och utvecklas männi­skor som mest när de dels möter
            nya utmaningar, dels prövas när de ställs inför svåra livssituationer.
            Då behöver man inte sällan hjälp och stöd av anhöriga, vänner
            och det omgivande samhället.
          </p>
          <p xml:id="i-NosnaaSucfdaH2ktFzvBUf">
            Vi anser att vården av diabetes ska vara av hög kvalitet, tillgänglig
            och jämlik för alla patienter. Den ska ges i rätt tid. Den ska
            därtill arbeta förebyggande och hälso­främjande. Den ska alldeles
            självklart vara solidariskt finansierad.
          </p>
          <p xml:id="i-FxjB6ws5d6eKQ9XGcvTjjy">
            Diabetes är inte en sjukdom, utan flera, men med det gemensamma
            att sjukdomen leder till ett förhöjt blodsocker. Diabetes, framförallt
            typ 2-diabetes, är en folksjukdom som drabbar allt fler svenskar.
            För att effektivt motverka denna utveckling och mildra konsekvenserna
            av diabetes krävs såväl förebyggande åtgärder som vård och behandling
            av god kvalitet.
          </p>
          <p xml:id="i-8D5KBGLhAUTZSvoyQFQ4iW">
            Det åvilar varje människa och familj ett stort eget ansvar att
            försöka tänka på vad man äter, dricker och i övrigt gör för att
            hjälpa sin kropp att må och fungera så väl som möjligt. Självbestämmande
            är centralt. Det stärker exempelvis folkhälsan om man som individ
            har inflytande över sin arbetstid och arbetsmiljö.
          </p>
          <p xml:id="i-NTooiJM6KX7t2fGZ8R1RXh">
            Viktigt är också vad samhället kan, bör och ska göra respektive
            inte ska göra. Regering och riksdag ska vara försiktig med att
            peka finger åt människor och fördöma olika levnadssätt. Det riskerar
            att leda fel. Förbud och förmaningar gör sällan att människor
            börjar leva sundare. Det offentliga, genom inte minst hälso- och
            sjukvården, kan dock spela en viktig och positiv roll genom att
            uppmuntra, stödja och underlätta för individer och familjer att
            leva sunt. I vår motion Ett hälsosammare och hållbart Sverige
            presenterar vi en lång rad förslag för hur det hälsofrämjande
            och sjukdomsförebyggande arbetet kan utvecklas och intensifieras.
          </p>
          <p xml:id="i-EJF2Pdp8c5GLCEjMS1yToy">
            Vad samhället därtill behöver göra är att stödja ytterligare
            forskning, utveckling och introduktion av nya mediciner och medicintekniska
            hjälpmedel samt skapa bättre förutsättningar för vården att patientsäkert
            och effektivt hjälpa alla som drabbats av diabetes samt prioritera
            förebyggande hälsofrämjande insatser.
          </p>
          <head type="h1" xml:id="i-LgUaHrCLpj6HTa5XjHczzE">
            Diabetes – en snabbt växande utmaning
          </head>
          <p xml:id="i-3vkw214czUszCKEF44Myum">
            Diabetes är en av Sveriges mest vanligt förekommande folksjukdomar.
            Exakt hur många som har diabetes är emellertid inte fastställt
            utan det finns ett stort mörkertal då många lever med oupptäckt
            typ 2-diabetes. Forskningen uppskattar att någonstans mellan 4
            och 5,5 procent av befolkningen är drabbade av diabetes.
          </p>
          <p xml:id="i-86Ngf7X3J3twmK6V3HxG41">
            Diabetesförbundet uppger att ungefär 500 000 människor i Sverige
            har diabetes och i det nationella diabetesregistret är drygt 450
            000 personer med någon form av diabetes registrerade. Registret
            är frivilligt och beräknas ha en täckningsgrad på omkring 95 procent.
            Merparten av diabetikerna har typ 2-diabetes. Cirka 50 000 av
            den halvmiljon svenskar som har diabetes är typ 1-diabetiker.
          </p>
          <p xml:id="i-TBDudeoNxwceiCfWQMELBx">
            De totala kostnaderna för sjukdomarna diabetes i Sverige är höga
            och stigande. År 2006 beräknades kostnaderna uppgå till ungefär
            9 miljarder kronor varje år. Detta rör då främst kostnader som
            kan kopplas till sjukdomarnas komplikationer som kan medföra bland
            annat sjukskrivningar, produktionsbortfall och naturligtvis långvarig
            hälso- och sjukvård och ytterst om för tidig död.
          </p>
          <p xml:id="i-Fj1NY2vD51dTQQdpSAHVY">
            Globalt är det omkring 425 miljoner vuxna som har diabetes och
            antalet har ökat mycket snabbt. Bara sedan 1980-talet har antalet
            ökat med omkring 400 procent och enligt Internationella diabetesfederationen,
            IDF, beräknas 629 miljoner människor ha diabetes år 2045. En ökning
            med nära 50 procent.
          </p>
          <p xml:id="i-9UvV2BmFo7E3m4C6sgoDSb">
            En studie från Harvard universitet spår en ännu snabbare ökning
            och beräknar att över 700 miljoner människor kommer att ha diabetes
            redan inom 10 år. Företrädesvis är det typ 2-diabetes som ökar,
            vilket starkt hänger samman med förändrade levnadsvanor. Typ 2-diabetes
            beskrivs ofta som en välfärdssjukdom. Detta eftersom dålig kost,
            övervikt, inaktivitet och stress är riskfaktorer för att insjukna
            i typ 2-diabetes.
          </p>
          <p xml:id="i-6tzfPCcRoHTVgxcsWBMkJd">
            Den kraftiga ökningen av diabetes både i Sverige och globalt
            går alltså hand i hand med bland annat de ökade problemen med
            övervikt och fetma som i sin tur beror på förändrade kostvanor
            och minskad fysisk aktivitet. Därför är det förebyggande och hälsofrämjande
            arbetet fundamentalt viktigt och något som vi moderater vill stärka
            och prioritera högre.
          </p>
          <p xml:id="i-Et6qqyWRbAMLa8ThtqMqM6">
            Typ 1-diabetes är delvis en ärftlig sjukdom. I övrigt är orsakerna
            till denna form av diabetes okända även om det finns forskning
            som pekar på att ärftliga anlag i kombination med någon ytter
            miljöfaktor utlöser sjukdomen. Näst efter Finland är Sverige det
            land där högst andel av befolkningen insjuknar i typ 1-diabetes.
            Här behövs mer forskning för att förklara varför liksom för att
            hitta orsakerna till den ökade förekomsten av inte bara typ 2-
            utan också typ 1-diabetes.
          </p>
          <p xml:id="i-EY3RpqrEfszrGHTi4NdXuU">
            Att ha någon form av diabetes innebär förhöjd risk för en lång
            rad följdsjukdomar som i värsta fall kan orsaka en för tidig död,
            exempelvis genom hjärt-kärlsjukdomar. Typ 1-diabetes är en autoimmun
            sjukdom som innebär att kroppens eget immunförsvar angriper och
            till slut slår ut de insulinproducerande cellerna i bukspottskörteln.
            Det leder till total insulinbrist vilket betyder att insulin måste
            tillföras via insulinpenna eller insulinpump. Brist på insulin
            ger förhöjt blodsocker.
          </p>
          <p xml:id="i-952yp4HXpTigu8Wxg7J4nm">
            Vid diabetes typ 2 producerar kroppen fortfarande insulin men
            inte i tillräcklig mängd vilket ofta beror på en nedsatt insulinkänslighet.
            Gemensamt för alla människor som får diabetes är förhöjda blodsockernivåer,
            vilket kräver behandling. För typ 1-diabetiker behövs alltid insulinbehandling.
            Det kan typ 2-diabetiker också ofta behöva men för många personer
            med typ 2-diabetes räcker det med bara medicinering för ökad insulinkänslighet
            och eller livsstilsförändringar.
          </p>
          <p xml:id="i-54kWchmfz9sfuKqiXfxTB2">
            Diabetes är starkt kopplat till ökad risk för hjärt-kärlsjukdom.
            Människor som drabbas av diabetes löper två till tre gånger högre
            risk att avlida i hjärt-kärlsjukdom än övriga befolkningen. Riskökningen
            är särskilt tydlig hos yngre personer.
          </p>
          <p xml:id="i-Dn7HXGkN3BVkTYgtZxU6Mp">
            Sveriges diabetesvård är i europeisk toppnivå. Därtill utgör
            det nationella diabetesregistret ett väsentligt redskap för att
            stärka kunskaperna om hur behandling och riskfaktorer vid diabetes
            ser ut i Sverige. Registret utgör en bra grund för att hälso-
            och sjukvården tillsammans med forskningen ska kunna systematiskt
            identifiera och utveckla förbättringar av kvaliteten i vården.
          </p>
          <p xml:id="i-Wxtqv7L2LfdgGQSj8b6ygr">
            I ett internationellt perspektiv är det oroande att så många
            patienter med diabetes råkar ut för feldiagnostisering. Organisationen
            The Type One Diabetes Network visar i en sammanställd enkät att
            en tredjedel av alla patienter med diabetes typ1 först fått fel
            diagnos. Av dem som fått en felaktig diagnos var två av tre tvungna
            att gå till läkare minst tre gånger innan rätt diagnos ställdes.
          </p>
          <p xml:id="i-TN7Z3uQKMw1PsU7zUrCjP1">
            Därtill är ett mycket viktigt redskap i arbetet med att fortsatt
            utveckla kvaliteten i diabetesvården de nationella riktlinjerna.
            Liksom öppna jämförelser av resultat, väntetider och samlad kvalitet.
            De nationella riktlinjerna utgör stöd vid fördelning av resurser,
            underlag vid beslut om organisation och behandling. De nationella
            riktlinjerna behövs bland annat då det finns behov av vägledning
            gällande exempelvis skillnader i praxis mellan olika landsting
            och regioner. Därtill i samband med ett etiskt dilemma som riskfyllda
            behandlingar eller vid en åtgärd som är dyr eller har tveksam
            verkan eller som är starkt kostnadsdrivande utan påvisbar effektivitet.
          </p>
          <p xml:id="i-5Ng4h1M4Ac4hEMemHujF5u">
            En ny studie i New England Journal of Medicine visar att patienter
            med diabetes typ 2 och som har en hög risk för hjärt- och kärlsjukdom
            fick en minskad risk om de behandlades med läkemedlet liraglutid.
            Detta läkemedel hämmar effekten av tarmhormonet GLP-1. Denna studie
            och andra studier visar på vikten av mer forskning som kan påverka
            framtida behandlingsriktlinjer inom diabetesvården.
          </p>
          <p xml:id="i-PYqM2BZFUzazvXCyCcetYs">
            En sammanställning visar bland annat att mellan tre till fyra
            procent av befolkning står för hälften av de samlade kostnaderna
            för hälso- och sjukvården. Därtill att åtta av tio satsade kronor
            på vården riktas till personer med kroniska sjukdomar. En sådan
            kronisk sjukdom är diabetes. Om vi underlåter att förebygga och
            behandla diabetes i dag kommer det att kosta ännu mer i framtiden
            där vården av patienter med diabetes bara kommer att öka.
          </p>
          <head type="h2" xml:id="i-KDv2Xb2mg9MPpg2TAaBJPN">
            Förbättra efterlevnaden av de nationella riktlinjerna
          </head>
          <p xml:id="i-JjvpNh4sX8rbkXdZ7BUsUy">
            Överlag håller svensk diabetesvård mycket hög kvalitet och uppvisar
            goda och allt bättre resultat. Samtidigt finns det också stora
            problem och brister i diabetesvården samt inte minst omotiverat
            stora skillnader i vården såväl mellan som inom regioner. Ett
            centralt redskap för att utveckla vården och göra den mer jämlik
            över landet är Social­styrelsens nationella riktlinjer. Under
            2018 genomförde Socialstyrelsen en andra översyn av de nationella
            riktlinjerna för diabetesvård vilket bland annat ledde fram till
            nya och uppdaterade rekommendationer om medicintekniska produkter
            för kontinuerlig glukosmätning och insulintillförsel. Det var
            välkommet.
          </p>
          <p xml:id="i-Di9smfb1j9v4Lhp2QEXYwq">
            Den medicintekniska utvecklingen rörande diabetes går förnärvarande
            mycket snabbt och tillgången till nya medicintekniska hjälpmedel,
            så som avancerade insulinpumpar och system för kontinuerlig glukosmätning,
            skiljer sig kraftigt åt mellan Sveriges 21 regioner. Med uppdaterade
            riktlinjer på detta område kan tillgången till medicintekniska
            produkter inom diabetesvården förhoppningsvis bli mer jämlik över
            landet.
          </p>
          <p xml:id="i-DiW2wkhDWYrZu9CqpysJKL">
            Ett betydande problem inom diabetesvården är dock en bristande
            efterlevnad av de nationella riktlinjerna. Bristande efterlevnad
            leder till en sämre och mer ojämlik vård. Den bristande efterlevnaden
            rör dessvärre många av rekommendationerna som ingår i de nationella
            riktlinjerna för diabetes men undersökning av fötter och tillgången
            till patientutbildning är två exempel där efterlevnaden tycks
            vara särskilt dålig.
          </p>
          <p xml:id="i-PNgHZ5rQXiWZVm1hVzrPPi">
            Enligt de nationella riktlinjerna bör vården erbjuda gruppbaserade
            utbildnings­program till personer med såväl typ 1- som typ 2-diabetes
            men enligt en undersökning gjord av Netdoktor, i samarbete med
            Storstockholms Diabetesförening (SSDF) och Diabetesorganisationen
            i Sverige (DIOS), har åtta av tio patienter inte erbjudits patientutbildning.
            Samma undersökning visar att endast omkring 50 procent har genomgått
            en grundlig fotundersökning det senaste året. Detta trots att
            de nationella riktlinjerna är tydliga med att rutinmässig undersökning
            av fötter bör göras då det en enkel, biverkningsfri åtgärd med
            sannolikt låg kostnad.
          </p>
          <p xml:id="i-AMy4WZFXgNok7YwSVjbrEu">
            De stora regionala skillnaderna i vården är ett generellt problem
            för svensk hälso- och sjukvård men vad det var inte minst för
            diabetesvården. Regeringen bör därför ta initiativ till att kartlägga
            orsakerna till de stora regionala skillnaderna inom diabetesvården
            samt vidta åtgärder för att förbättra efterlevnaden av de nationella
            riktlinjerna. En möjlig åtgärd för att driva på för en bättre
            efterlevnad av de nationella riktlinjerna liksom för diabetesvårdens
            utveckling i stort vore inrättandet av en särskild nationell samordnare
            för diabetesvården.
          </p>
          <head type="h2" xml:id="i-FXMK947ahwUBQhrZHympMT">
            Stärk det psykosociala stödet
          </head>
          <p xml:id="i-2jidzF9y8BYSqZytHaDSs7">
            I en webbundersökning gjord av Cegedim 2014, på uppdrag av Diabetesförbundets
            Ung Diabetes, bland unga vuxna (18–30 år) med diabetes svarade
            nära hälften av respon­denterna att den största negativa inverkan
            på livet pga. diabetes är att alltid vara tvungen att tänka på
            sjukdomen. Av undersökningens respondenter tänkte fyra av tio
            på sin diabetes minst en till tre gånger per timme.
          </p>
          <p xml:id="i-49Hvne2L29yWazqWLXoCZn">
            De omkring 50 000 svenskar som har typ 1-diabetes lever med en
            allvarlig och livslång sjukdom som kräver ständigt engagemang.
            För att blodsockret hos en diabetiker ska hållas på en bra nivå
            kräver det av den enskilde diabetikern kontinuerlig planering,
            uppföljning och reglering dygnet runt årets alla dagar. Givet
            detta är det inte konstigt att många med diabetes, och då kanske
            särskilt personer med typ 1-diabetes som är en autoimmun sjukdom
            som oftast debuterar i ung ålder och som vare sig kan förebyggas
            eller botas, upplever livet med diabetes som mentalt krävande.
          </p>
          <p xml:id="i-9Zdm5a7hnbKM5bzjKSvcPf">
            En patientenkät från 2017 som IBM gjorde på uppdrag av Diabetesförbundet
            visade att många har ett behov av psykosocialt stöd som inte har
            tillgodosetts. Totalt uppgav 27 procent av patienterna i undersökningen
            att de hade ett behov av psykosocialt stöd som inte har tillgodosetts.
            Bland patienter i åldern 18–35 var motsvarade siffra hela 39 procent.
            Detta indikerar tydligt att diabetesvården idag brister rejält
            när det gäller psykosocialt stöd. Många patienter känner sig hjälpta
            av att komma i kontakt med andra i motsvarande situation. Det
            understryker vikten av att Socialstyrelsens rekommen­dation om
            patientutbildning i grupp efterlevs.
          </p>
          <p xml:id="i-MGYG3JWVo3xirWKExDdXxK">
            Hur behovet av psykosocialt stöd hos diabetiker i allmänhet och
            särskilt yngre personer kan tillgodoses behöver analyseras. Regeringen
            bör uppdra åt Socialstyrelsen att göra detta liksom att utreda
            om och i så fall hur de nationella riktlinjerna för diabetesvård
            kan kompletteras med rekommendationer om psykosocialt stöd. Arbetet
            med att stärka det psykosociala stödet måste självfallet också
            syfta till att förbättra stödet till föräldrar som har barn med
            diabetes.
          </p>
          <p xml:id="i-CY9oDGiwvFbcHWTGNxpQie">
            Föräldrar till barn med diabetes axlar ett mycket stort ansvar
            för vården av sina barn. Det tär, särskilt på mammor enligt avhandlingen
            Burnout in parents of chronically ill children från Örebro Universitet.
            Den avhandlingen visade att mammor till barn med diabetes löper
            en kraftigt förhöjd risk för utbrändhet. Hela 44 procent av mammorna
            till barn med diabetes som studerades var utbrända. Det är en
            alarmerade hög siffra som understryker vikten av ett stärkt stöd
            till föräldrar till barn med diabetes. Diabetesvården ger redan
            idag mycket stöd till föräldrar vars barn har diabetes men det
            är uppenbart att stödet behöver utvecklas.
          </p>
          <head type="h2" xml:id="i-SqYL2Wsn2aMuHyJWb61fii">
            Tillgång till stöd och rådgivning 24/7 för diabetiker
          </head>
          <p xml:id="i-FEUF6g7DAggpQ2r1a9n8om">
            Typ 1-diabetes är som sagt en obotlig sjukdom som alltid är närvarande
            i den drabbades liv, inte bara de timmar och dagar som landets
            diabetesmottagningar har öppet och kan erbjuda stöd och rådgivning.
            Hälso- och sjukvården behöver därför förbättra sin tillgänglighet
            så att diabetiker, särskilt barn och unga, kan få stöd och rådgivning
            i ökad utsträckning, helst när än de så behöver.
          </p>
          <p xml:id="i-L4qC142JCzjwABjEZv5anH">
            Det är givetvis varken praktiskt möjligt eller ekonomiskt försvarbart
            att varje region erbjuder tillgång till stöd och rådgivning från
            personal med specialkunskaper, så som diabetessjuksköterskor,
            dygnet runt årets alla dagar men möjligheten att inrätta en nationell
            funktion bör prövas. Rent praktiskt skulle det kunna lösas genom
            att det via 1177 alltid finns en diabetessjuksköterska tillgänglig.
            Det hade varit en resurseffektiv lösning då en diabetessjuksköterska
            givetvis hade kunnat ta samtal från fler än bara från diabetiker.
          </p>
          <p xml:id="i-Ah7oGdPLisRc2oo471HeVq">
            Regeringen bör i samarbete med Sveriges Kommuner och Landsting
            (SKL) utreda hur en nationell stöd- och rådgivningsfunktion kan
            utformas och finansieras i syfte att ge Sveriges diabetiker och
            då unga personer med typ 1-diabetes i synnerhet tillgång till
            stöd och rådgivning dygnet runt, året runt. Funktionen bör kunna
            nås både per telefon och digitalt. Inrättandet av nationell stöd-
            och rådgivningsfunktion hade varit en potentiellt viktig åtgärd
            för att förbättra stödet till diabetiker och minska oron hos denna
            patientgrupp.
          </p>
          <head type="h2" xml:id="i-9n8nWwcFB82GjEmKVPMcVN">
            Insatser för tidigare upptäckt
          </head>
          <p xml:id="i-D5qfafPRH7KqYn95fNuXM9">
            Typ 2-diabetes kan i stor utsträckning förebyggas genom hälsosamma
            levnadsvanor i form av framförallt bra kost och fysisk aktivitet.
            Därför är det viktigt att hälso- och sjukvården erbjuder stöd
            och andra insatser till personer med risk att utveckla typ 2-diabetes.
          </p>
          <p xml:id="i-N1DUAdWcPFLnghxBaZFc3f">
            För att förebygga framtida komplikationer hos personer med typ2-diabetes
            är tidig upptäckt viktig. Idag kan dock så många som var tredje
            person med typ 2-diabetes vara odiagnostiserad och därmed utan
            adekvat behandling. Att sjukdomen inte upptäcks eller upptäcks
            sent beror på att symtomen ofta är diffusa. Och när sjukdomen
            väl upptäcks är det ofta av en slump. I tidigare refererad patientundersökning
            gjord av Netdoktor uppgav över 65 procent att deras typ 2-diabetes
            hade upptäckts av en slump.
          </p>
          <p xml:id="i-Uu3DSAH8Ssxcfo9punH8Js">
            De nationella riktlinjerna säger att riktad screening för diabetes
            bör göras av patienter med ökad risk att insjukna i sjukdomen.
            Följsamheten mot de nationella riktlinjerna för diabetesvård är
            dock som tidigare nämnt dålig och trots att screening av riskindivider
            kan göras genom ett enkelt kapillärt blodprov är det många mottagningar
            inom landets primärvård som inte gör detta. Därför upptäcks ofta
            typ 2-diabetes av en slump och onödigt sent.
          </p>
          <p xml:id="i-XpYVV7sA8ifTF2d35PBbHo">
            Att regeringen, så som vi föreslår, vidtar åtgärder för att förbättra
            efterlevnaden av de nationella riktlinjerna är därför viktigt
            för att primärvården ska bli bättre på att i praktiken genomföra
            screening av riskindivider. Regeringen bör också överväga att
            ge uppdrag till Socialstyrelsen att utreda om och i så fall hur
            riktlinjerna för screening skulle kunna skärpas och förtydligas.
          </p>
          <head type="h2" xml:id="i-9uUUF8vMR7o1pMdYx4qeAL">
            Förbättra diabetesvården – en nationell handlingsplan
          </head>
          <p xml:id="i-4VaCDfZf7KphwZuGgobPSa">
            Moderaterna föreslår att en nationell handlingsplan ska tas fram
            för att stärka diabetes­vården. Svensk diabetesvård håller generellt
            sätt mycket god kvalitet. Men alltjämt finns stora brister samt
            oacceptabelt stora regionala skillnader. Med ovan förslagna åtgärder
            och genom genomförandet av en bred nationell handlingsplan vill
            vi moderater skapa en diabetesvård i världsklass för Sveriges
            diabetiker, och det oavsett var i landet man bor. En nationell
            handlingsplan ska tas fram för att både förebygga typ 2-diabetes
            och förbättra diabetesvården. I en sådan plan kan med fördel ovan
            presenterade förslag ingå.
          </p>
          <p xml:id="i-7AiZQ8SNrXBvKvhT3G4mWa">
            Ett centralt syfte med den nationella planen är att minska skillnaderna
            mellan olika regioner vad avser diabetesvården såväl vid medicinkliniker
            som i primärvården. Därtill att förbättra kontinuitet och tillgänglighet
            inom diabetesvården. Kontinuitet är en framgångsfaktor inom diabetesvården
            och stärker den upplevda kvaliteten och tryggheten för patienterna.
          </p>
          <p xml:id="i-RSVxnjEngiF4pCrVV1331j">
            Sverige ska sträva efter och pröva möjligheterna, genom såväl
            proaktiva som stödjande förslag, att öka andelen personer med
            diabetes som är fysiskt aktiva. Därutöver sträva efter och pröva
            möjligheterna att minska andelen rökare bland personer med diabetes.
            Folkhälsomyndigheten kan exempelvis ges i uppdrag att se över
            detta. Viktigt är som ovan nämnt också att hälso- och sjukvården,
            särskilt primärvården, blir bättre på att tidigt upptäcka diabetes.
          </p>
          <p xml:id="i-J3wmahDKQ3NEinuRvbUYrX">
            Den nationella handlingsplanen för en stärkt diabetesvård bör
            innehålla både förebyggande strategier och strategier för att
            utveckla vården vad avser bland annat jämlikhet, tillgång till
            moderna medicinsktekniska produkter samt inte minst också psykosocialt
            stöd till såväl personer med diabetes som deras anhöriga.
          </p>
          <p xml:id="i-N1dETo9NudY17wnwWfgQvX">
            Moderater vill att regeringen ger i uppdrag att kartlägga den
            psykosociala hälsan hos, och det psykosociala stödet till, diabetiker
            med särskilt fokus på barn och unga och deras familjer. Vi vill
            som tidigare beskrivit också ge Socialstyrelsen i uppdrag att
            analysera hur behovet av psykosocialt stöd hos diabetiker i allmänhet
            och särskilt yngre personer kan tillgodoses.
          </p>
          <p xml:id="i-JovaUnTpSCx4SVohrhe6Pt">
            Moderaterna vill också att det kontinuerligt följs upp i vilken
            utsträckning barn och unga med diabetes får det stöd och den hjälp
            som de behöver i skola och barnomsorg. Detta är ett område präglat
            av mycket stora skillnader mellan olika kommuner och ibland även
            inom kommuner. Det kan därför finnas behov av exempelvis skärpta
            riktlinjer liksom bättre uppföljning för att minska skillnaderna.
            Tillgången till hjälp och stöd skall inte avgöras i ett postkodlotteri.
          </p>
          <p xml:id="i-Lmvrobe8HEG3BDEJLracwP">
            En viktig konkret åtgärd som bör prövas för att åstadkomma delar
            av ovanstående är att erbjuda fler patientutbildningar i egenvård
            inom primärvården för patienter med diabetes. Först och främst
            måste utbildningar erbjudas i linje med Socialstyrelsens nationella
            riktlinjer. I handlingsplanen bör även ingå insatser för att öka
            andelen personer med diabetes som har en god tandhälsa.
          </p>
          <p xml:id="i-LD6dpPEKvJ261HV6UJpZRG">
            Det nationella diabetesregistret ger goda kunskaper om hur behandling
            av diabetes ser ut i olika delar av landet. Därtill är det viktigt
            för att kunna identifiera riskfaktorer i syfte att kunna motverka
            en ytterligare ökning av antalet människor som drabbas av diabetes.
            Vi föreslår att arbetet med och uppföljningen av nationella riktlinjer
            för diabetesvård stärks och utvecklas. Detta ska vara ett särskilt
            fokus i den nationella handlingsplanen.
          </p>
          <p xml:id="i-dLrpVUHzpgtYBtDp6k2KZ">
            Moderaterna föreslår att regeringen ger Myndigheten för vård-
            och omsorgsanalys i uppdrag att särskilt analysera och ge förslag
            på hur ny teknik, distans- och telemedicin, den mobila nära vården
            och särskilda boenden kan utveckla en bättre diabetesvård. Det
            är viktigt att kunna ta tillvara på digitaliseringens möjligheter
            för patienter med diabetes och sträva efter att kunna erbjuda
            online lösningar som överblickar patienters glukos­värden och
            insulindoser.
          </p>
          <p xml:id="i-97sgCC3PXLvcYJsu2WuZtr">
            Moderaterna föreslår, att det som alliansregeringen pekade ut
            riktningen mot, att koncentrera viss diabetesvård och forskning
            eftersträvas. Ett sådant uppdrag bör ges inom ramen för den nationella
            handlingsplanen. Forskningens utmaningar gällande diabetes är
            många och omfattande. Det handlar bland annat om att bättre förstå
            sambanden mellan å ena sidan diabetes och å andra sidan hjärt-kärlsjukdom
            liksom andra följdsjukdomar. Vidare handlar det om bättre diagnostik,
            utveckling av mer avancerade medicintekniska produkter samt om
            den grundläggande frågan om orsakerna till diabetes. Det är även
            av central betydelse att tillsyn och uppföljning av diabetesvården
            prioriteras. De brister som finns inom diabetesvården bör i alla
            fall delvis kunna åtgärdas metodiskt med hjälp av bland annat
            strukturerad tillsyn och uppföljning.
          </p>
        </div>
        <div type="motSignatures">
          <list>
            <item xml:id="i-4zWcTsU8j4z29qgFZaXKe8">
              Camilla Waltersson Grönvall (M)
            </item>
            <item xml:id="i-H74uZjsq7gYy2DuU9hahCq">
              Ulrika Heindorff (M)
            </item>
            <item xml:id="i-YQwVKC5vjwjFXRjUYbvHZd">
              Ulrika Jörgensen (M)
            </item>
            <item xml:id="i-HjVUasgKqudnsYLbQaWRo">
              John Weinerhall (M)
            </item>
            <item xml:id="i-7eRytYXac36k8u8V1VzVZJ">
              Noria Manouchi (M)
            </item>
            <item xml:id="i-MkDtbBs4RgeUh9E4s3Sj8j">
              Marie-Louise Hänel Sandström (M)
            </item>
            <item xml:id="i-Kf8UjmsszvKK9NvUuim93v">
              Lars-Arne Staxäng (M)
            </item>
          </list>
        </div>
      </div>
    </body>
  </text>
</TEI>
