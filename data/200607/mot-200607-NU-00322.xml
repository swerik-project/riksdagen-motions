<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00322">
  <teiHeader>
    <fileDesc>
      <titleStmt>
        <title>Statligt stöd till tillväxt och utveckling i Jämtlands län</title>
        <author corresp="i-LdbVtbdPx3MQxR6GEgCqax">av Berit Andnor m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Statligt stöd till tillväxt och utveckling i Jämtlands län</title>
          <idno type="rdwebb">GU02N322</idno>
          <rs type="number">N322</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N322/text</ref>
          <ref type="dokument_url_html">http://data.riksdagen.se/dokument/GU02N322</ref>
          <ref type="dokumentstatus_url_xml">http://data.riksdagen.se/dokumentstatus/GU02N322</ref>
          <ref type="doc">http://data.riksdagen.se/fil/8B2409E5-4257-42AD-AB41-2F0B3AD0830B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8gcKLg8FFeh9DR71R7zcMv</idno>
            <name>Gunnar Sandberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6tpiVCmgkdvtGcV8rRYWmC" type="signed"/>
        <correspContext corresp="i-6tpiVCmgkdvtGcV8rRYWmC">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-8gcKLg8FFeh9DR71R7zcMv"/>
          <note type="signatory" corresp="i-6gEtTPavyMJxxUX6JZn9LW"/>
        </correspContext>
        <correspAction xml:id="i-RudcCFryfgYVvZAmPC9nwy" type="referral">
          <date when="2006-11-07"/>
        </correspAction>
        <correspAction xml:id="i-NPQqnyEGe9zrwJKwT2AcS4" type="dismissal">
          <date when="2006-11-07"/>
        </correspAction>
        <correspAction xml:id="i-RfZvkytkYdwVuwuRPxtSx6" type="numbering">
          <date when="2006-11-02"/>
        </correspAction>
        <correspAction xml:id="i-LyGJCAoV7UC3Fn6HgMmCmo" type="submission">
          <date when="2006-10-31"/>
        </correspAction>
        <correspAction xml:id="i-T84rTwKm1GM4GcH3Pk15hV" type="transfer">
          <date when="2006-10-31"/>
        </correspAction>
        <correspAction xml:id="i-XaFdhWa7FFHvrKXj3sTVpq" type="assigned"/>
        <correspContext corresp="i-XaFdhWa7FFHvrKXj3sTVpq">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-5qHwxSWLrEczG9Gnwbnz5a">
            Förslag till riksdagsbeslut
          </head>
          <p xml:id="i-FysDgkn3xWSwCwsaBsJAVe">
            Riksdagen tillkännager för regeringen som sin mening vad i motionen
            anförs om behovet av statligt stöd till tillväxt och utveckling
            i Jämtlands län.
          </p>
        </div>
        <div type="motContent">
          <head xml:id="i-Uyu8VcLhB5nff3rkFmASG8" type="h1">
            Statligt stöd till tillväxt och utveckling i Jämtlands län
          </head>
          <head xml:id="i-LKfoygZwt1THaqmsDSKFHz" type="h1">
            Motivering
          </head>
          <p xml:id="i-8syn8QnDskuQqH8qspGyq9">
            Idag finns det en optimistisk framtidstro bland invånare, organisationer
            och företag i Jämtlands län. Här finns en fantastisk natur och
            miljö som efterfrågas och uppskattas alltmer. Livsmiljön i länet
            i form av arbete, utbildning, skola, kultur, omsorg och fritid
            är mycket god. Det finns ett nytt dynamiskt universitet som samverkar
            med regionen. Inget län har procentuellt sett lika många småföretagare
            som vårt. Vi ligger i topp när det gäller kvinnligt företagande.
            Framför allt finns människor med en stark entreprenörsanda och
            vilja till samarbete.
          </p>
          <p xml:id="i-AuN1zturHH7rSxLQcEdE1Z">
            Det finns utmaningar som inte kan mötas med passivitet, utan
            som måste mötas med aktiv politik, där nationell politik ska samspela
            med den lokala och regionala politiken. Vi kan konstatera att
            förutsättningarna för detta nu förändrats i och med den borgerliga
            regeringen. Det systemskifte som förestår kommer att i grunden
            förändra möjligheterna till en positiv utveckling i länet.
          </p>
          <p xml:id="i-JoinC5RUq2jjjVk56LqHxx">
            Jämtlands län är helt beroende av en nationell solidaritetspolitik.
            Den kom­munala skatteutjämningen, trygga och generösa trygghetsförsäkringar,
            stöd till småföretag, satsningar på utbildning på alla nivåer
            men framför allt Mittuniversitetet, en aktiv arbetsmarknadspolitik
            och utbyggd infrastruktur är alla exempel på detta.
          </p>
          <p xml:id="i-TM3RQoFq4U2wdfvKBUXTSn">
            Den stora utmaningen för länet är att vända den negativa befolkningsutvecklingen
            och ge en god service åt den allt äldre befolkningen. Det finns
            behov av generationsväxling både inom vård och omsorg och bland
            företagsledare. Dessutom måste utbildningsnivån höjas. Jämtlands
            län är glest befolkat, och stora avstånd inom länet och till andra
            delar av Sverige innebär extra stora kostnader för offentlig och
            annan service liksom för näringslivets transporter.
          </p>
          <p xml:id="i-UfM41cjWffbbzNEAZMTFoi">
            För att fler unga män och kvinnor i barnafödande ålder ska stanna
            i Jämtlands län och nya flytta in i länet, behövs det fler nya
            arbetstillfällen och en breddad arbetsmarknad. Till detta krävs
            det stöd till länets näringsliv, både för nyetablering och för
            de etablerade företagen med kompetensutveckling och olika former
            av företagsstöd. Därutöver behövs det en aktiv regionalpolitik,
            satsning på forskning och högre utbildning samt goda kommunikationer.
          </p>
          <p xml:id="i-EWftzE1sqY4i7ARdTgTMKK">
            Många företag i glesbygden har stora problem med kapitalförsörjning.
            För dem är de regionala kreditgarantiföreningarna och de speciella
            låneformerna via exempelvis Almi, Norrlandsfonden och riskkapitalfonder
            med EU-finansiering särskilt viktiga.
          </p>
          <p xml:id="i-RkCN5XpfZant5oZY1h3Z1e">
            Det finns goda förutsättningar att skapa nya arbetstillfällen
            inom de traditionella näringarna jord- och skogsbruk. De är viktiga
            när oljeberoendet ska ersättas med biobränsle och andra förnybara
            energikällor. Småskalig, ekologisk livsmedelsproduktion är ett
            annat exempel på hur jordbruket i länet kan utvecklas.
          </p>
          <p xml:id="i-56h8P93FVL5wEt55t1WQHT">
            Besöksnäringen i Jämtlands län kan växa betydligt mer, inte bara
            genom att locka fler turister till länet. Ökad export av hantverksprodukter,
            inte minst från de samiska näringarna, är ett annat sätt att ta
            vara på och utveckla befolkningens kulturarv. Idag genomförs många
            nationella och internationella vintersporttävlingar och andra
            arrangemang i Jämtlands län. Ett fortsatt stöd och utveckling
            av ett nationellt vintersportcentrum är en naturlig del i detta
            sammanhang.
          </p>
          <p xml:id="i-SF6PoTF8L4sjQs9xPvvnWH">
            Utlokalisering och decentralisering av statlig verksamhet är
            ett annat sätt att bredda arbetsmarknaden i landets glest bebyggda
            områden. För Jämtlands län handlar det i första hand om att besluten
            om statliga ersättningsjobb efter nedläggning av regementet i
            Östersund fullföljs.
          </p>
          <p xml:id="i-FJXLsF2ZRZw38np5ur7jG4">
            Mittuniversitetet har en stor betydelse för Jämtlands läns utveckling.
            På flera strategiskt viktiga områden för länet som idrott, hälsa,
            fordons- och miljöteknik och rehabilitering är sambandet mellan
            företagsutveckling samt forskning och högre utbildning starkt.
            Samarbete mellan universitetet, näringslivet och den offentliga
            verksamheten måste stärkas för att skapa bättre förutsättningar
            för tillväxt.
          </p>
          <p xml:id="i-4HEhXrgSqHYreRJ1CLEMj5">
            Bra kommunikationer inom Jämtlands län och till viktiga orter
            i omvärlden är en grundförutsättning för att företag i Jämtlands
            län ska kunna konkurrera med övriga Sverige och Europa. Framför
            allt gäller detta för turismen. Vägarna i länet har under de senaste
            åren förbättrats, och stora satsningar har gjorts för att tjälsäkra
            grusvägarna. Detta arbeta måste fortsätta så att vägarna ska vara
            farbara året runt. Hela E 14 genom Jämtland måste få Europavägstandard.
          </p>
          <p xml:id="i-5jEkL6JTzG123wsnHNUUBo">
            Järnvägen har upprustats så att trafik med snabbtåg till Stockholm
            snart kan bli verklighet. Det kräver dock fortsatta investeringar
            så att snabbtågsanpassningen genomförs fullt ut. Restiden till
            Sundsvall har förkortats, men även här är fortsatta investeringar
            i banan nödvändiga. Likaså är det viktigt med en upprustning av
            fordonen. Tågtrafiken till Norge måste utvecklas för att öka antalet
            norska besökare i Jämtland, men också för att underlätta transporterna
            till Atlantkusten. Inlandsbanan behöver statligt stöd för underhåll
            och upprustning för att kunna öka såväl person- som godstrafiken.
            Tågtrafiken i hela norra Sverige behöver över huvud taget samordnas
            bättre och ett godstransportstråk från Ryssland över Finland,
            Sverige och Norge skapas.
          </p>
          <p xml:id="i-AEXBXjyWePYAmAZeXsdEdY">
            Utvecklingen av Östersunds och Svegs flygplatser har förbättrat
            förutsättningarna för flygtrafiken. Det är viktigt att flyget
            på sträckan Kiruna/Gälli­vareUmeåÖstersund finns kvar. Staten
            ska ta ansvar för flyglinjerna mellan de kommunala flygplatserna
            i inlandet och Arlanda.
          </p>
          <p xml:id="i-UBkidykSrPdjhPgBcFwVXz">
            I glesbygden är företagande och utbildning, som sker på distans,
            viktigt. Det förutsätter snabb och säker tele- och datakommunikation.
            Därför måste den pågående bredbandsutbyggnaden fullföljas liksom
            utbyggnaden av tredje generationens mobilnät fullt ut.
          </p>
          <p xml:id="i-8TiHET9obH5tXXzo2EQ7xw">
            Som vi skrev inledningsvis, är detta insatser som kräver en aktiv
            statlig politik för tillväxt och utveckling i Jämtlands län. Det
            krävs gemensamma strategier och väl utvecklat samarbete mellan
            lokal, regional och nationell nivå.
          </p>
        </div>
        <div type="motSignatures">
          <list>
            <item xml:id="i-56ojnZcvWJQGDUfta2qAy3" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-HtXEnbYsbvynQW9gkHThuF" who="i-8gcKLg8FFeh9DR71R7zcMv">
              Gunnar Sandberg (s)
            </item>
            <item xml:id="i-84f42y9r2xeYZLNz4Bv4ME" who="i-6gEtTPavyMJxxUX6JZn9LW">
              Marie Nordén (s)
            </item>
          </list>
        </div>
      </div>
    </body>
  </text>
</TEI>
