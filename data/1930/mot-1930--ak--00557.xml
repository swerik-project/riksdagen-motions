<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__557/mot_1930__ak__557-001.pdf"/>
      <div type="motHeader" xml:id="i-6kgzj7VTq8VrXDkwnbuLj2">
        <div type="motTitle" xml:id="i-Fsx54NLGxSV2qJWeox8USb"/>
        <div type="motSubmissionInfo" xml:id="i-5bM5DE2QmiJYR3vc3VaykZ"/>
      </div>
      <div type="motBody" xml:id="i-BgTT9ghgDhoKbbUvg5ebuY">
        <div xml:id="i-YAbPivzwfeTeatWPncbRV2">
          <p xml:id="i-7XgPrcsfqBYbpwfLHaa7H1">
            Motioner i Andra kommaren, Nr 557. 3
          </p>
          <p xml:id="i-Njja4M9t7oj5SrqeaAYRXC">
            Nr 557.
          </p>
          <p xml:id="i-LSxvFA4ERvci6sJ8f5jBbW">
            Av herr Lithander, i anledning av Kungl. Maj:ts proposition,
            nr 275, angående bildande av en fond hos Aktiebolaget Jordbrukarbanken,
            avsedd att möjliggöra avveckling av vissa krediter åt Svenska
            lantmännens riksförbund och därtill anslutna föreningar.
          </p>
          <p xml:id="i-NFsf6UKDDiA7EvqK3HjDcQ">
            Med anledning av Kungl. Maj:ts proposition nr 275 till riksdagen
            angående bildandet av en fond hos A.-B. Jordbrukarbanken, avseende
            att möjliggöra avvecklingen av vissa krediter åt Svenska Lantmännens
            Riksförbund och därmed anslutna föreningar anhåller jag att få
            giva uttryck åt den upp- fattningen, att det vore en ur alla synpunkter
            önskvärdare lösning, om den tanke fullföljdes, som regeringen
            förra året var inne på, nämligen att av- veckla Jordbrukarbanken.
            Jag ber att få erinra om, att redan vid Jordbrukarbankens tillkomst
            ut- talades från olika håll starka betänkligheter emot vad som
            då blev riksdagens beslut. För min del tillät jag mig enligt andra
            kammarens protokoll nr 22 år 1923 att påpeka, att statsutskottet
            efter en anmärkningsvärt kort prövning föreslagit riksdagen att
            använda 15 miljoner kronor till tecknande av aktier i ett för
            övertagande av Svenska Lantmännens bankrörelse bildat aktiebolag,
            därvid framhållande, att »den gåva som regeringen här kommer med
            till lantbruket, är helt säkert till för att förverkliga en gammal
            socialdemokratisk programpunkt, nämligen åstadkommande av en statens
            affärsdrivande bank&gt;. Vidare påvisade jag, »att det är inte bara
            dessa 15 miljoner kronor, som komma att tagas av skattemedel,
            utan har riksdagen och regeringen en gång tagit denna bank under
            armarna, så kan man sedan inte längre draga sig tillbaka. Saken
            är då redan prejudicerad och måste ha sin gång. Det finns också
            måhända även andra företag, som befinna sig i samma läge och vilka
            regeringen har samma anledning att taga hand om. Vi veta faktiskt
            inte, vad vi ge oss in på för ett sluttande plan». Vidare tillät
            jag mig »alldeles bestämt varna andra kammaren och riks- dagen
            för att gå fram på den väg som här ifrågasättes. Vi få icke handskas
            med skattemedlen som här sker. Vi må kalla dessa medel för lånemedel
            eller vad som helst, det kan icke förnekas, att om riksdagen skall
            satsa pengar i en bank som är på fall, det icke kan bliva fråga
            om lånemedel. De kunna kallas lånemedel, men dessa lånemedel måste
            täckas med skattemedel». Utvecklingen har visat, att dessa farhågor
            blivit besannade. I det svar, som dåvarande chefen för finansdepartementet,
            herr statsrådet
          </p>
          <pb facs="riksdagen-motions-pdf/data/1930/mot_1930__ak__557/mot_1930__ak__557-002.pdf"/>
          <p xml:id="i-84yThPVUmSgzesAZ5cv9ee">
            4 Motioner i Andra kammaren, Nr 557.
          </p>
          <p xml:id="i-THyfPXNvLaEbbGBaPn6aMA">
            Thorsson, under debatten gav, framhöll finansministern bl. a.,
            att &gt;»om det förut begåtts något fel i ledningen, så skall sådant
            förekommas hädanefter». Den nu föreliggande kungl. propositionen
            ger vid handen, att det tydligen icke varit möjligt att erhålla
            en ledning som vetat att begränsa krediterna och att icke ikläda
            banken sådana engagement, att den sedan behöver komma till riksdagen
            för att bedja riksdagen hjälpa banken ur svårigheterna. När år
            1929 propositionen förelåg om fortsatt stöd åt Jordbrukarbanken,
            tillät jag mig vid behandlingen av bankoutskottets utlåtande nr
            59 uttala den uppfattningen, »att den enda riktiga linjen att
            gå fram på i denna fråga vore den, som regeringen först var inne
            på, nämligen att man skulle avveckla banken och sälja aktieinnehavet
            samt därmed bevara värdena till statsverket&gt;, och väckte med anledning
            därutav en motion med yrkande, »att Kungl. Maj:t skulle bemyndigas
            med minsta möjliga förlust för statsverket avveckla statens innehav
            av aktier, vilket skulle ske med beaktande av, att utgifterna
            för staten icke överstege det belopp, som det nu enligt Kungl.
            Maj:ts proposition gäller för staten att träda hjälpande in med».
            Jag uttalade därjämte, »att det här var fråga om att kasta goda
            pengar efter dåliga». Utvecklingen har visat, att även den år
            1929 sålunda uttalade meningen varit riktig. Den enda rationella
            lösningen av detta problem är tvivelsutan, att riksdagen ville
            bemyndiga Kungl. Maj:t att med minsta möjliga förlust för statsverket
            avveckla Jordbrukarbanken, och att detta må ske på ett sätt, som
            icke går hårdare ut över jordbruket än som vid en lugn avveckling
            är oundgängligt. Vid avvecklingen av en verksamhet sådan som den
            Jordbrukarbanken utövat, särskilt vid dess kreditgivning till
            Lantmännens Riksförbund, så får man givetvis icke helt bortse
            ifrån vanliga, bankmässiga synpunkter och det ansvar, som måste
            påvila var och en som ikläder sig en garantiförbindelse. Det kan
            ur det allmännas synpunkt ej vara önskvärt, att den kontroll över
            ekonomisk skötsel, som delägare i en av enskilda aktieägare innehavd
            bank genom bolagsstämman kunna utöva på ledningen, utbytes mot
            att led- ningen av en statsägd bank som Jordbrukarbanken ställes
            under politiskt inflytande, där ingen enskild aktieägare behöver
            träffas av ekonomisk på- följd på grund av missgrepp, utan de
            ekonomiska förlusterna överföras på skattebetalarna på ett sätt,
            som endast är möjligt genom politisk makt, men som i sina konsekvenser
            är katastrofalt. För att återföra alla hithörande förhållanden
            på sunda banor hemställes,
          </p>
          <p xml:id="i-6uxq6pPvB6Lx1usfkCFw8J">
            att riksdagen ville besluta att med avslag av Kungl. Maj:ts proposition
            nr 275 Kungl. Maj:t måtte bemyndigas att med minsta möjliga förlust
            för statsverket avyttra aktieinne- havet i Aktiebolaget Jordbrukarbanken.
          </p>
          <p xml:id="i-Ld8mSiwcFELHpAGiZvr1rU">
            Stockholm den 24 april 1930. Edvard Lithander.
          </p>
          <p xml:id="i-STYrtJocuHqJPQvaje8FHu">
            Stockholm 1930. Stockholms Bokindustri A.-B:s Boktryckeri
          </p>
        </div>
      </div>
    </body>
  </text>
</TEI>
