<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-03352">
  <teiHeader>
    <fileDesc>
      <titleStmt>
        <title>Ordningsvakter</title>
        <author corresp="i-5QUSwQFaazTZF6GHyxaAkw">av Magnus Jacobsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3352 av Magnus Jacobsson (KD)</title>
          <idno type="rdwebb">H9023352</idno>
          <rs type="number">3352</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9023352/text</ref>
          <ref type="dokument_url_html">http://data.riksdagen.se/dokument/H9023352</ref>
          <ref type="dokumentstatus_url_xml">http://data.riksdagen.se/dokumentstatus/H9023352</ref>
          <ref type="docx">http://data.riksdagen.se/fil/1F4A7318-58D7-487E-A768-EEB1145B552B</ref>
          <ref type="pdf">http://data.riksdagen.se/fil/FD12E2AC-C52A-4B51-A189-45A7164B4FE8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5QUSwQFaazTZF6GHyxaAkw</idno>
            <name>Magnus Jacobsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-G37PQV8LD8zjpajH93qDnj" type="signed"/>
        <correspContext corresp="i-G37PQV8LD8zjpajH93qDnj">
          <note type="signatory" corresp="i-5QUSwQFaazTZF6GHyxaAkw"/>
        </correspContext>
        <correspAction xml:id="i-8wi4ZQE3NMgvpDWT4Qcer" type="submitted">
          <date when="2021-10-04"/>
          <time when="17:24:48"/>
        </correspAction>
        <correspAction xml:id="i-TJ5eTkR1mAJWQsmWwS39G3" type="reviewed">
          <date when="2021-10-04"/>
          <time when="19:23:52"/>
        </correspAction>
        <correspAction xml:id="i-EyBoMtYQ9bo1y35fnJLwr2" type="referred">
          <date when="2021-10-14"/>
        </correspAction>
        <correspAction xml:id="i-EByyqkSNqw8PLasnzubRJF" type="assigned">
          <date when="2022-10-18"/>
          <time when="14:31:59"/>
        </correspAction>
        <correspContext corresp="i-EByyqkSNqw8PLasnzubRJF">
          <ref type="assignedTo">Justitieutskottet</ref>
        </correspContext>
        <correspAction xml:id="i-9cjBdPhu8KZVvnkzKwirfR" type="behandlas_i"/>
        <correspContext corresp="i-9cjBdPhu8KZVvnkzKwirfR">
          <ref type="uppgift">2021/22:JuU22</ref>
          <ref type="ref_dok_id">H901JuU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU22</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3352 av Magnus Jacobsson (KD) Ordningsvakter
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Ge95UtRFFZRj2rBv7HrkEd">
            Förslag till riksdagsbeslut
          </head>
          <list style="ol">
            <item xml:id="i-4hHmT9cwFYMgkWgn7vWUaw">
              Riksdagen ställer sig bakom det som anförs i motionen om en förändring
              så att kommunerna äger rätt att sätta in ordningsvakter efter
              samråd med polisen och tillkännager detta för regeringen.
            </item>
            <item xml:id="i-PzxcjjijsVwtFuvJiu9kD9">
              Riksdagen ställer sig bakom det som anförs i motionen om en översyn
              av de ökande utbildningskostnaderna för att bli ordningsvakt och
              tillkännager detta för regeringen.
            </item>
            <item xml:id="i-QA5Scu3havoPmcowBK6wba">
              Riksdagen ställer sig bakom det som anförs i motionen om att
              ge kommuner större rådighet över beslut för att inrätta paragraf
              3-områden och tillkännager detta för regeringen.
            </item>
            <item xml:id="i-SaxeNWE4vzHffio8VVH4bc">
              Riksdagen ställer sig bakom det som anförs i motionen om att
              de områden som definieras som paragraf 3-områden bör utökas och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-R4w4byZc2wT88VXhGMkmxo" type="h1">
            Motivering
          </head>
          <p xml:id="i-Tq1FcZmNsCJqo9YydsJVgV">
            Många kommuner har problem med ökande kriminalitet, vilket leder
            till en allt större oro hos kommuninvånarna. En del kommuner har
            fått till ett bra samarbete med polisen, vilket gör att man har
            anställt ordningsvakter som arbetar på särskilt utsatta platser.
            Många kommunpolitiker upplever att detta är ett komplement till
            de övriga kommunala åtgärderna i form av sociala insatser i de
            stadsdelar som har en negativ utveckling.
          </p>
          <p xml:id="i-NTHzXVdtWpCcB2YwrqAvsj">
            Samtidigt som det finns positiva exempel på ett bra samarbete
            mellan polisen och kommunerna så finns det även negativa exempel
            där Polismyndighetens rättsenhet säger nej till ordningsvakter
            trots att kommunerna vill öka säkerheten för de egna kommun­invånarna.
            I dagens lagstiftning är det polisen som äger det yttersta beslutet.
            Detta är en ordning som resulterar i en upplevd orättvisa där
            en del kommuner kan motverka kriminalitet genom punktmarkeringar
            medan andra kommuner med liknande problem får ett nej.
          </p>
          <p xml:id="i-8z5vNJFWdNbGtN5MW25mHk">
            Jag önskar att regeringen tar fram en lagstiftning som gör att
            det blir kommunerna som efter samråd med polisen tar beslut om
            var man vill sätta in ordningsvakter.
          </p>
          <p xml:id="i-YN5qZMXeS6yUsN4GmkpouJ">
            Ordningsvakts befogenheter
          </p>
          <p xml:id="i-7oupm2v2grmtvaztR2mhf8">
            Allt fler kommuner anställer ordningsvakter för att öka tryggheten
            på den egna orten. Detta har lett till att ordningsvakterna hamnar
            i fler situationer där man har anledning att misstänka att det
            har begåtts ett brott. Men ordningsvakter har enbart rätt att
            ingripa vid pågående brott, och saknar således rätt att agera
            enbart på misstanke.
          </p>
          <p xml:id="i-2kGFrW2QS5XjVRvJcy5f6w">
            Som grundprincip är detta centralt. Polisiära uppgifter ska utföras
            av polis. Samtidigt arbetar ordningsvakter idag i en verklighet
            där en del upplever att lagstiftningen för­svårar ingripande framför
            allt vid narkotikahandel som sker på allmän plats såsom tunnelbana,
            resecentrum, järnvägsstationer, köpcentrum m.m. Detta kan exempelvis
            leda till att en ordningsvakt är förhindrad att agera, när han
            eller hon observerar en snabb rörelse där någon överlämnar något
            till någon annan på en plats där det är väl känt att narkotikahandel
            förekommer. Rörelsen är i sig inget bevis för att ett brott har
            begåtts, utan det kan vara två personer som hälsar på varandra.
            Finns skäl att misstänka att det pågår handel kan polis påkallas.
            Men om och när polis väl är på plats har redan den ena parten
            försvunnit (oftast köparen), vilket gör att inte heller polisen
            i efterhand kan ingripa. Narkotikahandeln fortsätter således tämligen
            ostört även om man har förstärkt bevakningen med ordningsvakt.
          </p>
          <p xml:id="i-U3nrsJUaHGoNZ2et4ejNhF">
            Denna problematik bör åtgärdas. Ordningsvakter har begränsade
            polisära befogen­heter och står under polismans ledning. Inom
            väl avgränsade områden, exempelvis inom av polisen beslutade paragraf
            3‑områden, skulle dessa kunna utökas om det sker under ordnade
            former och i nära samarbete med polis, exempelvis för att bättre
            bekämpa narkotikahandel. Detta bör ske parallellt med att polisen
            förstärker arbetet mot narkotikahandel.
          </p>
          <p xml:id="i-3L3p12gFdt1iqct5Uz3mFB">
            Ordningsvakternas utbildningskostnader
          </p>
          <p xml:id="i-D199Lz1sRbbvYxnyWideqF">
            Under flera års tid låg avgifterna för ordningsvaktsutbildningarna
            stilla, men i mars 2019 höjde polisen avgifterna för att utbilda
            ordningsvakter. Efter höjningen kommer grundutbildningen, som
            fram till nu kostat 7 780 kronor, att kosta 22 875 kronor. Dessutom
            ökar avgiften för den obligatoriska fortbildningen av ordningsvakter
            från 1 700 kronor till 8 000 kronor och arenautbildningen från
            2 000 kronor till 11 250 kronor. Då många ordningsvakter är enskilda
            företagare som enbart jobbar ett fåtal helger under året får detta
            som konsekvens att många duktiga ordningsvakter slutar då det
            helt enkelt inte lönar sig att jobba om stora delar av intäkten
            ska gå till kostnader för vidareutbildning. Detta riskerar att
            skapa en situation där det inte bara saknas poliser på glesbygden
            utan även auktoriserade ordningsvakter. Det är därför angeläget
            att se över frågan om denna ökande utbildningskostnad.
          </p>
          <p xml:id="i-SFbgfVF3Crv9kt6mQFArf4">
            Ordningsvaktens bevakningsområde
          </p>
          <p xml:id="i-YKoWsY7MgCQ8DUhzGi1bQX">
            Idag är det polisen som beslutar om paragraf 3‑platser (platser
            som är prövade och be­slutade av polisen enligt 3 § lagen [1980:578]
            om ordningsvakter, LOV). Ofta är ytan väl specificerad och kraftigt
            avgränsad, vilket fungerar för en restaurang men blir problematiskt
            när allt fler kommuner arbetar med ordningsvakter för att skapa
            trygghet i ett centrum eller ett bostadsområde.
          </p>
          <p xml:id="i-DnEfemLFSn9ayZoubHKE5p">
            Det borde finnas en egen paragraf som hanterar kommuner med syftet
            att ge kommuner större rådighet över besluten. De områden som
            omfattas vid beslut om paragraf 3 i en kommun bör också utökas
            avsevärt för att underlätta kommunens arbete med säkerhet och
            trygghet.
          </p>
        </div>
        <div type="motSignatures">
          <list>
            <item xml:id="i-RXyUcCQJjMccv3rbE1EBZh">
              Magnus Jacobsson (KD)
            </item>
          </list>
        </div>
      </div>
    </body>
  </text>
</TEI>
