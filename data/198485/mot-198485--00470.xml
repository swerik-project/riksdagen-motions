<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00470">
  <teiHeader>
    <fileDesc>
      <titleStmt>
        <title>Bostadspolitiken</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bostadspolitiken</title>
          <idno type="rdwebb">G802470</idno>
          <rs type="number">470</rs>
          <ref type="dokument_url_text">http://data.riksdagen.se/dokument/G802470/text</ref>
          <ref type="dokument_url_html">http://data.riksdagen.se/dokument/G802470</ref>
          <ref type="dokumentstatus_url_xml">http://data.riksdagen.se/dokumentstatus/G802470</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-Eoor7chig2KkpNDt6f9K2V</idno>
            <name>TORE CLAESON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BfJnNEtDgrxwyNRxyWstaS" type="signed"/>
        <correspContext corresp="i-BfJnNEtDgrxwyNRxyWstaS">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-Eoor7chig2KkpNDt6f9K2V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__470/mot_198485__470-001.pdf"/>
      <fw xml:id="i-MowNuanPHqaSX4fwZVBjfg">
        Motion 1984/85:470
      </fw>
      <div xml:id="i-TdZJbjwG9BD6S1cvAFgnSa" type="motHeader">
        <div xml:id="i-VAtqNf4w5rG1kQNdybouJW" type="motTitle"/>
        <div xml:id="i-DMzUdBkTtj6FBd95pPTWLd" type="motSubmissionInfo"/>
      </div>
      <div xml:id="i-NA3phgMknVv15rAq1dVkJ5" type="motBody">
        <div xml:id="i-9TH25qp26VKZbHxG8NKQrY">
          <p xml:id="i-9TL4336pBKzpQgStTN5LTs">
            Lars Werner m. fl. Bostadspolitiken
          </p>
          <p xml:id="i-2DYuKsF8mfXsQco1sCDzjd">
            I årets budgetproposition, bilaga 13, finns praktiskt taget inga
            förslag till förbättringar då det gäller en återgång till en social
            bostadspolitik, som man från regeringshåll ibland talar om. Tvärtom
            föreslås nu uppenbara försäm- ringar. Man noterar att subventionerna
            till bostadssektorn har ökat kraftigt under de senaste tio åren
            och att framför allt den höga räntenivån har haft betydelse för
            denna utveckling. Det anges också att en begränsning av belastningen
            på statsbudgeten är önskvärd. För att en social bostadspolitik
            skall kunna bedrivas i framtiden är det enligt propositionen nödvändigt
            att åstadkomma en omfördelning, som siktar till en rättvis fördelning
            av samhällets bostadsstöd inom hela bostads- sektorn. En tredjedel
            av landets: kommuner har angett att svårigheter ofta föreligger
            för hushåll att få tillgång till en bra bostad. Särskilt gäller
            detta för ungdomar, barnfamiljer och pensionärer. Alltför höga
            boendekostnader tillsammans med bristen på lämpliga bostäder anges
            som främsta orsaker till svårigheterna. De under senare år mycket
            kraftigt stegrade kostnaderna i bostadsbyggan- det har efter ett
            par år med dämpad ökningstakt återigen accelererat under år 1983-1984.
            Detta inger stor oro. En allmän räntesänkning med 1 90 skulle
            medföra en minskning av anslagsbelastningen under ett budgetår
            med ca 600 milj. kr. Den normala upptrappningen av den garanterade
            räntan medför minskade utgifter med ca 600 milj. kr. och de extra
            upptrappningarna med ca 300 milj. kr. En ”minskning” av utgifterna
            med 6,9 miljarder kronor uppnås i huvudsak genom att medel för
            utbetalning av bostadslån förts över till det nyinrättade statliga
            kreditinstitutet. Bostadsstyrelsens förslag till åtgärder för
            att underlätta förvärv av äldre småhus och det statliga stödet
            till konstnärlig utsmyckning i bostadsområde- na avvisas i propositionen.
            En enligt bostadsstyrelsens mening nödvändig förbättring av bostadsbidra-
            gen, både för barnhushåll och hushåll utan barn, avvisas också
            med hänvisning till de förändringar som skett fr. o. m. den 1
            januari 1985 och till bostadskommitténs arbete. Detta har dock
            inte hindrat regeringen från att föreslå en försämring beträffande
            hushåll utan barn; för dessa föreslås bostadsbidragen bli avskaffade
            med utgången av 1985. En betydande eftersläpning konstateras när
            det gäller underhålls- och förbättringsverksamheten för kommunernas
            och landstingskommunernas
          </p>
          <p xml:id="i-AktYWax61oV17HihQuabSw">
            1 Riksdagen 1984/85.3 saml. Nr 470-473
          </p>
          <p xml:id="i-D1vgWoygYXJ4M65qibxXSN">
            Mot. 1984/85 470-473
          </p>
          <pb facs="riksdagen-motions-pdf/data/198485/mot_198485__470/mot_198485__470-002.pdf"/>
          <fw xml:id="i-FYSbrgRX6HptST2wCp31dQ">
            Mot. 1984/85:470 2
          </fw>
          <p xml:id="i-3sRX63PFJGwhnX5WqbxFTF">
            byggnader och anläggningar. Det anses väsentligt att kommunernas
            insatser på detta område ökar, och möjligheterna till sådan ökad
            ROT-verksamhet bör enligt propositionen ses över. Det noteras
            också brister i bebyggelsens tekniska egenskaper och hälsoris-
            ker av olika slag som måste undanröjas. På energisparområdet sägs
            också betydande insatser behövas även i fortsättningen, men ändå
            föreslås att statsstödet till kommunernas besiktnings- och rådgivningsverksamhet
            skall upphöra och det riktade energisparbidraget föreslås sänkas
            från 20 till 10 96. Även med beaktande av att en rad propositioner
            och förslag aviseras till våren 1985 eller senare, måste innehållet
            i denna del av budgetpropositionen betecknas som mycket magert.
            Den motsvarar på intet sätt de förväntningar som bostadskonsumenterna
            har på en bostadspolitik vilken betecknas som social.
          </p>
          <p xml:id="i-5WSUo5mvz4B2USERMKqRLY">
            Målen för bostadspolitiken, bostadsbyggandets omfattning och
            inriktning
          </p>
          <p xml:id="i-JDsSUuahDD4M1QNrTfy9XQ">
            En politik där bostaden är en social rättighet måste vara ett
            grundläggande krav. Alla människor skall ha tillgång till en tillräckligt
            stor, modernt utrustad bostad i en bra miljö och till rimliga
            kostnader. En lönearbetare skall ha råd att hyra en sådan bostad
            utan bostadsbidrag. Det måste finnas bestämda mål för hur bostaden
            skall fungera för och påverkas av de boende. Man måste bygga och
            förändra för gemenskap mellan människorna och inte för isolering.
            Ingen skall kunna göra vinster på andras behov av att bo. Vinst-
            och spekulationsintressena måste bort i alla led, alltifrån marken
            till förvaltningen. Den kraftiga nedgång i bostadsbyggandet som
            skett under senare år måste stoppas och vändas. Även om man måste
            ägna stor uppmärksamhet åt det befintliga bostadsbeståndet och
            förbättra detta, liksom åt fördelning och förvaltning, så får
            nyproduktionen inte eftersättas. Det s. k. ROT-programmet måste
            utvidgas till att omfatta även offentligt byggande. Ökade satsningar,
            både för att förbättra befintliga bostäder och bostadsmiljöer
            och på nyproduktion, skapar tusentals nya jobb främst inom byggnads-
            och byggnadsmaterielindustrin. Tyngdpunkten för nyproduktionen
            måste läggas på hyreshus ägda av kommunerna. Av bostadssociala
            skäl måste staten fortsätta att satsa på och styra bostadsbyggandets
            omfattning, innehåll och inriktning. Byggnadskost- naderna måste
            sänkas. Orsakerna till de höga byggkostnaderna, främst monopoliseringen
            av byggföretagen och byggmaterielindustrin, bristande priskonkurrens
            och priskontroll, måste undanröjas. En viktig åtgärd i syfte att
            minska byggnadskostnaderna är, som vpk förordat, en omedelbar
            allmän räntesänkning.
          </p>
          <pb facs="riksdagen-motions-pdf/data/198485/mot_198485__470/mot_198485__470-003.pdf"/>
          <fw xml:id="i-GZPtbUaLezYcgoa3cGQrNX">
            Mot. 1984/85:470 3
          </fw>
          <p xml:id="i-MQtPB1hyZoYPyh1KcUgb8K">
            Boendekostnader, betalningsförmåga och det ojämlika boendet
          </p>
          <p xml:id="i-X7vSWag2ZP9tKi2itE86MT">
            Den sociala och ekonomiska utvecklingen i Sverige under 1970-talet
            och början av 1980-talet har inneburit att ojämlikheten ökat kraftigt.
            Regering- ens ekonomiska politik har inte förhindrat en ökad snedhet
            i fördelningen av inkomster och förmögenheter. De rika blir rikare
            och de fattiga fattigare. Särskilt tydligt är detta inom bostadspolitiken,
            och stora delar av efterkrigsti- dens sociala bostadspolitik har
            raserats. Samtidigt med stora reallönesänkningar har många gjort
            s. k. klipp, bl. a. på fastighetsmarknaden, med stora förtjänster
            på inflation, spekulation och ökad utsugning av de arbetande och
            då inte minst hyresgästerna. Hittills under 1980-talet har ingen
            avgörande förändring skett, som kan bryta denna utveckling mot
            ett alltmera privatiserat och dyrt boende. Bostadsbristen ökar
            samtidigt som tiotusentals lägenheter står outhyrda. Trångbodda
            familjer har inte råd att flytta in i de nybyggda lägenheterna
            som är avsedda för dem. Vräkningar och uppsägningar ökar i många
            kommunala bostadsföretag. De exekutiva auktionerna av småhus blir
            allt fler. De höga hyrorna och priserna på bostadsrätter och villor
            snedvrider bostadspolitiken och gör att endast de som har mycket
            pengar har möjlighet att skaffa bostäder efter behov. Hyresnivån
            har blivit det avgörande hindret för en socialt inriktad bostadspolitik
            och hyrorna har stigit mer än inflation och löner. Kostnaden för
            en nybyggd tvårumslägenhet har sedan år 1976 ökat från ungefär
            17 9 till ca 25 0 av en genomsnittlig industriarbetarlön. En socialt
            acceptabel hyra bör vara högst 15 96 av en sådan lön. Fördelningen
            av boendestandarden är alltjämt mycket orättvis. Många hushåll
            bor fortfarande trångt och omodernt. Flerbarnsfamiljerna har inte
            kunnat tillgodose sina behov i samma omfattning som andra grupper.
            Många ungdomar får inga egna bostäder. Ett ökat samhällsstöd i
            olika former behövs för överskådlig tid för att minska hyrorna
            och det ojämlika boendet. Effekterna av en alltmer marknadsanpassad
            bostadspolitik har blivit ett klassuppdelat och segregerat boende.
            Samtidigt har fastighetsspekulation och svarthandel brett ut sig.
            Det är inte konstigt att brottslingar, spekulatörer och svarta
            pengar lockas till bostadsmarknaden med dess liberala lagstiftning
            och otillräckliga samhällskontroll. Om inte den sociala bostadspolitiken
            skall bli en historisk parentes krävs nu en radikal förändring.
            Marknadsanpass- ningen måste upphöra och samhällsinflytandet över
            bostadssektorn öka.
          </p>
          <p xml:id="i-85QPkvQXdkJn8ZCuEe3NbD">
            Samhällets bostadsstöd och en rättvisare fördelning (omfördelning)
            av detta
          </p>
          <p xml:id="i-MxbhPLRWeKXb3qqHB5dbf8">
            Stora brister finns kvar då det gäller bostadsförsörjningen,
            och olika samhällsinsatser har inte klarat att utjämna kostnaderna
            mellan olika boende eller på något avgörande sätt bidra till att
            minska orättvisorna mellan olika boende- och upplåtelseformer.
            Bostadssubventionernas fördelning ser i grova drag ut så, att
            ungefär två
          </p>
          <pb facs="riksdagen-motions-pdf/data/198485/mot_198485__470/mot_198485__470-004.pdf"/>
          <fw xml:id="i-CxyRrP2stHeKgvUqSCPpzR">
            Mot. 1984/85:470 4
          </fw>
          <p xml:id="i-2xSHBSBrp4B6n4rC67q2gx">
            tredjedelar av samhällets bostadssubventioner i form av bostadsbidrag,
            skattesubventioner och räntebidrag utgår till ägda bostäder, som
            utgör drygt en tredjedel av hushållen. Övriga nära två tredjedelar
            av hushållen, de som bor med bostadsrätt eller i hyrd bostad,
            erhåller ca en tredjedel av stödet. Fastighets- och villaägare,
            med höga inkomster och förmögenheter, med egna företag, med stora
            och dyra hus och s.k. lyxvillor kan göra stora ränteavdrag. Denna
            del av villaägarna som år 1983 beräknats utgöra omkring en fjärdedel
            tillgodogjorde sig närmare tre fjärdedelar av småhusägarnas skattesubventioner
            på totalt ca 12 miljarder kronor. Som tidigare anförts kan samhällets
            bostadsstöd under överskådlig tid inte minskas, men det är nödvändigt
            att i snabb takt omfördela en stor del av detta stöd från ägar-
            till hyressektorn, från fastighetskapital och villaägare med stora
            ränteavdrag, till hyresgäster och hushåll med låga inkomster.
            Rättvisan i boendet, solidariteten, måste omfatta samtliga boendeformer
            och hyresbo- endet hos allmännyttan måste prioriteras.
          </p>
          <p xml:id="i-MkpHugPhTSFikS9ncVqDrw">
            Allmännyttiga bostadsföretagens roll och uppgifter i en socialt
            inriktad bostadspolitik
          </p>
          <p xml:id="i-XKhJERth9pjnQCU9JR1GSX">
            De allmännyttiga bostadsföretagens karaktär, uppgifter och verksamhet,
            deras roll som instrument för en social bostadspolitik och deras
            allmänna och sociala merkostnader motiverar ett särskilt riktat
            stöd från stat och kommun. Utan sådant stöd finns stor risk för
            ökad trångboddhet, sämre och dyrare bostäder och bostadsmiljöer
            för dem som bäst behöver en förbättring. Utan sådant riktat stöd
            fortsätter och ökar segregationen i boendet. De allmännyttiga
            bostadsföretagens bostäder måste behållas och allmän- nyttan på
            olika sätt stärkas. Dess roll och uppgifter kan inte förenas med
            en utförsäljning och övergång till bostadsrätter eller andra ägandeformer.
            De privata hyreshusen bör successivt överföras i samhällets, kommunernas
            och de allmännyttiga bostadsföretagens ägo under de boendes kollektiva
            förvalt- ning.
          </p>
          <p xml:id="i-Af6QtGqf6E7sQVbgfvFuGk">
            Bostadsfinansiering och bostadsbeskattning
          </p>
          <p xml:id="i-8Kawy13kuQAYXkqr9qEAoT">
            Bostadsbyggandets finansiering och villkoren för samhällets stöd
            till bostadssektorn har avgörande betydelse för framtidens bostadspolitik.
            Samhällsinsatser på detta område betyder mest för att åstadkomma
            lägre bostadskostnader och därmed även ett nödvändigt ökat byggande.
            De bostäder och lokaler som byggs är dyra investeringar för samhället
            och för enskilda människor. Därför är det viktigt att få ett enkelt
            och smidigt system och billigare pengar till bostadsbyggande och
            följdinvesteringar. Detta gäller även för om- och tillbyggnader
            och reparationer av bostäder och lokaler, för miljöförbättrande
            åtgärder osv. Bostadssektorn måste brytas ut och särbehandlas
            då det gäller finan-
          </p>
          <pb facs="riksdagen-motions-pdf/data/198485/mot_198485__470/mot_198485__470-005.pdf"/>
          <fw xml:id="i-VjDDmaMzFtVnLCdHK8wD2H">
            Mot. 1984/85:470 5
          </fw>
          <p xml:id="i-2gfbFTw6V5ZtcATs9sHaX7">
            sieringen. Kravet på en statlig bostads- och samhällsbyggnadsbank
            för totalfinansiering av bostadsbyggande och följdinvesteringar
            är lika aktuellt nu som det varit under hela efterkrigstiden.
            Riksdagens beslut nyligen om ett särskilt, av staten helägt kreditinstitut,
            som skall svara för de medel som behövs för den statliga bostadslånegivningen
            bör utgöra ett steg på vägen. Det finns anledning att snarast
            genomföra ett sådant förslag, varvid såväl fullständig som integrerad
            finansiering bör gälla. Med fullständig finan- siering avses en
            samordning av bottenlån och bostadslån till ett enhetslån. Med
            integrerad finansiering avses en samordning av byggnadskrediter
            och lån för byggnadsobjekt. Bostadsbeskattningens utformning och
            finansieringsfrågorna kommer som bekant att bli föremål för fortsatta
            överväganden från bostadskommit- téns sida. Utgångspunkten för
            en sådan beskattning, oavsett vilka former den har eller får,
            måste vara att den skall medverka till att skapa rättvisa mellan
            olika boende- och upplåtelseformer och innebära viss omfördelning
            även från företagen till bostadskonsumenterna. De medel som staten
            tar in skall i huvudsak gå till bostadssektorn och inte användas
            för att förstärka statsbudgeten. Andra åtgärder för att få mera
            pengar till bostadssektorn är en skärpt realisationsvinstbeskattning
            och en särskild skatt på fastighetshandeln. Den allmänna fastighetsskatten
            bör som som vpk föreslagit bli enhetlig och omfatta även industrifastigheter.
            Skatten kan därigenom sänkas till 1 90, dvs. med ungefär en tredjedel
            för småhus och andra bostadsfastigheter. I vpk:s förslag ingår
            också att allmännyttiga bostadsföretag skall undantas och att
            skatten inte skall vara avdragsgill vid inkomsttaxering.
          </p>
          <p xml:id="i-6rWNX4QmXguEqFrxPqbktk">
            Bostadsbidragens uppgift, omfattning och fördelning
          </p>
          <p xml:id="i-QQE8db7UWvtUtZTZAwZej8">
            En huvuduppgift för bostadsbidragen måste vara att ge det stöd
            som är nödvändigt för att de minst bärkraftiga hushållen får bostäder
            som svarar mot de bostadspolitiska målsättningar som ställs upp.
            Bostadsbidragen måste medverka till att höja bostadsstandarden,
            minska trångboddheten och utjämna kostnadsskillnaden. En utgångspunkt
            i dagsläget måste vara att stödet inte försämras för några hushållsgrupper,
            utan tvärtom förbättras, bl.a. för att återställa de försämringar
            som skett under senare år. De förbättringar som är nödvändiga
            kan inte ske genom en omfördelning mellan de svaga hushåll som
            har bostadsbidrag. Många barnfamiljers ekonomi har kraftigt försämrats
            och många nya hushåll har hamnat under existensminimum. Skillnaden
            i fråga om hushållens bostadsstandard och betalningsförmåga kan
            inte röjas undan enbart med förbättrade bostadsbi- drag. Det krävs
            också en förändrad bostadspolitik. När det gäller bostadsbidragens
            omfattning och fördelning vill vpk framhålla att uppburna studiemedel
            inte skall läggas till den bidragsgrundan- de inkomsten; att förmögenhet
            som avser annat än bostaden alltid bör
          </p>
          <pb facs="riksdagen-motions-pdf/data/198485/mot_198485__470/mot_198485__470-006.pdf"/>
          <fw xml:id="i-8KxNfGLsdoficNgfrGDGUc">
            Mot. 1984/85:470 6
          </fw>
          <p xml:id="i-KN2JKipFQJbdAtLPz7mUDy">
            beaktas till sitt fulla värde och att det bör gälla även egenföretagare;
            att grundläggande ekonomiskt stöd skall utgå även till hushåll
            utan barn; och att staten successivt skall överta hela kostnaden
            för bostadsbidragen. Kommu- ner som har flest svaga hushåll borde
            inte behöva ta det största ekonomiska ansvaret för detta stöd.
          </p>
          <p xml:id="i-NMEBacunAK3GBsEoYnAU7c">
            Social bostadspolitik, utrymmes- och standardkrav, nya utrymmesnormer
          </p>
          <p xml:id="i-8uFsmrKQxjtg57xCEctsmp">
            Bostäder i dagens Sverige är liksom tidigare underkastade marknadens
            lagar om tillgång och efterfrågan. Köpkraften, och inte behovet,
            avgör i stort sett människors val av bostad. Bostaden är i allt
            väsentligt en vara som i princip säljs till högstbjudande. Detta
            förhållande har i stort sett gällt under hela efterkrigstiden,
            och några avgörande förändringar i riktning mot en bostadspolitik
            med mera social prägel och socialt innehåll har trots stora samhällsinsatser
            inte kunnat ske. Statsmakterna måste leva upp till allt vackert
            tal och ståtliga proklamatio- ner om bostaden som en social rättighet
            och undanröja kvarstående ekonomiska och sociala hinder. Utan
            sådana insatser blir talet om valfrihet fortfarande i stort sett
            bara höginkomsttagarnas och de redan privilegierades valfrihet.
            Förhållandena har inte blivit mer rättvisa, skillnaderna mellan
            olika hushåll har inte blivit mindre, ojämlikheten har inte minskat.
            Samhällsinsat- ser då det gällt planering, finansiering och förvaltning
            har inte avskaffat de grundläggande orsakerna till rådande missförhållanden.
            Olika undersök- ningar som gällt social bostadspolitik har under
            senare tid visat hur ojämlikheten i boendet — segregationen —
            alltjämt består och i vissa avseenden ökat. En ganska ensidig
            satsning på småhusbyggande och de höga hyrorna har lett till ökad
            segregation och växande sociala problem. Ingen- stans finns i
            dag så många socialbidragstagare som i de nya hyreshusområ- dena.
            En ny utrymmesnorm (norm 3) bör nu fastställas — efter att den
            nuvarande gällt i 17 år. En norm som tillgodoser kravet på att
            varje barn och ensamstående vuxen skall kunna disponera ett eget
            rum.
          </p>
          <p xml:id="i-eHQdTKyiF9141i5vsA65E">
            Förmedling av bostäder, lagstiftning och kontroll
          </p>
          <p xml:id="i-L2qBQWxkJg66j396wJQ6hb">
            I kravet på att bostaden skall vara en social rättighet ligger
            också krav på en rättvis fördelning av bostäderna. Det förutsätter
            bl. a. en bostadsförmedling i samhällets regi. Bostadsförmedlingen
            bör vara obligatorisk, alla lediga lägenheter lämnas dit och fastighetsägarna
            skall vara skyldiga att ta emot de hyresgäster som anvisas. Den
            lagstiftning som finns för att underlätta kommunernas möjligheter
            att anvisa bostäder är alltför bristfällig för att kunna uppfylla
            kravet på rättvisa i fördelningen av våra bostäder. Ett exempel
            på detta är den bostadsförmedlingslag som infördes av den borgerliga
            trepartiregeringen år 1980, en lag som från början var så dålig,
            att
          </p>
          <pb facs="riksdagen-motions-pdf/data/198485/mot_198485__470/mot_198485__470-007.pdf"/>
          <fw xml:id="i-AUx8EiPBHpPdC7B6qYR6RV">
            Mot. 1984/85:470 it
          </fw>
          <p xml:id="i-W7Xuan1GXHiG7Kaqszd5gx">
            den i praktiken blivit nästan omöjlig att tillämpa. Detta var
            troligen också förslagsställarna medvetna om, om man ser på bl.
            a. hur beslutsproceduren utformats. Bostadskommittén har i sitt
            delbetänkande (SOU 1984:34, 35, 36) tagit ställning för en förstärkning
            av bostadsförmedlingarnas resurser och en översyn av den lagstiftning
            som reglerar kommunernas möjligheter att anvisa bostäder. Det
            är bra och en sådan översyn måste ske snabbt. Ett problem i detta
            sammanhang är att de flesta människor i många kommuner över huvud
            taget inte ens kan efterfråga en lägenhet som de vill ha och skulle
            ha råd att hyra. Vissa kommuner, bl. a. i Storstockholmsområdet,
            bygger t. ex. inte en enda eller mycket få hyreslägenheter och
            utestänger därmed en stor kategori hushåll från möjligheter att
            erhålla en bostad. Frågan är om detta är förenligt med kommunernas
            ansvar för bostadsförsörj- ningen, bostadsförsörjningslagen, och
            med kommunernas skyldighet att tillgodose allmänna intressen hos
            sina innevånare.
          </p>
          <p xml:id="i-LFmsaniFC7bx7tmjDLuHu">
            Boendedemokrati och ökat hyresgästinflytande
          </p>
          <p xml:id="i-7vS1DjA881X6bXfQAhSk5P">
            En av förutsättningarna för en social bostadspolitik är att de
            boende i flerbostadshusen har ett verkligt inflytande över sina
            boendeförhållanden, över förvaltning och service. Det gäller planering
            och produktion av bostaden och bostadsområdena, sanering, ombyggnad,
            rivning och nybygg- nad. Det gäller utformning och påverkan av
            den yttre och inre boendemiljön, gemensamma utrymmen, service
            och förvaltning. Det privata ägandet av bostaden får inte vara
            förutsättningen för inflytande och boendedemokrati. Det viktigaste
            är vilka medel de boende har till sitt förfogande för att kollektivt
            kunna bestämma över sitt boende. En successiv övergång till nya
            former för förvaltning av hyreshusen med ökat inflytande för de
            boende kan motverka privatisering och stimulera till gemensamma
            aktiviteter. Alla möjligheterna till kollektivt boende och kollektiva
            lösningar måste också tas till vara. Det ger större möjlighet
            att ta sig an de bostadshus som redan finns, att fylla dem med
            liv och ge dem ett bättre innehåll. Det ger en grund för att bryta
            den isolering som i dag främst drabbar kvinnor och barn, men även
            andra grupper och hushåll — låginkomsttagare, invandrare och äldre
            människor. Erfarenheterna under senare år har visat att det inom
            hyresrättens ram går att ge hyresgästerna bestämmanderätten i
            olika frågor och att man kan bryta ut delar av en central förvaltning
            och administration och överlämna besluten till de boende. I huvudsak
            är det inom de allmännyttiga bostadsföretagen sådana förändringar
            skett, men även där har takten varit för långsam och omfattningen
            alltför liten. Nu behövs större satsningar och bättre förtroende
            för hyresgästerna och att ge dem större ansvar och större möjligheter
            att påverka kostnaderna. Hyresgästerna är inte sämre skickade
            att ta ansvar för sina bostäder än de
          </p>
          <pb facs="riksdagen-motions-pdf/data/198485/mot_198485__470/mot_198485__470-008.pdf"/>
          <fw xml:id="i-Vd9FGM3UEJWBQ8uhdMRNbU">
            Mot. 1984/85:470 8
          </fw>
          <p xml:id="i-RRtQofifcLxwKW5AwdQFFe">
            som bor med bostadsrätt eller i eget hus. Det kommer troligen
            att bli större problem att få ett verkligt inflytande i privatägda
            hyreshus. Här behövs troligen tvingande bestämmelser, exempelvis
            i anslutning till erhållande eller behållande av statliga lån
            eller andra åtgärder. En fördjupad och långt gående boendedemokrati
            blir emellertid möjlig först genom att det privata ägandet till
            hyreshus upphör.
          </p>
          <p xml:id="i-PNmsaX49fXPoAvsiffyWLA">
            Förbättringar behövs nu
          </p>
          <p xml:id="i-VoZBLDtbnNkdy45VSTrYFk">
            För en social bostadspolitik, där alla människor har rätt till
            en bra bostad till en rimlig kostnad, är det nödvändigt att snabbt
            genomföra vissa förbättringar som angetts i denna motion. Bostadskommitténs
            fortsatta arbete och förslag kan inte avvaktas, utan vissa förbättringar
            måste genomföras under innevarande riksmöte. Sådana åtgärder för
            bl. a. lägre hyror och större rättvisa i boendet skall även ses
            som ett led i en annan fördelningspolitik än den som hittills
            har förts. Bl. a. följande förändringar är nödvändiga: — Ändrad
            bostadsfinansiering med ”billigare pengar” till bostadssektorn.
            — Ökat bostadsbyggande och förbättring av bostäder och boendemiljöer.
            — Omfördelning av bostadsstödet till hyresgäster och låginkomsthushåll.
            — Rättvis fördelning av bostäder genom obligatorisk bostadsförmedling.
            — Kraftåtgärder mot fastighetsspekulation och svarthandel. — Skärpt
            reavinstbeskattning och indrivning av ej betalda reavinster. I
            olika ”följdmotioner” till denna motion föreslår vpk olika åtgärder
            som sammantaget innebär förändringar/förbättringar framför allt
            för hyresgäs- terna. Den överenskommelse som träffades mellan
            vpk och socialdemokraterna under senare delen av år 1984 om en
            kraftig begränsning av hyreshöjningarna för år 1985 och det hyresstopp
            som gällde 1 april-31 oktober 1984 visar att det går att begränsa
            och stoppa hyreshöjningarna om den politiska viljan finns. Det
            är steg i rätt riktning, men otillräckliga. Hyrorna måste sänkas
            och boendekostnaderna för alla låg- och medelinkomsttagare hållas
            nere.
          </p>
          <p xml:id="i-JXFxtNaJsNBGSvi4e5Vqmg">
            Hemställan
          </p>
          <p xml:id="i-BVoJwrmDLK6H2sKanDAFSJ">
            Med hänvisning till vad som anförts föreslås” att riksdagen som
            sin mening ger regeringen till känna vad i motionen anförts om
            1. ett utökat och permanent program för bostadsförbättringar avse-
            ende även offentliga byggnader m. m., 2. att ränte- och amorteringsfria
            lån till allmännyttiga bostadsföretag införs fr. o. m. år 1986
            för att undvika hyreshöjningar,
          </p>
          <p xml:id="i-EhQdZbZUV7T3HNQi8hyS3V">
            + Se även motion 1984/85:471.
          </p>
          <pb facs="riksdagen-motions-pdf/data/198485/mot_198485__470/mot_198485__470-009.pdf"/>
          <fw xml:id="i-FpiPytGSfpFyUAGTfWzdoS">
            Mot. 1984/85:470 9
          </fw>
          <p xml:id="i-ExQCBHNLJdco7LrqXMtSgk">
            3. att hyresförlustlån enligt tidigare gällande regler skall
            kunna utgå för allmännyttiga bostadsföretag, 4. att förslag om
            en statlig totalfinansiering i enlighet med vad som anförts i
            motionen snarast bör föreläggas riksdagen, 5. att förslag om skärpt
            lagstiftning mot fastighetsspekulation och indrivning av ej betalda
            reavinster snarast bör föreläggas riks- dagen.
          </p>
          <p xml:id="i-BCv2dmhEcMZyVQSwamYQPb" type="date">
            Stockholm den 16 januari 1985
          </p>
          <p xml:id="i-TveTgMXR5zpVQcw1TRwmdH">
            LARS WERNER (vpk) BERTIL MÅBRINK (vpk) NILS BERNDTSON (vpk) C.-H.
            HERMANSSON (vpk) EVA HJELMSTRÖM (vpk) JÖRN SVENSSON (vpk) TORE
            CLAESON (vpk)
          </p>
        </div>
      </div>
    </body>
  </text>
</TEI>
