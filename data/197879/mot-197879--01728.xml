<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01728">
  <teiHeader>
    <fileDesc>
      <titleStmt>
        <title>om ett nytt skattesystem</title>
        <author>av Karl Erik Olsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett nytt skattesystem</title>
          <idno type="rdwebb">G2021728</idno>
          <rs type="number">1728</rs>
          <ref type="dokument_url_text">http://data.riksdagen.se/dokument/G2021728/text</ref>
          <ref type="dokument_url_html">http://data.riksdagen.se/dokument/G2021728</ref>
          <ref type="dokumentstatus_url_xml">http://data.riksdagen.se/dokumentstatus/G2021728</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CVa3GtLUphESXFxPuwSvNV</idno>
            <name>KARL ERIK OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QD529ywv2NxNf9n1Uh7cuj</idno>
            <name>PÄR GRANSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-THR2e5KG5nvaer11AG1okj" type="signed"/>
        <correspContext corresp="i-THR2e5KG5nvaer11AG1okj">
          <note type="signatory" corresp="i-CVa3GtLUphESXFxPuwSvNV"/>
          <note type="signatory" corresp="r-0"/>
          <note type="signatory" corresp="i-QD529ywv2NxNf9n1Uh7cuj"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1728/mot_197879__1728-001.pdf"/>
      <fw xml:id="i-T1XjjHLcqrzpAmG7J51Uxb">
        Motion 1978/79:1728
      </fw>
      <div xml:id="i-DcJU53HfUmgzpN5ejrFfLY" type="motHeader">
        <div xml:id="i-6XxY9JkrC8vxtNvD4nYEBq" type="motTitle"/>
        <div xml:id="i-LaFhQst2aaAdPNs5tUDHYj" type="motSubmissionInfo"/>
      </div>
      <div xml:id="i-XqMvBSRVKaAjMdzTgQoH19" type="motBody">
        <div xml:id="i-Ag7KDvNhRFusoWeiQCAHXP">
          <p xml:id="i-Euiddsb1nxsKQ9q87KH7Za">
            av Karl Erik Olsson m. fl. om ett nytt skattesystem
          </p>
          <p xml:id="i-9bghvkmEeG9ykezfxsFKoA">
            Industrialiseringen har på ett par århundraden fullständigt förändrat
            människornas levnadsförhållanden i industriländerna. I vårt land
            kan man säga att det gått fortare än så, och den huvudsakliga
            förändringen har skett under de senaste hundra åren. Länder som
            påbörjat utvecklingen senare har fått uppleva ett ännu snabbare
            förlopp, och det förefaller som om tiden för ett lands industrialisering
            hela tiden förkortas. Detta är också naturligt med tanke på att
            man har tillgång till all tidigare erfarenhet. I samband med en
            begynnande industrialisering i Europa skedde också stora politiska
            förändringar. Industrialiserad, koncentrerad och ökad produk-
            tion krävde nya politiska system. De politiska idériktningarna
            liberalismen och socialismen, vilka fortfarande bedöms som ”stora”,
            tillkom under detta skede. Målet var att producera mesta möjliga
            antal varor till en snabbt växande befolkning med växande behov.
            I förhållande till både behov och produktionskapacitet fanns det
            gott om resurser och råvaror att förädla. Då det gällde att producera
            maximalt fanns ingen större skillnad mellan politiska idériktningar.
            Det gjorde det däremot beträffande produktionsresultatets fördelning.
          </p>
          <p xml:id="i-MaqviJhdc8bdhXW2dXB6sY">
            Skattesystemets uppgifter
          </p>
          <p xml:id="i-A7A8zSvMzako2ssNfeikAH">
            I samband med ökande industrialisering och uppbyggnad av ett
            mera komplicerat samhälle ställdes i alla länder också ökade krav
            på den offentliga sektorn i form av utbildning, vård etc. Detta
            krävde också en ökad beskattning. Skattesystemet hade som en primär
            uppgift att skaffa inkomster för samhällets gemensamma kostnader.
            Det naturliga var då att ta en del av människornas inkomster.
            Dessa var huvudsakligen av karaktären arbetsin- komster, varför
            inkomstskatten kom att bli en skatt på arbetet. Eftersom inkomsterna
            var ojämnt fördelade och. krav på ökad jämlikhet gjorde sig gällande
            i den politiska debatten, kom det så småningom in ett moment av
            utjämning i beskattningen.
          </p>
          <p xml:id="i-CBBGLw8DkSUGZ6uonzts4y">
            Skattesystemets utveckling
          </p>
          <p xml:id="i-YaoLuYjn69XKktdxFNBMZ4">
            Genom den offentliga sektorns expansion har det efter hand blivit
            nödvändigt att finna nya skatteformer och nytt skatteunderlag.
            Det har av olika skäl inte ansetts möjligt att ta ut hela skatten
            i form av direkt inkomstskatt. I stället har man belastat produktionen
            med moms och
          </p>
          <pb facs="riksdagen-motions-pdf/data/197879/mot_197879__1728/mot_197879__1728-002.pdf"/>
          <fw xml:id="i-68yGyJKcBS2xa42nKgp6m3">
            Mot. 1978/79:1728 4
          </fw>
          <p xml:id="i-CVQ6wPARZbo8GadicCBbzp">
            arbetsgivaravgifter. De olika avgifterna till ATP, sjukförsäkring
            m. m., som ingår i arbetsgivaravgiften, bör i detta sammanhang
            likställas med annan skatt även om de är ”öronmärkta”. Beträffande
            de två här nämnda skatteformerna kan sägas att arbetsgivar- avgiften
            fullständigt och momsen i huvudsak belastar arbetet liksom inkomstskatten.
            Vi har alltså efter hand fått många olika skatteslag, av vilka
            här endast nämnts de viktigaste. En fullständig uppräkning är
            i detta sammanhang inte nödvändig. Det kan dock konstateras att
            bilden är svåröverskådlig. Över- skådligheten har ej heller underlättats
            av årliga mindre justeringar och tillägg. Beteckningen lapptäcke,
            som ofta används för vårt skattesystem, är synner- ligen rättvisande.
            Under 1970-talet har den svenska ekonomin — liksom i många andra
            industriländer — inte haft samma snabba tillväxt som under de
            närmast föreliggande årtiondena. Det framhålls ofta att detta
            beror på en ovanligt långvarig konjunktursvacka. En annan, kanske
            väl så trolig, förklaring skulle kunna vara att BNP-kurvan håller
            på att planas ut på en hög nivå. De offentliga utgifterna har
            emellertid fortsatt att stiga i snabb takt. Detta har främst tre
            orsaker. Dels grundas dagens behov på närmast föregående tidsperiod,
            och denna hade en snabbare expansionstakt. Den snabba expansionen
            har lett till balansproblem i samhället av bl. a. regionalpolitisk
            natur, till miljöproblem som kräver åtgärder, till ökade vårdkostnader
            etc. Dels vill politiker på olika nivåer inte acceptera en minskad
            ökningstakt i ambitionsnivåerna. Dels har man genom samhällsinsatser
            velat stimulera sysselsättning och produktion för att brygga över
            det man ansett vara en konjunktursvacka. Resultatet visar sig
            i en skatteandel på över 50 26 av BNP, samtidigt som budgetunderskottet
            i statsbudgeten uppgår till tal som för några år sedan skulle
            ha tett sig som helt orimliga. Ändå kan det hävdas att stora budgetunderskott
            varit lättare att försvara på 1960-talet med dess höga tillväxttakt
            än i dag när framtiden ter sig synnerligen oviss.
          </p>
          <p xml:id="i-XdWPhREtR8vwebXKCTirfH">
            Förändrade förutsättningar
          </p>
          <p xml:id="i-3UQ2HRXqX3GzFtLxxW9YkV">
            Under industrialiseringen, med undantag för depressionsperioderna,
            och med ökad markering under perioden 1940-1970 har arbetskraften
            varit så gott som den enda begränsade resursen då det gällt produktion
            och ekonomisk tillväxt. Därför har skattebelastningen på just
            arbetet varit riktig. Den fördyring av arbetet som därigenom åstadkommits
            har påskyndat rationali- seringar och effektiviseringar. På så
            sätt har tillgänglig arbetskraft utnyttjats effektivare och produktionen
            per capita stigit snabbt. Avsättningsmöjligheter till för oss
            gynnsamma priser på världsmarknaden, vilket varit en förutsätt-
            ning för denna utveckling, har upplevts som självklara. I dag
            är läget annorlunda och torde så förbli under överskådlig framtid.
            Vår tekniska utveckling innebär att vi kan producera ökande mängder
            varor med
          </p>
          <pb facs="riksdagen-motions-pdf/data/197879/mot_197879__1728/mot_197879__1728-003.pdf"/>
          <fw xml:id="i-AjumYewgEMT3cxvuUsWEqn">
            Mot. 1978/79:1728 5
          </fw>
          <p xml:id="i-LjKfaDLJvfiqpNiyn6kQiL">
            minskad insats av arbete. Denna teknologi blir också känd och
            tillämpad i allt fler länder, varför världsmarknaden inte kan
            förutses bli lika gynnsam för oss som tidigare. Det uppstår allvarliga
            strukturella sysselsättningssvårigheter. Samtidigt börjar en viss
            knapphet göra sig gällande på andra områden. I fråga om energi
            är den redan ett faktum, och teoretiskt kan knapphet också observeras
            på vissa mineral, även om detta endast gett utslag på priset vid
            enstaka tillfällen. En annan begränsning är miljön. Produktionens
            avfalls- problem blir alltmer märkbara, och kostnaderna för dåliga
            arbetsmiljöer visar sig i ökad sjukdomsfrekvens. Samtidigt som
            vi i dag, och troligen även framöver, bedöms ha en stor reserv
            av arbete att tillgå, råder det en viss brist på kapital. Debatten
            om löntagarfonder visar att man inom olika områden hyser oro för
            kapitalbild- ningen i framtiden. Egentligen är kapital i huvudsak
            ackumulerat arbete — gammalt arbete, som sparats och eventuellt
            investerats. Det paradoxala förhållandet har uppstått att vi har
            överskott på nytt arbete och brist på gammalt arbete. Att inte
            denna brist omedelbart kan ersättas med nytt arbete torde bero
            på att detta, framför allt på grund av skattetekniken nästan fördyrats
            till oanvändbarhet.
          </p>
          <p xml:id="i-HtyqzQDfozGrWcgEHNnEL5">
            Viktiga övergripande mål
          </p>
          <p xml:id="i-A7ELj61UsW55YgjWwo3BHZ">
            Tidigare har redan nämnts målet ökad jämlikhet — skattepolitikens
            fördelningspolitiska effekt. Även om vi i Sverige i detta avseende
            nått längre än många andra länder, kvarstår naturligtvis detta
            mål med oförminskad styrka. På grund av människans egoistiska
            läggning och förmåga att anpassa sig för att motverka och kringgå
            regler och bestämmelser måste skattepoli- tikens utformning i
            detta avseende ständigt ses över. Ett annat mål, som börjar mogna
            fram alltmer i det allmänna medvetandet, är hushållningsmålet.
            Det gäller att hushålla med både miljö och naturre- surser. (I
            skattepolitiken, som samtidigt är vårt viktigaste ekonomiska styrmedel,
            har dock hittills tagits ringa hänsyn till detta samhällsmål.)
            För framtiden är detta mål troligen ett av de allra viktigaste.
            Ett tredje centralt samhällsmål, som numera är politiskt erkänt,
            är kravet på en decentraliserad produktions- och samhällsstruktur.
            En sådan struktur är också en förutsättning för att man skall
            ha möjlighet att få till stånd en god social struktur som skapar
            kontakt och gemenskap mellan människor och underlättar hushållning
            och ekologiskt ansvarstagande. De två senare målsättningarnas
            betydelse har givits stort utrymme i den politiska debatten under
            det senaste decenniet. Dock har föga gjorts för att utnyttja skattesystemet,
            som är vårt viktigaste ekonomiska styrmedel, för att nå målen
            i fråga.
          </p>
          <pb facs="riksdagen-motions-pdf/data/197879/mot_197879__1728/mot_197879__1728-004.pdf"/>
          <fw xml:id="i-Rqks2DCppwLv8TgXPFmQAe">
            Mot. 1978/79:1728 6
          </fw>
          <p xml:id="i-UDdn9wBYLm4emhsPsVQNcf">
            Balans i samhällsekonomin
          </p>
          <p xml:id="i-5LKLow8XFme7UyM8p5cdHk">
            Underskottet i årets budgetpropositon inger allvarlig oro för
            framtiden. Vi har genom detta intecknat eventuella inkomstförstärkningar
            för många år framåt. I samband med en diskussion om det framtida
            skattesystemet måste därför också frågan ställas, om det är möjligt
            att utforma samhällsekonomin så, att den genom sin konstruktion
            strävar mot balans. Dt går lätt att konstatera att möjligheterna
            till inkomstökningar i nuva- rande läge är mycket begränsade.
            Om de funnits, hade de troligen varit utnyttjade. En starkare
            regering hade måhända föreslagit ett skattetryck som varit 5 å
            7 miljarder större. En fråga som kanske inte på länge rests med
            tillräcklig kraft är om det skulle gå att reducera de offentliga
            utgifterna. Detta är nog inte möjligt på kort sikt i någon nämnvärd
            omfattning, men ändå är det snarast en självklarhet att ett mindre
            institutionsberoende samhälle skulle fungera till lägre kostna-
            der. Som nämnts ovan har vi i vårt land kommit ganska långt i
            fråga om jämlikhet i disponibla inkomster. Förhoppningsvis kan
            vi komma ytterligare en bit på vägen mot ekonomisk jämlikhet.
            Samhällets service till medborgarna är av olika karaktär. Somlig
            service, såsom sjukvård, tillhandahålls i krislägen för individen.
            Det är naturligt att sådan service skall finansieras genom skattemedel,
            som alla bidrar med. Annan service, såsom barnomsorg och åldringsvård,
            är något som varje människa kommer att ha behov av. Samhällets
            institutioner kan emellertid aldrig bli av den omfattningen att
            de räcker för alla barn och åldringar. En stor del av vård- eller
            servicebehoven i dessa avseenden måste skötas utanför institutionerna.
            Om vi vill skapa rättvisa och valfrihet måste därför de som utnyttjar
            och de som inte utnyttjar sådan service jämställas. Detta kan
            ske på två sätt. Antingen betalar samhället ”lön” för vård av
            barn i hemmet etc., eller också får de som utnyttjar denna service
            betala den helt eller delvis via avgifter. För barndaghem betalar
            föräldrarna nu vissa avgifter, beroende på inkomst, men samhället
            står hela tiden för huvuddelen av kostnaderna. Det kan ifrågasättas
            om samhället har råd att kraftigt höja vissa barnfamiljers (höginkomsttagares)
            konsumtionsnivå genom subvention av deras barnom- sorgskostnader.
            Från samhällets synpunkt tar likaledes vård i hemmet av äldre
            endast bråkdelen av kostnaden för vård på ålderdomshem eller långtidsvårdssjukhus.
            Ett mera kostnadsbetingat avgiftssystem, som tar hänsyn till samhällse-
            konomiska kostnader, är möjligt om man har en hygglig ekonomisk
            jämlikhet. Det förra systemet skulle bli väldigt dyrt för samhället,
            varför även det senare bör övervägas. Ett sådan system skulle
            motverka överkonsumtion av samhällsservice, den enskilde skulle
            kunna välja mellan den och annan,
          </p>
          <pb facs="riksdagen-motions-pdf/data/197879/mot_197879__1728/mot_197879__1728-005.pdf"/>
          <fw xml:id="i-6N8ZLAPjiq3V8tziNT9c4y">
            Mot. 1978/79:1728 ä
          </fw>
          <p xml:id="i-FkwpWBiGuxiHWb8ZGzVmJP">
            privat konsumtion och trycket på institutionerna skulle minska.
            Dessutom finge ett sådant system struktureffekter, då mer av verksamheten
            skulle ske i decentraliserade former.
          </p>
          <p xml:id="i-Auxg4G7tuFUb2KvhcBi4hH">
            Direkt skatt
          </p>
          <p xml:id="i-EBDmaekNYTApu9xLJ6NARj">
            Vår nuvarande inkomstbeskattning kritiseras ofta för sina marginaleffek-
            ter. Det är ett odiskutabelt faktum att hög marginalskatt i vissa
            fall verkar hämmande på människornas vilja till ökade insatser
            inom ramen för det betalda arbetslivet. Dock ger andra effekter
            större problem. Det finns en strävan hos på arbetsmarknaden starka
            grupper att kompensera sig för marginalskatterna. Detta verkar
            höjande på löneläget och inflationsdrivande. Lönehöjningarna till
            generaldirektörerna är exempel på detta fenomen, som säkert är
            ännu vanligare inom det privata näringslivet. En annan effekt
            är att benägenheten att skaffa sig avdrag på mer eller mindre
            lagligt sätt ökar. Man kan också säga att höga marginalskatter
            gynnar dem, som har råd att ha låga inkomster, exempelvis dem
            som har möjlighet att låna för konsumtion. Strävan efter avdrag,
            exempelvis avdrag för räntekostnader, motiverar till konsumtion
            av diverse icke nödvändiga artiklar, vilket strider mot målet
            om hushållning. Av flera skäl vore det angeläget att allvarligt
            överväga övergång till utgiftsskatt. Ingen skulle då dra sig för
            viss ansträngning för att för kortare eller längre tid öka sin
            inkomst men väl för att kasta bort den på onödiga saker. Utgiftsskatten
            vore också enklare att kontrollera. Trots att en utgiftsskatt
            liksom nuvarande inkomstskatt borde vara progressiv är det möjligt
            att den skulle leda till ökad kapitalsamling. Detta är i och för
            sig inget fel, då vi har behov av viss ökning av kapitalbildningen.
            Kapitalet är knappast av ondo så länge det inte överförs till
            privat överkonsumtion. För att motverka en oönskad förmögenhetskoncentration,
            som skulle kunna uppkomma, kan dock såväl förmögenhets- som arvsskatten
            höjas. De klara effekter en utgiftsskatt skulle få är minskad
            konsumtionsbenä- genhet (= ökad hushållning) och ökad arbetsvilja.
            Då vi under senare år, och det förefaller gälla även för år framöver,
            har ”levt över våra tillgångar”, dvs. ökat konsumtionen mer än
            produktionen, så skulle detta vara en önskvärd effekt. Det skulle
            kunna anföras att på längre sikt går en svagare konsumtion inte
            ihop med ökad tillgång på arbete, men genom en förändring av belastningen
            av produktionsfaktorerna är det möjligt att ha en större arbetsandel
            i produktionen. Exempelvis skulle benägenheten att vårda och reparera
            öka på bekostnad av nyproduktion. Sådana effekter i produktions-
            och konsumtionsmönstret får positiva struktureffekter. Man kan
            även förvänta sig en stimulans för egenverksamhet för att spara
            utgifter, vilket har en liknande betydelse för ekonomisk och social
            struktur. Det bör undersökas på vilket sätt en sådan egenverksamhet
            kan styras till att minska kostnaderna i den offentliga sektorn.
          </p>
          <pb facs="riksdagen-motions-pdf/data/197879/mot_197879__1728/mot_197879__1728-006.pdf"/>
          <fw xml:id="i-2NB1uE85pqbnRZFhaRbrzV">
            Mot. 1978/79:1728 8
          </fw>
          <p xml:id="i-Au6JjMc7RmKr8dH48duphh">
            Produktionsskatt
          </p>
          <p xml:id="i-DyCc4gwZbeUAh1bNhyRKai">
            Som redan anförts utgår produktionsskatten i nuvarande former
            i huvudsak på arbetet. För att höja sysselsättningen och verka
            för hushållning borde skatten i stället belasta övriga produktionsfaktorer.
            Man kan tänka sig en grundläggande produktionsfaktorskatt, som
            utgår på energi och råvaror. Även beskattning av kapital och investeringar
            kan i vissa lägen övervägas. Att helt ta bort skattebelastningen
            på arbetet är nog omöjligt med tanke på den stora andel av produktionsvärdet
            som arbetet utgör. Det är också möjligt att förändra momsen så
            att hela omsättningen belastas. Det finns god möjlighet att finna
            en lämplig skattegrund i produktionen. Man borde undersöka om
            löne- och vinstutrymme + nettoinvesteringar + ”stygga kostnader”,
            dvs. kostnader som samhället anser olämpliga eller oangelägna,
            exempelvis viss reklam, skulle ha avsedd effekt. Ett förbilligande
            av arbetet skulle naturligtvis motivera till ökad använd- ning
            av arbete. Därför skulle vi inte i lika hög grad som f. n. frestas
            att välja en teknologi som helt onödiggör människan samtidigt
            som den oftast är resurskrävande. En beskattning av råvaror och
            energi skulle leda till att dessa produktions- faktorer optimerades
            hårdare. (Jämför vad som f. n. händer med arbetet!) Därigenom
            skulle befintliga resurser utnyttjas bättre, med bättre hushållning
            som följd. En annan effekt borde vara att förädlingen lokaliserades
            närmare råvaran, vilket verkar i decentralistisk riktning.
          </p>
          <p xml:id="i-NqeDvXfaXKKCAAVbCTYbbN">
            Genomförande
          </p>
          <p xml:id="i-5XeHpYvHjak8njzhkL94J1">
            Det kan vid en hastig anblick förefalla som om vad här anförts
            skulle innebära en fullständig omvälvning av skattesystemet. Även
            om detta delvis är riktigt, är det ändå möjligt med en successiv
            övergång. Det går att inledningsvis bibehålla den inbördes fördelningen
            mellan olika skatteslag, det går att bibehålla den offentliga
            sektorns nivå. På sikt ger emellertid ett system i den stil som
            skisserats goda möjligheter till styrning av samhällsutvecklingen
            i en gynnsammare riktning. Skattesystemets betydelse ökar med
            andelen BNP som det tar ut. Det är därför angeläget att anpassa
            detta system till dagens och morgondagens samhälle — att inte
            använda en föråldrad skatteteknik. Vi har inte råd att vänta med
            ändringar tills nuvarande system brutit samman. Med hänvisning
            till det anförda hemställs att riksdagen hos regeringen begär
            utredning om ett skattesystem som bygger på målsättningar om jämlikhet,
            hushållning, syssel-
          </p>
          <pb facs="riksdagen-motions-pdf/data/197879/mot_197879__1728/mot_197879__1728-007.pdf"/>
          <fw xml:id="i-9G3ZbirT7HRJxCgcqLHChG">
            Mot. 1978/79:1728 9
          </fw>
          <p xml:id="i-TR6SeUs46QstDppubYRJgV">
            sättning och regional balans i enlighet med de i motionen framförda
            riktlinjerna.
          </p>
          <p xml:id="i-4aJfAwpDki8SmT4xiobz2n">
            Stockholm den 25 januari 1979
          </p>
          <p xml:id="i-PJ6ta4T7JFBEehTeFdP82w">
            KARL ERIK OLSSON (c) GÖSTA ANDERSSON (c) PÄR GRANSTEDT (c)
          </p>
        </div>
      </div>
    </body>
  </text>
</TEI>
