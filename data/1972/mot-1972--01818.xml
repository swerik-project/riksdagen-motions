<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01818">
  <teiHeader>
    <fileDesc>
      <titleStmt>
        <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
        <author>av herr Helén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>i anledning av Kungl. Maj:ts proposition nr lil angående regional  utveckling och hushållning med mark och vatten.</title>
          <idno type="rdwebb">FV021818</idno>
          <rs type="number">1818</rs>
          <ref type="dokument_url_text">http://data.riksdagen.se/dokument/FV021818/text</ref>
          <ref type="dokument_url_html">http://data.riksdagen.se/dokument/FV021818</ref>
          <ref type="dokumentstatus_url_xml">http://data.riksdagen.se/dokumentstatus/FV021818</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Qz4kjjKSzCm5RwSxi2vkro</idno>
            <name>GUNNAR HELÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-2uokPe53JLYm2qWYfk8uEY</idno>
            <name>THORVALD KÄLLSTAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-QoeFZWNQgLDU6t6B6RuPtd</idno>
            <name>DANIEL WIKLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ALCnFoyqDDFa75SSDGNxpm" type="signed"/>
        <correspContext corresp="i-ALCnFoyqDDFa75SSDGNxpm">
          <note type="signatory" corresp="i-Qz4kjjKSzCm5RwSxi2vkro"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-2uokPe53JLYm2qWYfk8uEY"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-DYgzAT37kBVShgAsK7YzHQ"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-QoeFZWNQgLDU6t6B6RuPtd"/>
          <note type="signatory" corresp="i-Fs9KpZYHZp1uu9ioJZkH5D"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1818/mot_1972__1818-001.pdf"/>
      <div type="motHeader" xml:id="i-Asv2hBb3f8ALKQ3emrRuL9">
        <div type="motTitle" xml:id="i-JnERUwLk9X7vDZZwVE5TZz"/>
        <div type="motSubmissionInfo" xml:id="i-4mqjRcFq1DWuzvLTeEEy73"/>
      </div>
      <div type="motBody" xml:id="i-9grhRwzCJk6BqNFZYLW3U2">
        <div xml:id="i-8wFusWevQUkTicDLwbxjMs">
          <p xml:id="i-JsDxb5AmgxDoVrLpSyMoza">
            Motion nr 1818 år 1972
          </p>
          <p xml:id="i-F7GfW4PR2hNjCMCHLgb6P4">
            Nr 1818
          </p>
          <p xml:id="i-Wqo5xDCLKs4rgzz5hp3rn">
            av herr Helén m. fl. i anledning av Kungl. Maj:ts proposition
            nr 111 angående regional utveckling och hushållning med mark och
            vatten.
          </p>
          <p xml:id="i-PmVfdFVWsGPKyLogWM4za1">
            Under 1900-talet har Sverige genom näringslivets utveckling förvand-
            lats från ett jordbrukarland till en av världes mest avancerade
            industrista- ter. Den utvecklingen har lagt grunden till vårt
            välstånd. Den materiella standarden har stigit och de ekonomiska
            klyftorna minskat. Vi har kommit långt när det gäller att garantera
            allas rätt till utbildning och ett rikhaltigt kulturutbud. Rationella
            produktionsmetoder har möjliggjort kortare arbetsdag och längre
            fritid. Men den här utvecklingen har inte bara ljusa sidor. Ännu
            finns stora ekonomiska klyftor kvar. Den forcerade tekniska utvecklingen
            har för många betytt ett monotont produktionsliv, och nya hälsorisker
            har uppstått på våra arbetsplatser. Den befolkningskoncentration
            som följt i stordriftens och den långt drivna specialiseringens
            spår har skapat trängsel och trista vardagsmiljöer i de snabbt
            växande tätorterna. Den industriella tekniken har inneburit en
            hård förslitning på den yttre miljön, överexploatering av viktiga
            naturresurser, nedsmutsning av vattendrag och sjöar, kraftiga
            luftföroreningar. Lokaliseringen av nya industrier, bostadsområden
            och vägprojekt kommer ständigt i konflikt med väsentliga miljöintressen.
            Ett markant drag i utvecklingen har varit att den omfattande befolkningsomflyttningen
            skapat ekonomisk och social obalans mellan landets olika delar.
            En jämförelse mellan de s.k. skogslänen och de expansiva områdena
            i Syd- och Mellansverige visar genomgående sämre realinkomst,
            lägre genomsnittlig utbildningsnivå och större arbetslöshet för
            skogslänen. En ökning av sysselsättningstillfällena med närmare
            25 procent skulle behövas för att förvärvsintensiteten bland kvinnor
            i övre Norrland skulle bli lika hög som den nu är i Stockholmsregionen.
            Människornas anspråk på samhällsservice och ökad privat konsumtion
            förutsätter fortsatt industriell utveckling och ett ökat utnyttjande
            av modern teknik. Även om vi i denna process ser en huvudorsak
            till befolkningskoncentration, regional obalans och miljöförstöring,
            är ett avbrytande av utvecklingen inte möjlig. Vår uppgift måste
            i stället vara att hindra utvecklingen från att skriva sina egna
            lagar vid sidan av människornas önskningar och behov. Genom en
            målmedveten social styrning av marknadskrafterna kan vi undvika
            många av de negativa verkningar på miljön i vid mening som hittills
            i alltför stor utsträckning accepterats som ett nödvändigt pris
            för vårt materiella välstånd. Detta kräver mera av offentligt
            ansvarstagande både när det gäller hur våra mark- och vattenresurser
            skall utnyttjas och när det gäller den
          </p>
          <p xml:id="i-TCFMdXb15aYW4fQ1Vydyxu">
            1 Riksdagen 1972. 3 saml. Nr 1818
          </p>
          <p xml:id="i-Fda8rqtGECieKbwYYbpnoi">
            Mot. 1972:1818
          </p>
          <pb facs="riksdagen-motions-pdf/data/1972/mot_1972__1818/mot_1972__1818-002.pdf"/>
          <p xml:id="i-HhnFNc9sEdHHbMGSHM5yQm">
            Mot. 1972:1818 2
          </p>
          <p xml:id="i-1oyaJ35hR4wggK3wRnFGM">
            sociala och ekonomiska planeringen. Till grund för denna politik
            måste ligga en annan syn på den ekonomiska tillväxtens innehåll
            än den som hittills varit dominerande. Vi måste tänka mera i termer
            såsom livskvalitet än i standardbegrepp med ett snävt ekonomiskt
            innehåll. Detta innebär att vi t. ex. lägger ökad vikt vid miljövärden
            och att vi som grund för åtgärder på det regionalpolitiskå området
            inte nöjer oss med inskränkt företagsekonomiska bedömningar. Kalkyler
            som innehåller den totala samhällskostnaden kan ofta ge en både
            riktigare och mera gynnsam bild av värdet att satsa på sysselsättningsskapande
            åtgärder i en avfolkningsbygd. Inget ekonomiskt system innehåller
            några självklara lösningar på de många avvägningsproblem som uppstår
            när man vill förena kraven på fortsatt ekonomisk tillväxt med
            ett effektivt skydd för miljön. Planhus- hållning av socialistisk
            modell gör det inte, det ger utvecklingen i de länder som tillämpar
            sådana system belägg för. Men inte heller marknadsekonomin innehåller
            i sig några garantier för en socialt acceptabel utveckling. Marknadsekonomin
            kan dock bättre än andra system anpassas till människornas önskningar
            och stimulera till enskilda initiativ när det gäller eh teknisk
            utveckling ägnad att möta nya krav. I en socialt styrd marknadsekonomi
            kan man t. ex. genom avgifter och lagstiftning tvinga fram en
            produktionsteknik som begränsar nedsmutsan- de utsläpp. Därigenom
            får miljön ett pris och miljökraven en marknads- styrande effekt.
            På det regionalpolitiska området kan man t. ex. genom en anpassning
            av tele- och transporttaxorna och med hjälp av företagsbe- skattningen
            stimulera företag att slå sig ner i områden där en etablering
            utan sådana åtgärder hade tett sig företagsekonomiskt alltför
            ogynnsam etc. Vi måste vara beredda att utnyttja dessa styrmedel
            för att uppnå ett samhälle där människorna i de olika regionerna
            kan erbjudas likvärdig tillgång till en differentierad arbetsmarknad,
            god social omvårdnad, kommersiell service, ett rikhaltigt kulturutbud
            och en god miljö. Det är för att uppnå sådana politiska mål som
            vi från liberalt håll länge krävt en miljöpolitisk riksplanering.
            Syftet med denna måste vara att ge samhället medel att på tidigt
            stadium kunna mot varandra väga kraven på sysselsättning, service
            och miljö. Planeringen bör som hittills i första hand vara en
            kommunal uppgift, men kommunerna bör i arbetet med den fysiska
            planeringen ha stöd i av regering och riksdag antagna riktlinjer
            för hur uppkommande värderingskonflikter bör lösas. Grundläggande
            för dessa avvägningar måste emellertid vara det ekologiska betraktelsesättet.
            Vi måste bedöma konsekvenserna av vårt handlande för människan
            och hela det levande systemet. Det finns gränser för vad miljön
            tål. De gränserna får inte överskridas. Vi har också krävt en
            fastare målsättning för regionalpolitiken. Denna bör utgå från
            att skapa någorlunda likvärdiga möjligheter för männi- skorna
            i hela landet att i sin egen region finna meningsfull sysselsättning.
            Det är orealistiskt att räkna med att befolkningsomflyttningarna
            skall upphöra, men regionalpolitiken bör syfta till att så långt
            möjligt göra
          </p>
          <pb facs="riksdagen-motions-pdf/data/1972/mot_1972__1818/mot_1972__1818-003.pdf"/>
          <p xml:id="i-AKon1Qpk7eBDiSAumUfGZY">
            Mot. 1972:1818 3
          </p>
          <p xml:id="i-2zBySeHRdwVFfrp24WQZcK">
            dem lokalt begränsade. Detta underlättas om varje region får
            en sammansatt ortsstruktur, vilket bl. a. kräver en eller en grupp
            större tätorter, som är tillräckligt stora för att beträffande
            arbetsmarknad och andra betingelser kunna utgöra ett konkurrenskraftigt
            alternativ gent- emot storstadsområdena. Motsätter man sig en
            satsning på den sortens orter, rycker man undan grunden för en
            av de viktigaste delarna av den regionalpolitiska målsättningen.
            En sådan politik skulle leda till att den nuvarande bristen på
            balans mellan storstadsområdena och övriga delar av landet bevarades.
            All planering, vare sig den är inriktad på att tillgodose miljöintressen
            eller syftar till att skapa sysselsättningstillfällen, måste bygga
            på människornas önskningar och krav. Därför måste planeringsarbetet
            vara lokalt förankrat. Den enskilde måste ha tillfälle att påverka
            utvecklingen i den egna kommunen eller den egna regionen. Detta
            ställer krav på tekniker och politiker — att de är beredda att
            ge medborgarna god information om föreliggande planer och att
            allmänheten också får möjlighet att väga alternativa lösningar
            mot varandra. I syfte att öka det demokratiska inslaget i samhällsplaneringen
            bör enligt vår mening kommunernas ställning i planeringsarbetet
            stärkas. Men det är också önskvärt att man närmare prövar möjligheterna
            att låta en del av de uppgifter som i dag ligger hos de huvudsakligen
            av regeringen utsedda länsstyrelserna överföras till de folkvalda
            landstingen. En sådan uppgift kan vara samordningen av kommunernas
            sociala och ekonomiska planering, dvs. i princip det arbete som
            nu redovisas i de s.k. länsprogrammen. Även vissa av de statliga
            länsnämndernas uppgifter bör kunna överföras till landstingen.
            Den s. k. länsdemokratiutredningen har visat hur en sådan demokrati-
            sering av planeringsprocessen kan förenas med kravet på nödvändig
            rikspolitisk samordning. Redan nu borde det vara värdefullt om
            den beslutande statliga instansen tillgodogjorde sig den erfarenhet
            och överblick som finns samlad i landstingens förvaltningsutskott.
            Innan beslut om fördelning av resurserna inom länet fattas bör
            därför förvaltningsutskottet höras. Därvid skall förvaltningsutskottet
            ha rätt att begära föredragning av den tjänsteman som är föredragande
            i vederbörande statliga instans. I det följande har vi närmare
            utvecklat vår syn på regeringens förslag till regionalpolitiskt
            handlingsprogram. I motion nr 1817, som väcks samtidigt, återges
            våra ståndpunkter och yrkanden när det gäller den fysiska riksplaneringen.
          </p>
          <p xml:id="i-7ASWowjBJe1pGDNwH1p17G">
            1. Därför behövs regionalpolitik
          </p>
          <p xml:id="i-3K4DmXh8hn5VAsG5Bxviqb">
            Den inflyttning från landsbygd till tätorter som försiggått under
            hela vårt århundrade har accelererat under efterkrigstiden. Även
            om takten relativt sett kommer att bli något långsammare under
            1970-talet, kan en fortsatt inflyttning från landsbygd och småorter
            till större tätorter förutses. Framför allt på grund av strukturomvandlingen
            inom närings-
          </p>
          <p xml:id="i-LTui5EBV7jyBQ8PxRi9s1u">
            1” Riksdagen 1972. 3 saml. Nr 1818
          </p>
          <pb facs="riksdagen-motions-pdf/data/1972/mot_1972__1818/mot_1972__1818-004.pdf"/>
          <p xml:id="i-Fo9spFcKe3yMjGfD6XZ2Yq">
            Mot. 1972:1818 4
          </p>
          <p xml:id="i-6yZP4eVqoiKzFEN92YpHJG">
            livet mot större enheter och försämrade villkor för vissa branscher
            har befolkningsomflyttningen också inneburit en koncentration
            till vissa delar av södra och mellersta Sverige. Utflyttningsområden
            med genomsnittligt sned åldersfördelning, hög arbetslöshet, låga
            inkomster samt låg servicenivå står i stark kontrast till expansionsområdet
            med väldifferentierad arbetsmarknad, normalt ringa arbetslöshet,
            höga inkomster och hög servicenivå. Insikten om de negativa verkningar
            som en fortsatt utveckling i denna riktning innebär ligger bakom
            den successivt utbyggda regionalpolitiken. Syftet med den politiken
            har varit att komma till rätta med de faktorer som ligger bakom
            obalansproblemen och styra utvecklingen i en riktning som överensstäm-
            mer med de mål som ställs upp för vår välfärdspolitik. Ett av
            dessa mål är att söka tillgodose varje människas rätt till ett
            arbete som ger rimliga försörjningsmöjligheter. Regionalpolitikens
            viktigaste syfte måste därför vara att skapa underlag för fler
            och över landet jämnare fördelade sysselsättningstillfällen.
          </p>
          <p xml:id="i-4VESTwHcgfipz1P6iUhGSU">
            2. Mål har saknats
          </p>
          <p xml:id="i-XTxEAj5ApQZA5v11ArzRXK">
            Enigheten har länge varit stor om den beskrivna utvecklingens
            negativa sidor. I flera betänkanden från offentliga utredningar
            och i en mångfald forskningsrapporter har kunskapen om det faktiska
            förloppet klarlagts. Utifrån dessa fakta och denna kunskap har
            statsmakterna under 1960-talet anslagit betydande medel för att
            styra och stimulera utveck- lingen i en annan riktning. Effektiviteten
            i den förda politiken och avkastningen av de anslagna medlen har
            enligt vår mening inte varit tillräcklig. Det grundläggande felet
            i 1960-talets regionalpolitik har varit avsaknaden av preciserade
            mål och medveten planering. Det är därför tillfredsställande att
            den proposition som nu förelagts riksdagen utgår ifrån ett planeringsarbete
            som omfattar hela landet och som är regionalt förankrat. Genom
            den enhetliga metodik som använts i planeringsarbetet är dessutom
            länsprogrammen jämförbara, vilket underlättar riksdagens behandling.
            Den ambitiösa inventering av de olika länens problem och framtids-
            möjligheter som Länsprogram 1970 innebär har strukit under att
            obalans i fråga om arbetstillfällen och serviceutbud existerar
            i skilda delar av landet. Det är emellertid ostridigt att de svåraste
            problemen i fråga om underskott på arbetstillfällen fortfarande
            finns i de s. k. skogslänen. De resurser som ställs till regionalpolitikens
            förfogande måste därför även i fortsättningen i första hand gå
            till dessa län. Det får dock inte vara en stelt tillämpad princip.
            Tillräcklig flexibilitet måste finnas i tillämpningen av de beslut
            statsmakterna fattar om regionalpolitiken, om obalanspro- blem
            i andra regioner skall kunna motverkas och förekommas. Som allmänt
            mål bör därför som inledningsvis framhållits uppställas att regionalpolitiken
            skall syfta till att människorna i de olika regionerna skall kunna
            erbjudas likvärdiga sysselsättningsmöjligheter och en likvärdig
            tillgång till social, kommersiell och kulturell service samt en
            i övrigt god miljö.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-005.pdf"/>
          <p xml:id="i-44ULAHjwMCDrSVNFarwbdr">
            Mot. 1972:1818 5
          </p>
          <p xml:id="i-M3ouZLH6CNc1hZN4x28Gco">
            3. En realistisk ram
          </p>
          <p xml:id="i-3Tmyhax4XQuHQ5UdFHrZyB">
            Ansträngningarna att nå bättre balans i skilda avseenden mellan
            olika regioner måste bli en avvägning mellan det önskade och det
            möjliga. Vi kan i dessa strävanden inte göra avsteg från en politik
            som är resursskapande. En riktigt utformad regionalpolitik skall
            på bästa sätt hushålla med landets naturtillgångar, realkapital,
            yrkesskicklighet, indu- striell miljö och mänskliga resurser.
            Det finns med denna syn på regionalpolitiken ingen motsättning
            mellan en ekonomisk politik som främjar full sysselsättning och
            tillväxt och regionalpolitiska strävanden. En framgångsrik ekonomisk
            politik måste tvärtom förenas med en sådan hushållning med landets
            samlade resurser som vi menar att regionalpolitiken syftar till.
            Det kan emellertid finnas en skillnad mellan vad som är rätt beslut
            för ett enskilt företag och vad som är rätt beslut för hela samhället.
            Anledningen är att företagets kalkyl och kostnader i samband med
            utbyggnad eller nyetablering inte omfattar alla samhällets kostnader.
            Den utvidgning av servicen i form av bostäder, skolor, sjukvård,
            gator och vägar m. m. som ofta blir en följd av företagets lokaliseringsbeslut
            blir kostnader för stat och kommun. I orter med minskande befolkning
            finns inte sällan en viss ledig kapacitet i denna samhällsservice.
            Om företagen valde att lokalisera sig i dessa orter, skulle kostnaderna
            för samhällsservicen bli mindre. Ibland är den kostnadsminskningen
            större än de fördelar ett enskilt företag drar av att lokalisera
            sig i orter som expanderar och som måste utvidga sin service för
            att kunna ta emot företag. Det är därför angeläget att staten
            genom subventioner direkt till företaget eller genom särskilda
            förbättringar för näringslivet i avfolkningsområdena påverkar
            företagens lokaliseringsbeslut så att de överensstämmer med vad
            som är samhällsekonomiskt riktigt. En sådan samhällsekonomisk
            totalbedömning där hänsyn tas till alla fördelar och nackdelar
            för samhället ger enligt vår mening starka motiv för ökade regionalpolitiska
            insatser. Därtill kommer åtskilliga av de fördelar som människorna
            drar av en mindre snabb omflyttning som inte är mätbara i ekonomiska
            termer. I den nyligen slutförda utredningen om eventuell gruvdrift
            i Steken- jokk har man praktiskt tillämpat den princip för en
            samhällsekonomisk bedömning vi här berört. Utredningen visar att
            om gruvdriften kommer till stånd så medför det positiva verkningar
            för samhället vid sidan av själva gruvdriften till ett värde som
            i dag uppskattas till 70 milj. kr. årligen. Denna pluspost uppkommer
            framför allt på grund av fler arbets- tillfällen och bättre inkomster
            för befolkningen i regionen och på grund av de lägre kostnader
            för samhällsåtgärder av olika slag som skulle bli nödvändiga i
            förhållande till om befolkningen måste flytta. Denna typ av samhällsekonomiska
            bedömningar anser vi så långt möjligt bör bli regel i regionalpolitiska
            sammanhang. De medel som statsmakterna har till sitt förfogande
            i regionalpolitiken är sålunda i första hand olika ekonomiska
            insatser som eliminerar
          </p>
          <pb facs="riksdagen-motions-pdf/data/1972/mot_1972__1818/mot_1972__1818-006.pdf"/>
          <p xml:id="i-Y3qmFLBjKAH4Em1jzRQ5fN">
            Mot. 1972:1818 6
          </p>
          <p xml:id="i-47GYKJh3KdTHpw1JpUxp3a">
            kostnadsskillnader mellan alternativa lokaliseringar eller kompenserar
            ett större risktagande inom regioner med undersysselsättning.
            Dessutom kan stat och kommun i betydande utsträckning påverka
            sysselsättningen inom en viss region genom de investeringar som
            görs i samhällsbyggandet. Graden av attraktivitet i själva samhällsplaneringen
            påverkar dessutom mera långsiktigt utvecklingen för respektive
            ort. Däremot varken kan eller får enskilda människor tvingas att
            ta ett visst arbete eller bosätta sig på en viss ort. Inom den
            ram som vi här försökt ange, begränsad av kraven på god hushållning
            med resurserna och av en användning av medel som inte begår våld
            på den enskilda människans valfrihet, har vi att utforma innehållet
            i regionalpolitiken. Det ökar nödvändigheten av en så riktig och
            effektiv användning av de till buds stående medlen som möjligt.
            Vi vill dock kraftigt understryka att det inte får innebära att
            de bygder som inte kan emotse någon egentlig industriell utveckling
            lämnas utan stöd. Vår solidaritet måste också omfatta människor
            som bor i ren glesbygd.
          </p>
          <p xml:id="i-QEJxz7tUikyZAzhQLf4TAj">
            4. Regionalpolitik för utveckling — inte avveckling
          </p>
          <p xml:id="i-RFJp9TQC5StKkhoesPfzJg">
            För människorna i avfolkningsbygder, som drabbas av arbetslöshet
            och försämrad service, kan samhällets ansträngningar synas ha
            varit inriktade på att avveckla verksamheter i orter och regioner
            som inte av egen kraft kan överleva. Den brist på mål för regionalpolitiken
            som vi förut påtalat har bidragit till att förstärka ett sådant
            intryck. Arbetsmark- nadspolitiken, som bl. a. syftat till att
            underlätta arbetskraftens rörlighet, har varit effektivare än
            lokaliseringspolitiken, som syftat till att stimulera företagsetableringar
            där överskott på arbetskraft funnits. Den främsta orsaken har
            sannolikt varit knappheten på lokaliserings- bara enheter — ett
            förhållande som också understryks i propositionen. Det är därför
            i den ekonomiska politiken och i näringspolitiken som orsakerna
            till ett alltför blygsamt resultat av regionalpolitiken skall
            sökas. De fel och försummelser som kännetecknat regeringens ekonomiska
            politik de senaste åren och den brist på förståelse för betydelsen
            av ett företagarvänligt klimat som utmärkt regeringens näringspolitik
            har hållit tillbaka tillväxten och försvagat framtidstron i näringslivet.
            Den förda politiken har tvärtom tagit bort mycket av utvecklingskraften
            inom näringslivet och medverkat till att nyetableringar av företag
            minskat kraftigt. Det olyckligaste exemplet på denna politik är
            enligt vår mening den fördubbling av löneskatten som regeringen
            drivit igenom. Den försämrar självfallet utsikterna att få nya
            företag till glesbefolkade regioner. Resultatet torde snarare
            bli att antalet företag totalt i landet minskar och att investeringsverksamheten
            hålls nere. En lyckad regionalpolitik förut- sätter en näringspolitik
            och en ekonomisk politik som ger vitalitet åt hela vårt näringsliv.
            Utan en ständigt uppväxande flora av mindre och medelstora företag
            saknas förutsättningar för en framgångsrik regional- politik.
            Den måste också stimulera de stora företagen att genom
          </p>
          <pb facs="riksdagen-motions-pdf/data/1972/mot_1972__1818/mot_1972__1818-007.pdf"/>
          <p xml:id="i-GPS1KFVDkqX6n4c8vCKyF8">
            Mot. 1972:1818 7
          </p>
          <p xml:id="i-5Yg5nM4sReCTyAYjomjREV">
            etablering av filialer bidra till en jämnare fördelning av sysselsättningen
            över landet. Vår syn på regionalpolitiken som en del av den ekonomiska
            politiken och näringspolitiken leder oss fram till kravet på en
            separation i handläggningen mellan arbetsmarknadspolitik och regionalpolitik.
            Ar- betsmarknadspolitikens främsta uppgift skall vara att motverka
            de kortsiktiga rubbningarna i balansen mellan tillgång och efterfrågan
            på arbetskraft. Den mera långsiktiga planeringen för att till
            regioner med stadigvarande undersysselsättning söka styra fler
            arbetstillfällen måste vara en del av näringspolitiken. Klara
            gränser kan inte alltid dras upp mellan långsiktiga och kortsiktiga
            orsaker för undersysselsättning. Vi anser ändå att denna principiella
            skillnad mellan arbetsmarknadspolitik och regionalpolitik borde
            komma till klarare uttryck i verkställigheten av regionalpolitiken.
            Det kravet är väl förenligt med önskmålet om en god samstämmighet
            mellan insatser inom arbetsmarknadspolitiken och regio- nalpolitiken.
          </p>
          <p xml:id="i-GYgtizmjDSNT9YybdWTEvP">
            S. Planering för framsteg
          </p>
          <p xml:id="i-8yLn2jwYsVY194EzJkvAkL">
            Det mål för regionalpolitiken vi antytt i det föregående innebär
            att valfriheten för individen att välja arbete och bostadsort
            förbättras. Ökad valfrihet i alla avseenden kan emellertid inte
            nås samtidigt. Valfrihet måste dock också göra det möjligt för
            den som så önskar att kunna byta ut de många möjligheterna på
            den stora arbetsmarknaden mot andra värden, som en mindre ort
            kan erbjuda. Antalet människor i en region eller i en ort är inget
            självändamål. Det ger endast varierade förutsätt- ningar för hur
            gemensamma angelägenheter kan lösas. Mycket av den offentliga
            service som kännetecknar ett högt utvecklat samhälle inom t. ex.
            utbildning, sjukvård och trafikförsörjning kan inte med bibehållen
            kvalitet tillhandahållas i alltför små enheter. Samtidigt tyder
            mycket på att alltför stora koncentrationer av människor och alltför
            stora enheter för t. ex. utbildning och sjukvård blir både omänskliga
            och oekonomiska. Planeringen för en bättre balans mellan tillgång
            och efterfrågan på arbete och service måste därför utgå från de
            positiva och negativa erfarenheter som vunnits av de senaste årtiondenas
            befolkningsomflyttning och på realistiska antaganden om den totala
            befolkningens storlek. De befolkningstal som måste ligga till
            grund för en ekonomisk planering bör följaktligen vara en kombination
            av rådande tendenser i befolkningsomflyttningen, nödvändiga dimensioneringstal
            för den offent- liga servicen och en bedömning av effekten av
            de medel att påverka utvecklingen som står till förfogande. Resultatet
            av en sådan avvägning är inte fri från värderingar. Stabiliteten
            i planeringen kräver emellertid inte fixerade befolkningstal men
            en realistisk sammanvägning av de nämnda faktorerna. Därigenom
            ges erforderlig ledning vid fördelningen av resurser till olika
            verksamheter och investeringar. Osäkerheten kan dock motivera
            att dessa befolkningstal anges med intervall som skett i propositionen.
            Summan av de befolkningstal som anges i Länsprogram 1970 slutar
            på
          </p>
          <pb facs="riksdagen-motions-pdf/data/1972/mot_1972__1818/mot_1972__1818-008.pdf"/>
          <p xml:id="i-NYKRWsqdouKsSKHNHE2Cf6">
            Mot. 1972:1818 8
          </p>
          <p xml:id="i-5Qf4bQyuxMf1bde1pnb6oH">
            ca 9 milj. invånare i Sverige 1980. De senaste framräkningarna
            av landets totala befolkning vid den tidpunkten stannar emellertid
            vid 8,5 milj. Den därav föranledda neddragning av länens befolkningstal,
            som redovisas i propositionen, förändrar icke den relativa balans
            mellan länens befolk- ning som länens egen planering utgått ifrån
            1980. Eftersom varje läns befolkningstal baseras på en bedömning
            av regionens förutsättningar och expansionskraft, som länsstyrelserna
            själva utfört, utgår vi från att befolkningsfördelningen 1980
            ligger nära den realistiska gräns som kan nås med rimliga antaganden
            om de resurser som står till förfogande. Denna bedömning innebär
            inte att en större befolkning i bl.a. skogslänen inte i och för
            sig skulle vara önskvärd 1980. Den mest önskvärda befolkningsfördelningen
            är emellertid inte något visst antal i varje län utan den som
            bäst överensstämmer med människornas fria val av arbets- och bostadsort.
            Om människornas värderingar skulle ge ett annat befolkningsmönster
            1980 än vi nu antar, kan det inte ses som en felbedömning i det
            planeringsarbete som utförs i dag. Det finns emeller- tid ett
            klart samband mellan antalet människor i en viss region och utsikterna
            att där tillhandahålla reella valmöjligheter. För att valfriheten
            skall bli verklighet krävs därför särskilda insatser för att öka
            tillgången på arbete och service just i avfolkningsregionerna.
            Mot denna bakgrund är speciella satsningar för att skapa arbetstillfäl-
            len och därmed motverka uttunningen av befolkningen i de s.k.
            skogslänen starkt motiverade. Den pågående minskningen av befolk-
            ningen i dessa län innebär en efter hand alltmer skev ålderssammansätt-
            ning. Andelen äldre människor ökar. Därav följer att andelen förvärvs-
            arbetande sjunker, vilket ger lägre skatteinkomster för kommunerna.
            Det senare förstärks av att förvärvsintensiteten till följd av
            brist på sysselsätt- ning är lägre i dessa län än i övriga. De
            förslag som folkpartiet fört fram och upprepar i denna motion
            syftar till att dämma upp utflyttningsströmmarna från dessa län.
            Det är då angeläget att den serviceapparat som stat och kommun
            ansvarar för inte försämras eller underdimensioneras på grund
            av antaganden om en fortgående stark avflyttning. Effekten av
            de åtgärder vi föreslår anser vi motiverar en hög beredskap inom
            den offentliga servicesektorn. Vi föreslår därför att skogslänen
            anmodas planera utifrån den högre siffran i de intervall som anges
            för befolkningen i skogslänen 1980.
          </p>
          <p xml:id="i-SZrA3H4LW6iN2ce3MKrtze">
            6. Den regionala strukturen
          </p>
          <p xml:id="i-LZCMSj4bcKeMo9GxMjYwmg">
            En ökad valfrihet förutsätter en medveten planering av de statliga
            och kommunala insatserna. Det ligger i sakens natur att de investeringar
            som krävs för ett fungerande samhälle förutsätter en viss koncentration.
            Graden av valfrihet i fråga om sysselsättning och servicetillgång
            kommer dock att stå i relation till vilken bostadsort den enskilde
            föredrar. Standarden kan i dessa avseenden aldrig bli lika i mindre
            och större orter. Det är i enlighet med det mål som ovan angivits
            mera likvärdiga möjligheter som skall förverkligas genom regionalpolitiken.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-009.pdf"/>
          <p xml:id="i-MpfcFwpxMVfeLvYN2yL5au">
            Mot. 1972:1818 9
          </p>
          <p xml:id="i-5U8d9CBr9vKXiD36mEw69s">
            Osäkerheten inför framtiden har varit avfolkningsbygdernas värsta
            gissel. En av de värdefullaste effekterna av arbetet med länsprogrammen
            är därför att statsmakternas reaktioner på den utveckling som
            förutses i olika delar av landet blir allmänt kända. Möjligheterna
            att skapa bättre balans mellan regioner och inom regionerna förbättras
            avsevärt, om statsmakterna klart deklarerar vilka mål som ställs
            upp och vilka satsningar som planeras. En fast planering utifrån
            klart angivna mål för varje region och för varje kommun inom regionen
            är enligt vår mening ett av de mest verksamma sätten att öka tryggheten
            för människorna. En strävan bör vara att alla människor skall
            kunna erbjudas likvärdiga villkor när det gäller arbete, utbildning,
            social omvårdnad och annan samhällsservice inom sin egen region.
            Varje region bör därför ha en rikt differentierad ortsstruktur.
            I denna bör ingå ett länscentrum som i så stor utsträckning som
            möjligt kan utgöra ett gentemot storstadsområdena konkurrenskraftigt
            alternativ i dessa avseenden. Många större kommun- centra lämpar
            sig också väl för en utbyggd arbetsmarknad och rikt differentierad
            service. Vi har i dessa delar inget att invända mot den regionala
            struktur som propositionen utifrån länsprogrammens prioriteringar
            lägger till grund för de regionalpolitiska satsningarna. Vi finner
            det också angeläget att varje kommun tilldelas en självständig
            roll i den statliga regionalpolitiken. Vi anser det emellertid
            vara en allvarlig brist att de många mindre orter som inte är
            centralorter i en kommun nästan helt förbigås i propositionen.
            Även om resursernas fördelning inom respektive kommun är en primärkommunal
            uppgift, måste statsmakterna se som sin uppgift att stödja och
            stimulera kommunernas ansträngningar att rädda t. ex. skolor och
            butiker i de minsta orterna och på den rena landsbygden. För många
            kommuner är det en så betungande uppgift att det inte kan ske
            utan särskilda statliga insatser.
          </p>
          <p xml:id="i-7E9GwUmwWipU8EAzBBAhfB">
            6.1. Servicegaranti för kommuncentra och mindre orter
          </p>
          <p xml:id="i-HGZgG7nkhbnPCmPTP9RDkF">
            För att alla inom rimligt avstånd skall få tillgång till elementär
            social, kommersiell och kulturell service måste kommunerna i många
            fall få hjälp med att upprätthålla eller bygga ut servicen i kommunens
            tätort. Den kommunindelningsreform som genomförts under en tioårsperiod
            och som inte sällan inneburit att vissa serviceinrättningar fjärmats
            från många människor har syftat till att föra samman områden som
            kunnat bli en näringsgeografisk enhet. Det regionalpolitiska stödet
            måste stärka den kommunstruktur vi sålunda uppnått. Det är därför
            tillfredsställande att det hot mot en ytterligare kommunsammanslagning
            som en felaktigt genomförd klassificering av orter hade kunnat
            innebära tillbakavisas i propositionen. Det innebär emellertid
            inte att statsmakterna kan vika från ansvaret att också stödja
            den service som framför allt människorna i de till ytan större
            kommunernas ytterområden har rätt att kräva. Det hot om fortsatt
            avfolkning eller en framtid i allmän osäkerhet som varit verkligheten
            för
          </p>
          <pb facs="riksdagen-motions-pdf/data/1972/mot_1972__1818/mot_1972__1818-010.pdf"/>
          <p xml:id="i-27yBYwbe6iD3YYLgCK6Fpw">
            Mot. 1972:1818 10
          </p>
          <p xml:id="i-53DRYLgCPkH6Bhjb8EiNfc">
            många orter i vårt land måste undanröjas. Vad folket i och kring
            dessa orter behöver är en garanti för att viss miniminivå i fråga
            om service kommer att finnas kvar även om avfolkningen skulle
            fortgå en tid. Om pågående eller väntad avfolkning skall kunna
            motverkas och vända i framtidstro, måste en försäkran om att viss
            service skall upprätthållas ges av statsmakterna. Det är framför
            allt stödjepunkter i avfolkningsbygder och mindre kommuncentra
            som måste förses med en garanti som ger dem möjlighet att fungera
            under den tid som erfordras för att skapa mera varaktig sysselsättning.
            Enligt vår mening måste statsmakternas ansvar på denna punkt klarare
            än vad som sker i propositionen komma till uttryck i riksdagens
            ställningstagande. Innehållet i den servicegaranti vi förordar
            för kommuncentra och mindre orter måste närmare preciseras. Den
            inventering och förteckning av olika sorters serviceutbud som
            vissa länsstyrelser redovisar i länspro- grammen är ett steg i
            den riktningen. Glesbygdsutredningen har genom att definiera innehållet
            i en lokal och en regional servicenivå närmare anvisat tekniken
            för en bestämning av innehållet i en servicegaranti. I garantin
            för närservicen även i de mindre orterna bör bl. a. ingå tillgång
            till dagligvarubutik, låg- och mellanstadieskola och eventuellt
            filial till kommunalkontoret. Servicen i kommuncentra bör omfatta
            bl. a. högstadium och gymnasieskola, läkarmottagning och tandläkare
            och i den kommersiella servicen bokhandel och apotek. Förslag
            till en preciserad garanti av det slag vi här förordat bör föreläggas
            riksdagen samtidigt med propositioner om regionalpolitiska medel.
          </p>
          <p xml:id="i-JpDKnRyJHXj7zKvuoNqueo">
            6.2. Storstadsområdena
          </p>
          <p xml:id="i-Pnro5QxVKLpJ4aS9xsTBxc">
            En dämpning av storstadstillväxten har varit ett huvudinslag
            i regionalpolitiken. Det senaste årets uteblivna inflyttningsnetto
            till stor- städerna har sannolikt mera samband med den rådande
            lågkonjunkturen än en bestående ändring i storstädernas dragningskraft.
            Det är i första hand invandringen från andra länder som upphört
            och i stället vänts i en viss återflyttning. Om invandringen ökar
            i samband med en uppgång av konjunkturerna, kan utvecklingen snart
            komma att återgå till vad som varit normalt under 1960-talet.
            För den regionalpolitik som riksdagen nu skall fatta beslut om
            måste ett mål vara att en ny inflyttningsvåg till storstäderna
            skall undvikas. Detta är angeläget för att stärka möjligheten
            till expansion på andra håll men också för att förbättra villkoren
            för människorna i storstäderna. Även storstadsområdena brottas
            med obalansproblem. Det hänger i viss mån samman med koncentrationen
            av arbetstillfällen till storstäder- nas kärnor, vilket medfört
            en bristande balans mellan bostäder och arbetsplatser inom varje
            större del av regionen. Huvudanledningen är emellertid att näringslivets
            sammansättning tenderar att bli ensidigt även i dessa områden.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-011.pdf"/>
          <p xml:id="i-5GhQadNJGSaCgbYCz5KgGb">
            Mot. 1972:1818 11
          </p>
          <p xml:id="i-7rbEojLb6KGzqMWUMGLiTK">
            I Storstockholm har sålunda arbetstillfällena inom tillverkningsindu-
            strin nästan halverats sedan 1960. Regionen håller därför på att
            bli ett renodlat service- och förvaltningsområde. I Göteborg har
            den tunga verkstadsindustrin koncentrerats på ett sätt som medfört
            en strukturell obalans för näringsliv och arbetsmarknad. Detta
            har bl. a. inneburit en förhållandevis stor brist på arbetstillfällen
            för den kvinnliga arbetskraften. I ansträngningarna att dämpa
            storstads- regionernas tillväxt bör dessa förhållanden beaktas
            så att inte de nuvarande trenderna förstärks. Det är dessutom
            angeläget att framhålla att strävandena mot bättre balans mellan
            storstäderna och landet i övrigt inte får ske i former som innebär
            försämrad samhällsservice för människorna i dessa områden.
          </p>
          <p xml:id="i-KWbW67Y3auW6DzVnnheGKM">
            6.3. Alternativ till storstäderna
          </p>
          <p xml:id="i-2rDEPPJf1ox4WzGT9t93Bk">
            En av orsakerna bakom den expansion av storstäderna som känneteck-
            nat efterkrigstiden har utan tvivel varit att fullgoda alternativa
            lokalise- ringsorter saknats för företag och organisationer. Om
            en mera balanserad utveckling i landet skall kunna ske utan tillgripande
            av tvingande inslag i regionalpolitiken och utan att äventyra
            effektivitet och rationalitet i förvaltning och företagsamhet,
            krävs en medveten satsning på länens centralorter för att där
            skapa en differentierad arbetsmarknad och ett kvalificerat serviceutbud.
            Det är därför tillfredsställande att propositio- nen i huvudsak
            följer länsprogrammens förslag och utgår från att ett konkurrenskraftigt
            alternativ till storstäderna skall kunna anvisas i varje län.
            Utan en sådan satsning på alternativ till storstäder skulle den
            spontana tillväxten av storstadsområdena inte kunna hejdas och
            ett av de grundläggande målen med regionalpolitiken därmed motverkas.
            Detta har också samtliga lekmannastyrelser i länen givit uttryck
            åt.
          </p>
          <p xml:id="i-LN28egwvFTcaprs9uSWTTm">
            7. Stödområdets geografiska omfattning
          </p>
          <p xml:id="i-2VgHrhfzZj5E2wmBTrvNVH">
            Vi har tidigare framhållit att sysselsättningsproblemen och obalanspro-
            blemen i övrigt fortfarande är störst inom skogslänen och på Öland
            och Gotland. Det gör det enligt vår mening angeläget att även
            i fortsättningen avgränsa det geografiska område dit insatserna
            i första hand bör koncentreras. Det kan emellertid inte få utesluta
            att även andra områden med sysselsättningssvårigheter kan komma
            i fråga för speciella insatser. Allteftersom sysselsättningsbalansen
            förändras i olika regioner bör dessutom en översyn av gränsdragningen
            för det allmänna stödområdet ses över. Gränserna mellan områden
            i obalans i olika avseenden och expansiva områden är naturligtvis
            inte knivskarp. Det kan därför vara ändamålsen- ligt att, som
            föreslås i propositionen, låta en zon bilda övergång mellan stödområdet
            och övriga landet. På en punkt anser vi emellertid liksom tidigare
            att en ändring av gränsdragningen för stödområdet fortfarande
            i
          </p>
          <pb facs="riksdagen-motions-pdf/data/1972/mot_1972__1818/mot_1972__1818-012.pdf"/>
          <p xml:id="i-9mef9buaMzqtm66c9CyFjK">
            Mot. 1972:1818 12
          </p>
          <p xml:id="i-6XSCiZ1VgHbgmV8eXzQKMq">
            hög grad är motiverad. Det gäller Avesta och Ludvika planeringsregioner
            som för närvarande ligger utanför stödområdet medan övriga delar
            av Kopparbergs län ligger innanför. Nedgången i industrisysselsättningen
            och den därav föranledda befolkningsminskningen liksom det ensidigt
            sam- mansatta näringslivet ger starka belägg för att denna region
            inte i något avseende avviker från förhållandena inom stödområdet
            i övrigt. Det torde tvärtom vara så att den i fråga om sysselsättningstillfällen
            är sämre lottad än vissa delar inom stödområdet. Vi föreslår därför
            att hela Kopparbergs län innefattas i allmänna stödområdet.
          </p>
          <p xml:id="i-AURBpm82yM94QZWwn3b7oh">
            8. Generella eller selektiva medel
          </p>
          <p xml:id="i-ErmdPuu5XBWR2VmWLNoEyv">
            Den lokaliseringspolitik som riksdagen fattade beslut om 1964
            kännetecknades i hög grad av selektiva metoder. I och med den
            utbyggda regionalpolitiken från 1970 har betydande inslag av generellt
            stöd kompletterat de selektiva medlen. Sålunda har transportstöd,
            sysselsätt- ningsstöd och utbildningsstöd i viss utsträckning
            generellt förbättrat näringslivets villkor inom stödområdet. Den
            planmässiga utbyggnad av strukturen inom regionerna som till följd
            av länsprogrammen nu kan komma till stånd är ytterligare ett väsentligt
            steg i den riktningen. Investeringar i t. ex. bostäder, kommu-
            nikationer, utbildning, sjukvård m. m. är inte endast av stor
            betydelse som sysselsättningsskapande faktorer. Om det är brister
            i en orts utrustning i detta avseende som ligger bakom en vikande
            befolkningsut- veckling, är det osannolikt att ens mycket kraftigt
            tilltagna kapitalsub- ventioner till ett enskilt företag långsiktigt
            kan förändra situationen. Även stödjande insatser som syftar till
            att minska företagens kostna- der vid lokalisering inom undersysselsatta
            regioner kan dock utformas så, att de generellt står till förfogande
            för alla intresserade företag. Det redan omnämnda transportstödet
            är ett exempel på en sådan politik. I områden med överskott på
            arbetskraft bör enligt vår mening företagen i första hand stimuleras
            att öka antalet sysselsatta. Huvud- parten av de statliga medlen
            till regionalpolitiken har använts till att subventionera kapitalinsatserna.
            Det bör nu enligt vår mening komplette- ras med subvention av
            arbetskraften i större omfattning än för närvarande. Det kan bl.a.
            ske genom ett lägre uttag av den allmänna arbetsgivaravgiften
            inom stödområdet. Vårt förord för ett större mått av generellt
            verkande medel inom regionalpolitiken innebär inte att andra regionalpolitiska
            medel kan avvaras eller minskas. Den ytterligare satsning som
            vi förutsätter måste ske under 1970-talet bör emellertid inriktas
            på mera generellt verkande medel. Som vi tidigare framhållit är
            det här inte fråga om en tärande politik utan om en resursskapande.
            En förbättring av näringslivets villkor inom sysselsättningssvaga
            regioner ökar våra möjligheter att rationellt tillvarata landets
            resurser och öka välfärden för den enskilda människan.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-013.pdf"/>
          <p xml:id="i-Vxm7B1P1vWKGdEZ9AUbDJp">
            Mot. 1972:1818 13
          </p>
          <p xml:id="i-CtNJjomMcmXtRY1hdu2rBq">
            9. Skatteutjämning mellan kommuner
          </p>
          <p xml:id="i-8bivUGZRKMyYt9PX2q8hsf">
            Ett mycket väsentligt medel att generellt utjämna skillnader
            i olika kommuners förutsättningar att erbjuda likvärdiga villkor
            är skatteutjäm- ningsbidragen. Därmed kan skillnaderna i skattekraft
            i olika delar av landet effektivt utjämnas och kommunernas möjligheter
            att tillhanda- hålla likartad service förbättras. Det förslag
            från skatteutjämningsrevisio- nen som nu föreligger stärker ytterligare
            möjligheterna för kommunerna inom stödområdet att kompensera bortfallet
            av skattekraft på grund av befolkningsuttunningen eller ändringar
            i befolkningssammansättningen.
          </p>
          <p xml:id="i-Nqx4nRZqE9EcuNgoFxvkrt">
            10. Samordning mellan statliga verk och myndigheter
          </p>
          <p xml:id="i-BDNUcgyfhNLjsSLrfbEGGS">
            En bidragande orsak till försämringen i utflyttningsområden är
            den koncentration av den statliga servicen som skett under det
            senaste årtiondet. Det gäller postverket, polis- och rättsväsendet,
            trafikförsörj- ningen, utbildningsväsendet och mycket mera. Inte
            sällan har indrag- ningen av service och arbetstillfällen inom
            ett verk bidragit till nedlägg- ning eller indragning av annan
            verksamhet. En bättre samordning mellan de olika myndigheternas
            verksamhet hade sannolikt kunnat bespara staten kostnader inom
            regionalpolitiken och arbetsmarknadsplitiken. Ett viktigt inslag
            i de regionalpolitiska rutinerna måste därför vara att bättre
            samordna den statliga service som tillhandahålls genom olika verks
            försorg. Det som från ett visst verks utgångspunkt och bedömningsområde
            kan te sig rationellt och ekonomiskt kan från andra synpunkter
            som statsmakterna måste anlägga vara tveksamt eller direkt felaktigt.
            Alla större förändringar i ett verks organisation eller serviceutbud
            måste därför noggrant bedömas från regionalpolitiska utgångspunkter.
            Vi anser det alldeles uppenbart att åtskilliga av de indragningar
            och sammanslagningar av enheter i den statliga servicen och myndighetsutöv-
            ningen som försiggått under senare år inte hade bort komma till
            stånd med hänsyn till de regionalpolitiska verkningarna. I kommande
            övervä- ganden av det slaget bör bl. a. möjligheterna att upprätthålla
            eller åstadkomma en differentierad arbetsmarknad även i mindre
            tätorter beaktas.
          </p>
          <p xml:id="i-7HgPmmeh8tYmwyydwPQWcc">
            11. Åtgärdskatalog
          </p>
          <p xml:id="i-Mg8msK4M6FDFzgmZkigNs9">
            Den proposition som nu förelagts riksdagen behandlar inte frågan
            om vilka medel som skall användas för att ge innehåll åt den planering
            och den regionstruktur som eftersträvas. Där aviseras emellertid
            ett antal regeringsförslag, som kommer att föreläggas riksdagen
            under det närmas- te året. Det blir då aktuellt att återkomma
            med närmare preciseringar och ytterligare kompletteringar av medlen.
            Folkpartiet har emellertid i motioner till riksdagen under flera
            år väckt en serie förslag som syftat till att bygga ut och effektivisera
          </p>
          <pb facs="riksdagen-motions-pdf/data/1972/mot_1972__1818/mot_1972__1818-014.pdf"/>
          <p xml:id="i-4cXAqZmVqrGHfo8yvV23zz">
            Mot. 1972:1818 14
          </p>
          <p xml:id="i-2mzaomxA7DZKhjdLe4esks">
            regionalpolitiken. I ett tal i september i år har folkpartiordföranden
            sammanfattat de viktigaste inslagen i vår politik. Det första
            kravet var en precisering av regionalpolitikens mål och innehåll,
            inkluderande jämväl en garanti för den lägsta servicenivån, som
            vi i det föregående har uttalat oss för. Vi vill i det följande
            punkt för punkt återigen föra fram våra krav på åtgärder i övriga
            delar.
          </p>
          <p xml:id="i-SDa5xTdxAkak68z5sW1G3Q">
            11.1. Kontinuerlig spridning av arbetsuppgifter och beslut i
            den statliga förvaltningen
          </p>
          <p xml:id="i-WZJKic8hRe4ZT38amFWd6k">
            Expansionen i Stockholmsområdet hänger i första hand samman med
            den offentliga sektorns expansion och tillväxten inom servicesektorn.
            Det borde länge ha stått klart att en mera balanserad utveckling
            i Stockholms- området hade kunnat uppnås, om den statliga förvaltningen
            i första hand hade fått expandera utanför detta område. Om detta
            varit regel under den senaste tioårsperioden, hade effekten därav
            sannolikt varit större än effekten av den utlokalisering av statliga
            verk som riksdagen fattade beslut om våren 1971. En sådan politik
            sammanfaller också med kravet på delegering av rätten att fatta
            beslut. Många av de beslut som i dag fattas i departement och
            centrala verk skulle kunna flyttas ner till regional och lokal
            nivå. Det skulle dessutom innebära att man bättre tog vara på
            den kunskap om lokala förhållanden som är nödvändig för att besluten
            för dem som berörs skall uppfattas som riktiga och ändamålsenliga.
            Vi upprepar därför de krav som vi tidigare i separat motion till
            årets riksdag ställt om en omfattande kartläggning av möjlig decentralisering
            av arbetsuppgifter och beslut inom den statliga förvaltningen.
            Den expan- sion som inom denna sektor kan bli nödvändig i framtiden
            måste i huvudsak ske utanför storstadsområdena.
          </p>
          <p xml:id="i-52Bc34KKVh6yFQTvYa6dmP">
            11.2. Avskaffa löneskatten inom stödområdet
          </p>
          <p xml:id="i-Dv2yHGck2VAbeACcx5DPWT">
            Vi har tidigare fört fram som vår principiella uppfattning att
            arbetskraften inte onödigtvis får fördyras inom områden som utmärks
            av överskott av arbetskraft. Löneskatten är en sådan för företagen
            kostnads- höjande faktor som motverkar statens ansträngningar
            att genom regional- politiken nå balans mellan tillgång och efterfrågan
            på arbetskraft. När riksdagsmajoriteten hösten 1970 beslutade
            att fördubbla löneskat- ten från 1 till 2 procent skedde det med
            motiveringen att ”dämpa sådan överefterfrågan på arbetskraft som
            kan verka löneglidande”. Vi hävdade då och hävdar fortfarande
            att en sådan överefterfrågan på arbetskraft totalt sett inte existerar
            inom stödområdet. Vore det fallet, skulle självklart en särskild
            politik för att stimulera tillkomsten av arbetstillfäl- len inom
            stödområdet vara obehövlig. För närvarande innebär den tvåprocentiga
            löneskatten att arbetsgivare inom stödområdet levererar in ca
            300 milj. kr. per år till statskassan. I en långsiktig expansiv
            näringspolitik är det vår övertygelse att det utrymme
          </p>
          <pb facs="riksdagen-motions-pdf/data/1972/mot_1972__1818/mot_1972__1818-015.pdf"/>
          <p xml:id="i-Dn9WZTZ7g5BxoUfkQJdxdF">
            Mot. 1972:1818 15
          </p>
          <p xml:id="i-Sh3QtRLoEbJHY6HBfH1Hts">
            som näringslivet inom stödområdet skulle få genom en sänkning
            eller befrielse från löneskatten skulle komma att innebära en
            tillväxt inom näringslivet som för landet som helhet vore av långt
            större värde. När vi tidigare fört fram detta förslag i riksdagen
            har dess majoritet tillbakavisat kravet med hänvisning till bl.
            a. administrativa svårigheter att rätt avgränsa det eller de områden
            inom vilka lägre löneskatt skulle utgå. Det ligger utan tvivel
            ett visst värde ur administrativ synvinkel i systemet med samma
            löneskatt över hela landet. Något administrativt merarbete kan
            emellertid inte få förhindra en reform som av sysselsättningsskäl
            är starkt motiverad. Vi återkommer därför med kravet på att löneskatten
            inom inre stödområdet bör avskaffas och inom yttre stödområdet
            utgå med lägre procentsats än i övriga landet. Uppdraget att närmare
            pröva formerna och den tekniska konstruktionen bör ges åt företagsbeskatt-
            ningsutredningen. Den stimulans till sysselsättningsökning i företagen
            som ett slopande av löneskatten skulle innebära bör kompletteras
            med en utökning av det sysselsättningsstöd som en tid utgått till
            företag inom inre stödområdet.
          </p>
          <p xml:id="i-DgS5Dj8UYCFn59dtyEDzSx">
            11.3. Lokaliseringsfond
          </p>
          <p xml:id="i-6zE7Zaf8yktUb5JjaWEd4y">
            De nuvarande investeringsfonderna har kommit till viss nytta
            i lokaliseringspolitiken och har visat sig vara av stort värde.
            Jämfört med de belopp som används i andra områden har de inom
            stödområdet investerade medlen ur investeringsfonden varit tämligen
            blygsamma. Av de frisläpp av medel ur investeringsfonden som beviljats
            för investeringar både i och utanför området har endast 14 9 gått
            till stödområdet. Metoden att låta företagen använda egna obeskattade
            vinstmedel för investeringar inom områden med långvarig undersysselsättning
            bör emellertid tas till vara och ytterligare byggas ut. Vi föreslår
            därför att företagen ges rätt att avsätta vinstmedel till en särskild
            lokaliseringsfond enligt samma skattebestämmelser som gäller för
            investeringsfonden.
          </p>
          <p xml:id="i-Nspx9U3Qb93U7ehTymqFMp">
            11.4. Högre avskrivningsprocent inom stödområdet
          </p>
          <p xml:id="i-4x1mZXk1YcDxRek3WkovvL">
            Lån till förmånlig ränta och lokaliseringsbidrag kan motiveras
            med det större risktagande som är förenat med investeringar i
            områden som kännetecknas av stagnation eller tillbakagång. I samma
            syfte borde en kortare återbetalningstid av investeringar genom
            högre avskrivningspro- cent vara motiverad. Det skulle på ett
            ändamålsenligt sätt komplettera förslaget om en särskild lokaliseringsfond.
            Rätten till större avskrivning är nämligen av betydelse även för
            företag som saknar möjlighet att avsätta vinstmedel till särskild
            fond. Förmånligare avskrivningsregler för anlägg- ningar inom
            stödområdet bör därför prövas närmare.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-016.pdf"/>
          <p xml:id="i-Ppyvvxc2wqFJWZeifwouca">
            Mot. 1972:1818 16
          </p>
          <p xml:id="i-QuSup29TJCVS2P7nd1mfRM">
            11.5. Kommunikationer
          </p>
          <p xml:id="i-7p2NCcxs799tMjFcyVAB1g">
            Transporternas betydelse för en lyckad regionalpolitik kan inte
            överskattas. Trots att sambandet mellan trafikpolitik och regionalpolitik
            ofta betonats och trots att en hel del gjorts på det området är
            både försörjningen och priserna ännu en allvarlig hämsko för en
            gynnsam utveckling av näringslivet inom stödområdet. Regeringen
            syntes länge acceptera en fortgående försämring av transportförsörjningen
            genom nedläggning av järnvägar, indragning av tåg och stationer,
            obefintlig samordning mellan väginvesteringar och lokalise- ringsinsatser
            och ständigt stigande priser och taxor. Det är tillfredsstäl-
            lande att en omsvängning i trafikpolitiken från regeringens sida
            numera tycks vara ett faktum. Vi tillmäter den pågående regionala
            trafikplane- ringen liksom den nytillsatta trafikpolitiska utredningens
            arbete stor betydelse i detta avseende. Erfarenheterna av det
            särskilda transportstödet för gods från stödom- rådet är utomordentligt
            goda. En utökning av denna generella förbättring för näringslivet
            inom området måste vara en självklar del i en utbyggd regionalpolitik.
            När den försöksverksamhet med transportstöd som nu pågått i snart
            tre år skall ges mera permanenta former måste bl. a. den viktgräns
            som kvalificerar för transportstöd sänkas. Även reglerna för hur
            långt godset måste transporteras måste arbetas om. Sträckan bör
            reduceras och omfatta även den del som ligger inom något av grannländerna
            Norge och Finland. Det skulle föra in en mängd mindre företag
            under kvalifikationsgränserna och därmed betyda mycket för näringslivet
            totalt. Dessutom är det angeläget att material för bearbetning
            som transporteras till och inom stödområdet och där ger sysselsättning
            också får del av transportstödet. Förbättringen av transportstödet
            bör också gälla Gotlandstrafiken. F, n. utgår transportstöd i
            viss utsträckning för varor från Gotland. Det är angeläget att
            stärka villkoren för näringslivet på Gotland genom stöd även för
            transporter till Gotland av material för bearbetning. Kostnaderna
            för transporter till och från Gotland bör emellertid i princip
            inte vara högre än för motsvarande sträcka på fastlandet. Staten
            bör därför bära den merkostnad som påläggs gods, fordon och passagerare
            för transport mellan Gotland och fastlandet. En särskild utredning
            bör få i uppgift att utforma ett system som jämställer transportkostnaderna
            på här antytt sätt. De konkurrensnackdelar som de långa transportavstånden
            för gods innebär gäller i lika hög grad för persontransporter.
            Det är därför lika angeläget att utarbeta någon form av transportstöd
            även för persontrans- porter. Det sker sannolikt bäst genom en
            generell reduktion av taxorna för persontransporter på de långa
            avstånden både för järnväg och för flyg inom landet. Det bör ingå
            som en del i de förslag som föreläggs riksdagen under nästa år.
            Det är emellertid inte endast kostnaderna för persontransporterna
            som kan vara avskräckande för företag, organisationer och myndigheter
            som
          </p>
          <pb facs="riksdagen-motions-pdf/data/1972/mot_1972__1818/mot_1972__1818-017.pdf"/>
          <p xml:id="i-5FcfDqtuFh7cg8VG7uAuQ3">
            Mot. 1972:1818 17
          </p>
          <p xml:id="i-Au1ZKUSzRai35hMv3Yhmeo">
            överväger lokalisering inom stödområdet. Det är i lika hög grad
            den tid som går åt att förflytta sig mellan olika regioncentra
            i landet som är en hämmande faktor. Det problemet har accentuerats
            genom beslutet om utlokalisering av vissa statliga verk. Förbättringen
            av snabbtransporterna kan ske på två vägar: dels genom ett utbyggt
            inrikesflyg som också kombineras med matarflyg från mindre platser
            framför allt i inlandet, dels genom en kraftig satsning på att
            få fram snabbgående persontåg. Det särskilda organ med staten
            och större kommuner och industrier som intressenter som vi föreslagit
            i motioner till riksdagen skulle enligt vår mening kunna kraftigt
            påskynda denna utveckling. Till de åtgärder som också är ägnade
            att motverka nackdelarna med de långa avstånden hör också reducering
            av teletaxorna. Om ett företag i södra delarna av landet överväger
            att lokalisera en filial till norra Sverige är extra kostnader
            på grund av t.ex. kraftigt ökade teleräkningar betydelsefulla.
            Vi får i det sammanhanget inte heller glömma bort alla de människor
            som under senare år flyttat söder ut men som har anhöriga och
            vänner kvar i norra Sverige. För den enskilda människan kan en
            sänkning av kostnaden för telefonsamtal upplevas som en reell
            förkort- ning av avstånden. En kraftig reducering av avgiftsgränserna
            som i det avseendet förverkligar vårt begrepp om ”ett rundare
            Sverige” bör därför ingå i de förslag som föreläggs riksdagen
            nästa år. Det är emellertid inte endast kommunikationerna inom
            landet eller en förkortning av transportvägarna i nord-sydlig
            riktning som är angelägna i en utbyggd regionalpolitik. För befolkningen
            och företagen på många håll i Norrland är tvärkontakterna med
            grannländerna Finland och Norge ofta lika viktiga. Det finns därför
            stor anledning att se vissa delar av norra Sverige som delar av
            regioner sammanhängande med Norge och Finland. Det är i dessa
            fall starkt motiverat att också satsa på väl fungerande tvärförbindelser.
          </p>
          <p xml:id="i-KcaZAhLE5zaht2mfBLYPV2">
            11.6. Industricentra
          </p>
          <p xml:id="i-Rend2iD8dfuJBPcFejBnod">
            Vi har under flera år i motioner till riksdagen föreslagit en
            särskild utredning för uppbyggnad av s. k. industricentra. Staten
            tillhandahåller i dessa i samarbete med en eller flera kommuner
            industri- och hantverks- lokaler inklusive viss service, som varje
            företag för sig är för litet för att självt stå för. Industricentrautredningens
            förslag om en satsning på industricentra i Lycksele och Strömsund
            är därför mycket väkommet. Vi förutsätter att denna första etapp
            snabbt följs av ett flertal satsningar framför allt i de inre
            delarna av stödområdet.
          </p>
          <p xml:id="i-CKPgP6Nj4yuL28ySJzgYy8">
            11.7. Stöd till turismen
          </p>
          <p xml:id="i-8osNh1vnGHyFhgrwY3aKCF">
            För många bygder inom stödområdet framstår en utbyggnad av turismen
            som nära nog den enda utvecklingsbara näringsgrenen. Det är också
            angeläget att de rika förutsättningar för en växande turism som
          </p>
          <pb facs="riksdagen-motions-pdf/data/1972/mot_1972__1818/mot_1972__1818-018.pdf"/>
          <p xml:id="i-JWqobUxKHtmvQPVEYiasQ1">
            Mot. 1972:1818 18
          </p>
          <p xml:id="i-Tf5am7crD9WK1mj74Bkfyr">
            finns framför allt i norra inlandet och på Öland och Gotland
            planmässigt och med beaktande av all tillbörlig varsamhet med
            landskapet utvecklas för att ge människor sysselsättning. För
            det behövs generösare villkor för servicesektorn och turistnäringen.
            Den mest försummade förutsättningen för en expansiv turistnäring
            i Norrlands inland är sannolikt transportför- sörjningen. Den
            översyn av flyg- och tågtaxor som vi i det föregående har förordat
            är därför av stor betydelse också för turistnäringen.
          </p>
          <p xml:id="i-CZwwtss3vu2rKJWjDVJy7u">
            11.8. Ökat stöd till företagarföreningarna
          </p>
          <p xml:id="i-Cajwf7FeVGefYEemhSmCd7">
            De mindre och medelstora företagen är av strategisk betydelse
            för en lyckad regionalpolitik. Det är från denna grupp av företag
            som de lokaliseringsbara enheterna i stor utsträckning skall sökas.
            Till de mest svårbemästrade problemen för företagsledare i mindre
            företag hör marknadsföringsåtgärderna. Företaget har oftast byggts
            upp kring en väl utvecklad och rationellt upplagd produktionsteknik
            medan däremot insikter och erfarenheter av försäljning och marknadsföring
            är bristfälliga. Företagarföreningarna, vilkas uppgift skall vara
            att ge råd och service till denna typ av företag, bör därför ges
            resurser att vidga sin verksamhet med sådana uppgifter. De bör,
            som framhållits från folkpartiet i tidigare motion till riksdagen,
            ses som regionala stödorgan för de mindre och medelstora företagen.
            Det förutsätter emellertid ökade anslag till företagarföreningarna.
            I det underlag som lokaliseringsbidrag baseras på bör dessutom
            initialkostnader för marknadsföringsåtgärder kunna ingå. Förutsätt-
            ningarna för en lyckad utveckling för nyetablerade företag och
            därmed en bättre räntabilitet på det kapital som staten satsar
            i anläggningar och maskiner motiverar en sådan ändring av nuvarande
            bestämmelser.
          </p>
          <p xml:id="i-BUV16hxV6YeiDbttPD2nxq">
            12. Ökade medel för regionalpolitiken
          </p>
          <p xml:id="i-FHC6ytF5R2Mwm9PycgqpBB">
            Regionalpolitiken måste nu anses ha lämnat försöksstadiet. Anslagen
            till en regionalpolitik som syftar till att utjämna obalansproblem
            i olika avseenden måste numera vara en reguljär del av den ekonomiska
            politiken och näringspolitiken. Det innebär att den inte endast
            kan anges i ekonomiska ramar eller anslag över statskassan. Regionalpolitiskt
            motive- rade satsningar, som främjar bättre hushållning med landets
            resurser, kan därför inte heller avvisas på grund av otillräckliga
            anslag för ett visst budgetår. Över huvud taget bör regionalpolitiken
            som en integrerad del av den ekonomiska politiken kännetecknas
            av både långsiktiga övervägan- den och betydande flexibilitet
            i tillämpningen.
          </p>
          <p xml:id="i-Tp2BPQeKjtVVzxuU2D3koG">
            Hemställan Med hänvisning till det anförda hemställs att riksdagen
            hos Kungl. Maj:t begär 1. att de i motionen framförda riktlinjerna
            för utfärdande av en statlig servicegaranti för servicen i närcentra
            och kommun-
          </p>
          <pb facs="riksdagen-motions-pdf/data/1972/mot_1972__1818/mot_1972__1818-019.pdf"/>
          <p xml:id="i-M75vcnVaLNsv3xqEdj7kom">
            Mot. 1972:1818 19
          </p>
          <p xml:id="i-URuDdftQTANh1qgjcYVMh3">
            centra blir föremål för vidare bearbetning och att förslag därom
            föreläggs riksdagen,
          </p>
          <p xml:id="i-7tx3C7dZ6bDfB2j3ZNT1iY">
            . att stödåtgärderna i ökad utsträckning ges en generell
          </p>
          <p xml:id="i-HyWvHjujojEAXoi8Gpnch1">
            utformning som främjar ett företagsvänligt klimat i enlighet
            med i motionen angivna riktlinjer,
          </p>
          <p xml:id="i-LP5iwZQiGYpHvTC1trvWfd">
            . att allmänna stödområdet utvidgas med Avesta och Ludvika
          </p>
          <p xml:id="i-MR1tw4QurYrpCGWv2GK2pb">
            planeringsregioner och därmed omfattar hela Kopparbergs län,
          </p>
          <p xml:id="i-9AzEQGZxJFZLH3W7Cr9Q4k">
            . att åtgärder vidtas för att trygga en bättre samordning av
          </p>
          <p xml:id="i-LrFBmpyB8n5jKoWhh1SQKE">
            statliga verks och myndigheters organisation och verksamhet med
            avseende på regionalpolitiska hänsyn,
          </p>
          <p xml:id="i-CmdjUv9TjLsdMNVuSUUXTw">
            . att en utredning tillsätts för att klarlägga förutsättningarna
          </p>
          <p xml:id="i-WkeBkVG4uQSASzvjc1isGA">
            för en kontinuerlig spridning av beslut och arbetsuppgifter inom
            den statliga centrala förvaltningen och att beslut om expansion
            av denna förvaltning regelmässigt förläggs utanför Stockholm,
          </p>
          <p xml:id="i-626WyvqoRCUay8EQw4kMKy">
            . att den allmänna arbetsgivaravgiften slopas i inre stödområ-
          </p>
          <p xml:id="i-FTMZf7gXs1fxMz1zFPvmzy">
            det och i yttre utgår med lägre procent än i landet i övrigt,
          </p>
          <p xml:id="i-NMK8TzKcroieB1VwC6mWKz">
            . att företagen ges rätt att av vinstmedel avsätta till en särskild
          </p>
          <p xml:id="i-9QgydVi7RBvEh7vocBH4bq">
            lokaliseringsfond för investeringar inom stödområdet enligt samma
            regler som gäller för nuvarande investeringsfonder,
          </p>
          <p xml:id="i-MUHYSgcGpXmXQAN6Gx51x">
            . att högre avskrivningsprocent på anläggningstillgångar tillåts
          </p>
          <p xml:id="i-6nsMKU1oRqoKy3rwgbVZ5y">
            för företag inom stödområdet,
          </p>
          <p xml:id="i-VUKACtHkKF2YYcNhh7RDyw">
            . att förslag om reduktion av tåg-, flyg- och teletaxor på längre
          </p>
          <p xml:id="i-VL8gZWuDjiMsYzfDzrYrdd">
            avstånd föreläggs riksdagen,
          </p>
          <p xml:id="i-FjQWN3RVBQAnMEch8mVFMN">
            . att lokaliseringspolitiskt stöd i större omfattning än för
          </p>
          <p xml:id="i-UcmGvSVB2fTbtw4nh5hDuz">
            närvarande ställs till förfogande för företag inom servicesek-
            torn och turistnäringen,
          </p>
          <p xml:id="i-LjUzVk9LHZpUT8c5xDVYai">
            . att förslag föreläggs riksdagen om ökat stöd till företagarföre-
          </p>
          <p xml:id="i-WG2pQQpk5P3B2wE56CbaU4">
            ningarna, att initialkostnader för marknadsföring inräknas i
            det under- lag på vilket statligt lokaliseringsstöd beräknas,
          </p>
          <p xml:id="i-PzResL8HTbWZhUPDbirdkk">
            . att riksdagen ger Kungl. Maj:t till känna vad i motionen
          </p>
          <p xml:id="i-BSCSnxB6hbjNuewRZtzszS">
            anföres om utbyggt transportstöd,
          </p>
          <p xml:id="i-Qu8KGqCxMA5kPGBR3ozr4Z">
            . att riksdagen uttalar att landstingens förvaltningsutskott
            får
          </p>
          <p xml:id="i-MaB9c7vhNLqRUxy2rhHhWm">
            förstärkt ställning som remissinstans vid fördelningen av resurser
            inom länen.
          </p>
          <pb facs="riksdagen-motions-pdf/data/1972/mot_1972__1818/mot_1972__1818-020.pdf"/>
          <p xml:id="i-CmQkKn2D3yvC2YJ3KXviQS">
            Mot. 1972:1818 20
          </p>
          <p xml:id="i-K86nTS2CnSi9cMhHfCB1Mf">
            Stockholm den 17 november 1972 GUNNAR HELÉN (fp)
          </p>
          <p xml:id="i-73rJ3Rs6Q7nJ2GdVr2fQh2">
            ROLF WIRTÉN (fp) OLLE DAHLÉN (fp) SIGVARD LARSSON (fp) SVEN GUSTAFSON
            (fp) i Umeå i Göteborg CECILIA NETTELBRANDT (fp) INGEMAR MUNDEBO
            (fp) THORVALD KÄLLSTAD (fp) MAC P. HAMRIN (fp) KARL ERIK ERIKSSON
            (fp) DANIEL WIKLUND (fp) i Arvika i Stockholm OLA ULLSTEN (fp)
            SVEN ANTBY (fp)
          </p>
          <p xml:id="i-Nte6fYixAJsgMRh79Rm5bc">
            Göteborgs Offsettryckeri AB 72 1894 $S Stockholm 1972
          </p>
        </div>
      </div>
    </body>
  </text>
</TEI>
