<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-SoU-00567">
  <teiHeader>
    <fileDesc>
      <titleStmt>
        <title>Sprutbyte för smittskydd</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:567 av Hillevi Larsson (S)</title>
          <idno type="rdwebb">H302567</idno>
          <rs type="number">567</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H302567/text</ref>
          <ref type="dokument_url_html">http://data.riksdagen.se/dokument/H302567</ref>
          <ref type="dokumentstatus_url_xml">http://data.riksdagen.se/dokumentstatus/H302567</ref>
          <ref type="docx">http://data.riksdagen.se/fil/0EFAB7C4-05D8-4A50-9218-AE24772FC348</ref>
          <ref type="pdf">http://data.riksdagen.se/fil/4A2CD79E-EBEA-4177-A66C-2F76A0190CC6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-4CpWQTtQYETkwrmcArVUr6" type="signed"/>
        <correspContext corresp="i-4CpWQTtQYETkwrmcArVUr6">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-G94zyFTo15R1tMXMqZ7TYH" type="submitted">
          <date when="2015-10-02"/>
          <time when="10:02:04"/>
        </correspAction>
        <correspAction xml:id="i-6fAJjaCqsctRELASMuBsh5" type="referred">
          <date when="2015-10-13"/>
        </correspAction>
        <correspAction xml:id="i-J2kvgdD3rktQaWjLdVLGxD" type="assigned">
          <date when="2016-09-08"/>
          <time when="09:50:30"/>
        </correspAction>
        <correspContext corresp="i-J2kvgdD3rktQaWjLdVLGxD">
          <ref type="assignedTo">Socialutskottet</ref>
        </correspContext>
        <correspAction xml:id="i-RmGFARALrW16Y4JdLkd7rF" type="behandlas_i"/>
        <correspContext corresp="i-RmGFARALrW16Y4JdLkd7rF">
          <ref type="uppgift">2015/16:SoU8</ref>
          <ref type="ref_dok_id">H301SoU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SoU8</ref>
          <ref type="ref_dok_titel">En samlad strategi för alkohol-, narkotika-, dopnings- och tobakspolitiken 2016-2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:567 av Hillevi Larsson (S) Sprutbyte
          för smittskydd
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6xuBG5EAVmErYnmkQdW6JW">
            Förslag till riksdagsbeslut
          </head>
          <list style="ol">
            <item xml:id="i-6txWrru7Pb3YcDYtSJW5xD">
              Riksdagen ställer sig bakom det som anförs i motionen om kommunernas
              vetorätt gällande sprutbyte och tillkännager detta för regeringen.
            </item>
            <item xml:id="i-UXDkvBNEtfBCDzZZzqKbQh">
              Riksdagen ställer sig bakom det som anförs i motionen om obligatoriska
              sprutbytesprogram i alla Sveriges landsting och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-29g8anzvQ4j8NTD9ExqHuE" type="h1">
            Motivering
          </head>
          <p xml:id="i-GKpx6Ytj5bkN4Ef3SvBTxX">
            Trots att landstingen sedan 2006 har haft möjlighet att införa
            sprutbytesprogram finns de än så länge bara i Skåne, Kalmar och
            Stockholm. Skåne har haft sprutbyte i över 25 år och det finns
            en politisk enighet om att behålla det. Verksamheten i Kalmar
            och Stockholm har bara funnits ett par år.
          </p>
          <p xml:id="i-NXLnerAend2LUdX5YbNMEE">
            Det betyder att en majoritet av injektionsmissbrukarna i Sverige
            saknar tillgång till rena sprutor och att de därmed riskerar att
            få hiv och hepatit B och C via delade sprutor.
          </p>
          <p xml:id="i-6M7GkXnZmWRv2v58kJfWRX">
            Sprutbytesprogram har gett positiva resultat i andra länder och
            förespråkas av en lång rad internationella organ som WHO, FN och
            EU:s expertorgan i narkotikafrågor, EMCDDA.
          </p>
          <p xml:id="i-FwhyUfh5zeRPsjJZq8QTxW">
            Det är viktigt att betona att sprutbytesprogram i första hand
            är en smittskyddsåtgärd och ska inte ses som vård i vanlig bemärkelse.
            Ökat smittskydd gynnar inte bara missbrukare som riskerar kroniska
            och dödliga sjukdomar utan det är positivt för hela befolkningen
            att farliga smittor inte sprids på ett okontrollerat sätt. Förr
            eller senare påverkas ”normalpopulationen” av de smittor som ökar
            i samhället.
          </p>
          <p xml:id="i-6ncavag1BMGpvWGuT9p79h">
            Med en mer tillgänglig, evidensbaserad missbruksvård skulle fler
            kunna räddas till livet och få ett någorlunda normalt liv. Problemet
            är att den som väl fått hiv drabbas hårt, även om hen lyckas ta
            sig ur sitt missbruk. Det medför onödigt lidande för de enskilda,
            förtida död och stora kostnader för vården.
          </p>
          <p xml:id="i-8m8okd5Y7qHSdeMjjZYsBQ">
            Det finns inget belägg för att sprutbyte skulle öka narkotikamissbruket.
            De som knarkar vet redan att det är farligt och det är naivt att
            utgå ifrån att tillgång till rena sprutor skulle få någon att
            tro att det därmed blir ofarligt!
          </p>
          <p xml:id="i-5qckxcVzGFrnf5KmDeJKsL">
            Det finns ett tydligt samband mellan sprutbyte och minskad hiv-spridning
            bland injektionsmissbrukare. Sambandet är inte lika tydligt när
            det gäller spridning av hepatit B och C. En orsak tros vara att
            dessa sjukdomar är mer smittsamma än hiv och att det därför finns
            andra smittvägar än sprutor. Sprutbytet börjar dessutom gälla
            först vid 20 års ålder, då många intravenösa missbrukare redan
            hunnit få hepatit C via delade sprutor. Men även om många redan
            har hepatit när de går in i sprutbytet gäller det inte alla. Varje
            fall då någon kan räddas från hepatit är en vinst för den enskilde
            och för samhället!
          </p>
          <p xml:id="i-HLHDGcAnDAPVFQHm9og6vx">
            Även om sprutbyte i första hand handlar om smittskydd är det
            samtidigt en kanal in i vården för dem som annars inte upplever
            att de bemöts med respekt eller får rätt vård kopplat till sitt
            missbruk. Det går utmärkt att kombinera smittskydd med vaccination
            mot hepatit B. Testning av både hiv och hepatit B och C kan göras
            kopplat till sprutbytet, det skapar både förutsättningar för bättre
            smittskydd och tidigare behandling av dessa sjukdomar. Den som
            funderar på att lägga av med sitt missbruk kan få hjälp med motivation
            och slussas in i behandling. Missbrukare med svårläkta infektioner
            och bölder kan få en tidigare behandling, vilket inte bara minskar
            lidande utan även i förlängningen kan rädda liv.
          </p>
          <p xml:id="i-D86QuBN9LhDP8am1JytHUi">
            Idag kan ett landsting ansöka om att få införa sprutbytesprogram
            på försök (vilket senare kan permanentas), men landstinget måste
            göra det tillsammans med berörd kommun – där sprutbytet är tänkt
            att ligga. Detta har inneburit att en kommun kan utöva vetorätt,
            även när det finns majoritet i landstinget om att sprutbyte bör
            införas. I Stockholm förhalades frågan om sprutbyte i flera år,
            landstinget hade sedan tidigare sagt ja men Stockholms kommun
            sade nej i flera omgångar eller ställde upp omöjliga villkor.
            Nu har äntligen Stockholm gått med på ett sprutbyte.
          </p>
          <p xml:id="i-7huGtUexU46FeAtG6LvZcJ">
            Även om det ideala är att berörd kommun och berört landsting
            är överens och samarbetar, så kan en kommun rimligtvis inte blockera
            ett helt landsting hur länge som helst. Smittskydd och vård ligger
            ju på landstingens ansvarsområde i första hand, inte kommunernas.
          </p>
          <p xml:id="i-79NsyU1M1BKwHNeYqw6icf">
            Som ett första steg skulle man kunna slopa kommunernas vetorätt
            när det gäller sprutbyte. Landsting bör kunna gå fram ensamma
            med en ansökan till Socialstyrelsen, när berörd kommun blockerar
            ansökan.
          </p>
          <p xml:id="i-DZR8QTqzSGoDALuMmghGKv">
            På längre sikt skulle det kunna bli obligatoriskt för alla landsting
            att erbjuda sprutbytesprogram. Smittskydd är inte förhandlingsbart
            i andra sammanhang och samma smittskydd bör rimligtvis gälla över
            hela landet. Både till gagn för de enskilda som riskerar att smittas
            av delade sprutor och för samhället som helhet!
          </p>
          <p xml:id="i-5nCZKjKZdzmWpxj8HgvMGr">
            Regeringen bör i framtiden överväga möjligheten att slopa kommunernas
            vetorätt samt överväga möjligheten att göra det obligatoriskt
            för alla landsting att erbjuda sprutbyte.
          </p>
        </div>
        <div type="motSignatures">
          <list>
            <item xml:id="i-SBDgERwof9LfaQVxEq7c9D" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
