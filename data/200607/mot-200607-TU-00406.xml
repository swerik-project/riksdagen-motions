<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00406">
  <teiHeader>
    <fileDesc>
      <titleStmt>
        <title>Förverkligande av Södra länken</title>
        <author corresp="i-RZNwwHohbyBgLVVG4Dy1Bj i-TVwo4mCECu692GW3ntqQzo">av Carin Runeson och Kurt Kvarnström (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förverkligande av Södra länken</title>
          <idno type="rdwebb">GU02T406</idno>
          <rs type="number">T406</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T406/text</ref>
          <ref type="dokument_url_html">http://data.riksdagen.se/dokument/GU02T406</ref>
          <ref type="dokumentstatus_url_xml">http://data.riksdagen.se/dokumentstatus/GU02T406</ref>
          <ref type="doc">http://data.riksdagen.se/fil/AA2FBACD-9FA7-45EF-BF85-C7F6C76BAE24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RZNwwHohbyBgLVVG4Dy1Bj</idno>
            <name>Carin Runeson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Hwz9axfG4XCvKXtRi6ZVtf" type="signed"/>
        <correspContext corresp="i-Hwz9axfG4XCvKXtRi6ZVtf">
          <note type="signatory" corresp="i-RZNwwHohbyBgLVVG4Dy1Bj"/>
          <note type="signatory" corresp="i-TVwo4mCECu692GW3ntqQzo"/>
        </correspContext>
        <correspAction xml:id="i-V7unLCLArRnmjf172YCZAS" type="referral">
          <date when="2006-11-07"/>
        </correspAction>
        <correspAction xml:id="i-F2sP3GuGuEzNR6PqbzBiXv" type="dismissal">
          <date when="2006-11-07"/>
        </correspAction>
        <correspAction xml:id="i-GWnmcbny1rdLp9YgByFSQH" type="numbering">
          <date when="2006-11-02"/>
        </correspAction>
        <correspAction xml:id="i-WBk4rJbbiBCvXNhvwN6cLh" type="submission">
          <date when="2006-10-31"/>
        </correspAction>
        <correspAction xml:id="i-MrX1dQtBFGgJqC8Gp9nb9x" type="transfer">
          <date when="2006-10-31"/>
        </correspAction>
        <correspAction xml:id="i-6BbcHRFmnMLFd6qJwpmUjB" type="assigned"/>
        <correspContext corresp="i-6BbcHRFmnMLFd6qJwpmUjB">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MPwBLeNqnknTo6ww3sPtjM" type="motBody">
        <div xml:id="i-YEst2fUqJv9FJ5j4b2o1gu" type="motProposal" subtype="förslag">
          <head xml:id="i-JFsKrtcKbr3JahGyXsoC9B">
            Förslag till riksdagsbeslut
          </head>
          <p xml:id="i-CVZ5PWYKq1d3jkLJUBm22f">
            Riksdagen tillkännager för regeringen som sin mening vad som
            i motionen anförs om att ny teknik bör användas vid byggandet
            av Södra länken.
          </p>
        </div>
        <div xml:id="i-Uto4cUbhacsQD9TMJYSA2w" type="motContent">
          <head xml:id="i-E4ksuS5FN3u38sqKZ3PRWz" type="h1">
            Förverkligande av Södra länken
          </head>
          <head xml:id="i-NAbZ5mqFUuZWgF3bzmuZSp" type="h1">
            Motivering
          </head>
          <p xml:id="i-2FUAJYV2uCc6HQdL4MHBs6">
            Varje år orsakar vädret stora skador på många håll i landet.
            Till de mest kännbara skadorna hör nedrasade elledningar. Det
            är inte acceptabelt att människor är utan ström flera dagar och
            veckor i sträck. Den situation vi har idag är inte hållbar. Varje
            år poängteras vikten av att ha nedgrävda elkablar genom de elavbrott
            som alltför många människor får stå ut med.
          </p>
          <p xml:id="i-NJsmf3daLKpxR6CrdtU9E3">
            Idag finns tekniken för att till ett rimligt pris transportera
            el i nedgrävda elledningar och därigenom bespara många människor
            mycket lidande. HVDC Light är en teknik som utvecklats av ABB
            och som skulle kunna användas. Södra länken är ett exempel där
            den tekniken skulle kunna användas med mycket fördelaktiga resultat.
            Nedgrävda kablar ökar säkerheten markant vid väderkatastrofer.
            HVDC Light-alternativet kommer att vara klart tre till fem år
            tidigare än luftledningsalternativet. Regeringen kräver att kraftbolagen
            skall skynda på säkringen av elnätet, och staten bör föregå med
            gott exempel när möjligheten finns. HVDC Light-tekniken innebär
            att en störning i ett nät inte sprids till ett annat nät samt
            att risken för störning inom ett nät kan begränsas genom att stöd
            kan fås från det andra nätet och genom kontroll av reaktiv effekt,
            d v s man kan hålla spänningen. Det handlar inte bara om risken
            för elavbrott vid t ex hårda stormar. Nedgrävda kablar med den
            senaste tekniken skulle ge många andra positiva sidoeffekter.
          </p>
          <p xml:id="i-6Nz4ehZxyQmsfeV7oz8Mo5">
            Bland annat har EU beslutat om en avreglerad och integrerad elmarknad
            för 450 miljoner abonnenter. Genom HVDC Light kommer elmarknader
            att kunna byggas ihop och därmed utnyttjas den ekonomiskt och
            ekologiskt mest optimala elproduktionen vid varje givet tillfälle.
            EU har uppmanat till byggande av nedgrävda kablar, men detta har
            hittills ansetts för dyrt. Genom att möjliggöra de prioriterade
            sammanlänkningarna av nationella elnät kan EU:s vision om en konkurrensutsatt
            marknad realiseras. Den nya tekniken ger också den positiva effekten
            att elpriserna kan sänkas i Europa. Det beror på att den nya tekniken
            kan sammanlänka de europeiska elnätverken och därigenom skapa
            en bättre fungerande europeisk elmarknad. Det handlar också om
            att ledningar som hittills inte kunnat dras kommer att vara möjliga
            att realiseras.
          </p>
          <p xml:id="i-JtjksFDjg7TCe4WjFRLagM">
            Om den nya tekniken används i ett större projekt i Sverige, t
            ex Södra länken, kommer det att generera ett behov av forskning
            och vidareutveckling, vilket skulle gynna svensk forskning på
            området. ABB har redan lagt ner ca 700 miljoner kronor i forskning
            i Sverige på den nya tekniken. Forskning, utveckling, tillverkning,
            provning och tester sker i huvudsak i Sverige med tyngdpunkt i
            Ludvika, Västerås och Karlskrona. Dessutom deltar ett stort antal
            lokala små och medelstora underleverantörer både i utveckling
            och tillverkning. Forskningen kommer att ytterligare förstärkas
            vid bl a en rad mindre och medelstora högskolor samt vid KTH,
            Chalmers och Uppsala universitet.
          </p>
          <p xml:id="i-PxGMJq5yqwwfXCP4ESiLar">
            Om Södra länken förverkligas beräknas den skapa omkring 2 500
            årsarbeten i Sverige. Den regionala fördelningen av de potentiella
            arbetstillfällena är stimulerande ur ett regionalpolitiskt perspektiv.
            De flesta jobben kommer i Ludvika i Bergslagen, som håller på
            att utvecklas till ett världsledande centrum för elkraftöverföring,
            High Voltage Valley. Den näst största sysselsättningseffekten
            blir i Karlskrona.
          </p>
          <p xml:id="i-9F7pPi2Y7xAyW7PXKMMEsf">
            Med nedgrävda kablar minskar man också ingreppen i naturen. Kablarna
            kan grävas ner vid redan befintliga vägar eller under existerande
            kraftledningsgator på samma sätt som t ex bredbandskablar. Det
            innebär också färre stora ledningsgator eftersom man slipper både
            att expropriera mark och ta hänsyn till miljöopinioner i känsliga
            områden och man kommer ifrån sjunkande fastighetsvärden.
          </p>
          <p xml:id="i-KGu2wzhUV3kvxommEos3yP">
            Genom att HVDC Light dras med två parallella kablar med +/ spänning
            som tar ut varandra uppstår inga elektromagnetiska fält, vilket
            gör att problemen för de elkänsliga minskar.
          </p>
          <p xml:id="i-QiUAg2D1k9sLVvAtoj52g8">
            Den nya tekniken skulle också möjliggöra anslutning av framtida
            energikällor som t ex vindkraft till nätet. HVDC Light-lösningen
            skulle t ex stabilisera nätet i södra Sverige vid en eventuell
            vindkraftsutbyggnad. Om Vattenfall realiserar sina planer på att
            bygga ut Krugers Flack med 600 MW vindkraft kan denna byggas med
            HVDC Light och anslutas till Södra Länken i Skåne. Det innebär
            att en station kan sparas och att vattenkraft från norr kombineras
            med vindkraft, vilket är en optimal kombination.
          </p>
          <p xml:id="i-TjPscAgqsvozboH5Fh75gY">
            När den nya tekniken med nedgrävda kablar finns tillgänglig till
            rimliga priser, och dessutom ger så många positiva sidoeffekter,
            är det angeläget att staten uppmuntrar användandet av denna teknik.
          </p>
        </div>
        <div xml:id="i-QzjXveoTBitjTfsYSQ6WDn" type="motSignatures">
          <list xml:id="i-PN2hz59zb6VjNDKmr2jfC2">
            <item xml:id="i-DntW8yLQYipCTyWo3iVxGG" who="i-RZNwwHohbyBgLVVG4Dy1Bj">
              Carin Runeson (s)
            </item>
            <item xml:id="i-9RrQzi9FAnKvSvF47Ddc8F" who="i-TVwo4mCECu692GW3ntqQzo">
              Kurt Kvarnström (s)
            </item>
          </list>
        </div>
      </div>
    </body>
  </text>
</TEI>
