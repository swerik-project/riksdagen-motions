<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-KU-00352">
  <teiHeader>
    <fileDesc>
      <titleStmt>
        <title>Egenmakt och frihet</title>
        <author corresp="i-U6F8gqiuV2DEZN1aMhyDnJ">av Christer Nylander (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Egenmakt och frihet</title>
          <idno type="rdwebb">GR02K352</idno>
          <rs type="number">K352</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GR02K352/text</ref>
          <ref type="dokument_url_html">http://data.riksdagen.se/dokument/GR02K352</ref>
          <ref type="dokumentstatus_url_xml">http://data.riksdagen.se/dokumentstatus/GR02K352</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JN9DmFqzrPSGhcZ7Gb3e5N" type="signed"/>
        <correspContext corresp="i-JN9DmFqzrPSGhcZ7Gb3e5N">
          <note type="signatory" corresp="i-U6F8gqiuV2DEZN1aMhyDnJ"/>
        </correspContext>
        <correspAction type="referral" xml:id="i-UqqThcLCNk825xaZxJNLtA">
          <date when="2003-10-15"/>
        </correspAction>
        <correspAction type="dismissal" xml:id="i-R3dfrNfmStsEb6G3SP3iF7">
          <date when="2003-10-15"/>
        </correspAction>
        <correspAction type="submission" xml:id="i-MxiNsxbCF4qEzz26JftxAC">
          <date when="2003-10-07"/>
        </correspAction>
        <correspAction type="assigned" xml:id="i-24B1QswFtLAoEm8TqAamxF"/>
        <correspContext corresp="i-24B1QswFtLAoEm8TqAamxF">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_K_0352/mot_200304_K_0352-0001.pdf"/>
      <div type="motHeader" xml:id="i-Jpz7YGhjYiTucEsDA3mbF2">
        <div type="motTitle" xml:id="i-S6YPP1Ygg71R3vJVpnFaVb"/>
        <div type="motSubmissionInfo" xml:id="i-TBv1UUhjmV1SMCc1pmYg7S"/>
      </div>
      <div type="motBody" xml:id="i-VaThhRtmHVF7VqcEzD2FVk">
        <div xml:id="i-Gj3Zh4Pgpwj616qBeJ1Uyd">
          <p xml:id="i-LmwR9pXYER3r8nJ44CSZ6">
            2003/04 mnr: K352 pnr: fp257
          </p>
          <p xml:id="i-FiciGqWswnk6LnKJJA1hHM">
            Motion till riksdagen 2003/04:K352
          </p>
          <p xml:id="i-By7TBdVnTvactzsczsDnxp">
            av Christer Nylander (fp)
          </p>
          <p xml:id="i-YQNGz7BjLZ1dcvqsvP4seL">
            Egenmakt och frihet
          </p>
          <p xml:id="i-Ub9kJK6oEpnryMM8ovDFFL">
            Förslag till riksdagsbeslut
          </p>
          <p xml:id="i-CQDKAQ2uVRffGnd8s44rdS">
            Riksdagen tillkännager för regeringen som sin mening vad i motionen
            anförs om en vitbok för att systematiskt arbeta med reformer för
            att stärka individens egenmakt och frihet.
          </p>
          <p xml:id="i-C1Myzb9dW6FQL3fv9xzZrg">
            Motivering
          </p>
          <p xml:id="i-XpG53NHyNQHsCFPJaJPYpi">
            I regeringens finansplan i budgetpropositionen för 2003/04 står
            följande:
          </p>
          <p xml:id="i-2kzFw92UDhT2U2B4jTeoGx">
            Över en miljon människor är beroende av sociala ersättningar
            för sin försörjning. De kan inte påverka sin inkomst och levnadsstandard.
          </p>
          <p xml:id="i-66Qr3yiDM5NydCsiiqjJHM">
            Dessa två meningar fångar tillståndet i landet. För få arbetar.
            För många känner sig maktlösa. En miljon människor av Sveriges
            nio miljoner sitter fast i beroende och saknar möjlighet att själva
            förbättra sin livssituation. Förutom det personliga lidande och
            den oro detta skapar innebär det också att svensk ekonomi örlorar
            i växtkraft. Man ser inte den fulla vidden av läget i Sverige
            om man stannar vid det statistiska perspektivet. Man måste också
            se att denna miljon människor består av enskilda individer, en
            efter en, med sina problem, möjligheter och livsdrömmar. Att se
            var och en för den hon är, det är också förutsättningen för att
            finna lösningar. I riksdagen tar vi inte ställning till enskilda
            människoöden, men det kan finnas anledning att genom en fiktiv
            berättelse se hur livet kan te sig för en av dessa som enligt
            regeringen inte kan påverka sin inkomst och levnadsstandard. En
            av den miljon människor som inte har makt att forma sin vardag
            och framtid.
          </p>
          <p xml:id="i-5mAbqK1mddGVPBLWQPcL2z">
            [PA Lä
          </p>
          <p xml:id="i-QCTU1HS6hA1RcEwjFEGLVa">
            MOT. 2003/04
          </p>
          <pb facs="riksdagen-motions-pdf/data/200304/mot_200304_K_0352/mot_200304_K_0352-0002.pdf"/>
          <p xml:id="i-KzkhNzAbq3KcvBbHnSURRQ">
            2003/04:K352
          </p>
          <p xml:id="i-FnHX4tXuJAvNbGM2PNZNUT">
            En morgon i livet
          </p>
          <p xml:id="i-PVuvNoTDcvqRKiNMGN7VYm">
            Eva vaknade tidigt den dagen. Det var ännu för tidigt att väcka
            barnen. För sent att somna om. Det var tyst. Väckarklockan tickade.
            Mot fönstret trippade regndroppar. I övrigt tyst. Som i graven?
            Som universum? Som vanligt! Ensam med sina tankar låg hon där.
            Ingen morgontidning att läsa. Det hade hon inte haft på flera
            månader. Det var länge sedan det senaste gratiserbjudandet tog
            slut. Ingen bok att läsa. Det var länge sedan hon läste en bok.
            Det fanns ju ända aldrig någon tid till det. Utom just nu. Istället
            låg hon där. Ensam med sina tankar. — Kanske skulle jag ta mig
            ledig idag. Sjukskriva mig. Nej, det kan jag inte göra. På jobbet
            skulle de få ringa in någon annan eller klara sig utan ersättare.
            Det gör de säkert, men det blir lite jobbigare förstås. Trist
            att de klarar sig utan mig. Men jag klarar inte en karensdag denna
            månad. För många räkningar. Kanske kunde Flisan vara sjuk? Visst
            hade hon hostat lite när jag hämtade henne på dagis i går? Hörde
            de andra det? — Igår. Det var ingen höjdardag. Jag skäller för
            mycket. Varför blir jag så lätt arg? Jag måste komma på ett bättre
            sätt att förklara för Tommy varför han inte kan få den där jackan.
            Visst behöver han en ny vinterjacka. Men, vi måste hitta en annan,
            lite billigare. Mycket billigare, förresten. Hur kan någon normal
            förälder ha råd att köpa en sån där onormalt dyr jacka. Visst,
            han överdriver säkert. ”Alla andra” har säkert inte, men varför
            ska alltid han tillhöra dem som inte har? — Jag får nog gå till
            jobbet i alla fall. Flisan har utedag idag. Den vill hon säkert
            vara med på. Och hur ska det gå för Sture om inte jag kommer?
            Han yller år idag. Nittio. Och jag har ju lovat att fixa det lite
            festligt. Hoppas verkligen de små kommer. Berit lovade att barnbarnsbarnen
            skulle komma. Jag tror inte Sture minns det, men ett släktfoto
            hade verkligen gjort sig bra på sängbordet. De där gamla blommorna
            måste jag förresten slänga innan det ommer någon. Det skall vara
            fint idag. Och Sture skall få bada. Det gillar han. — Flisan får
            vara frisk idag. Hon gillar ju dagis. Om inte den där, vad heter
            han nu, strunt samma. Det var ett tag sedan de bråkade nu. Hoppas
            att det hjälpte att jag sa till på skarpen. Tänkt om fröknarna
            blev sura. Tänk om
          </p>
          <p xml:id="i-6Bn2oazDthB53pNbm7KmEt">
            Flisan ... — Jo, jag måste till jobbet idag. Jag måste för Stures
            skull! Kanske ska jag prata med Agneta om den där utbildningen.
            Det är faktiskt min tur nu. Min tur att gå vidare. Undrar om vi
            klarar det förresten. Ett halvår med studier. Betalar man böckerna
            själv? Men klarar vi det får jag lite högre lön nästa år. Om ett
            halvår. Det skulle va härligt. Det kan jag säga till Tommy. Om
            mamma bara får plugga ett tag så får jag nytt jobb och tjänar
            lite mer. Bra va? - Men det är klart. Pengarna försvinner väl
            någon annanstans. Bostadsbidraget. Vad händer med det om jag får
            några hundra mer i lön? Och skatten? Det kanske inte blir så mycket
            över. Är det lönt att plugga och svälta ett halvår om det ändå
            inte gör att Tommy kan få det som ”alla andra” får? Om inte ...
          </p>
          <pb facs="riksdagen-motions-pdf/data/200304/mot_200304_K_0352/mot_200304_K_0352-0003.pdf"/>
          <p xml:id="i-9X9AxeUjn8qgs94LtxRfmt">
            — Det blir nog jättetufft att plugga. Och Agneta, vad skall hon
            säga. Tänk om hon säger nej. Det är nog bäst att vänta med att
            fråga. Mia är ju jätteduktig och snäll. Det är nog hennes tur,
            förresten. — Ska inte klockan ringa snart? Kanske skulle jag gå
            in till Flisan. Hon behöver en kram. Jag också. I morgon ska vi
            hitta på något. Då kommer barnbidraget. Kanske kunde vi spela
            minigolf. Det gillar ungarna. Fast det får bli på kvällen. Efter
            jobbet. Hinner Tommy med läxan då? Måste tjata på honom i kväll.
            Men inte nu. Inte på morgonen. Idag skall vi ha en härlig morgon.
            Med hallonsylt på gröten. Ska inte klockan ringa? Jag går in till
            Flisan. Måste stryka hennes blus. Den vita, med volanger. Den
            gillar hon. Synd med hålet i ärmhålan, men det syns inte om man
            inte tittar noga. Och Flisan gillar den. — Ska ringa till mamma
            i kväll. Hon kanske kan hjälpa till så att jag kan plugga. Kanske
            ska prata med Agneta i morgon. Idag hinner jag ju ändå inte. I
            morgon. Kanske.
          </p>
          <p xml:id="i-HWBFW69FuBRtZNju2D3E6K">
            Behovet av ett systematiskt arbete för att stärka egenmakten
          </p>
          <p xml:id="i-Rpz5GEkVCLNYZLLv7rVATu">
            Denna fiktiva Eva är en av många människor i Sverige som har
            liten möjlighet att påverka sin vardag. Om var och en av dessa
            kortfattat skulle beskriva sin livssituation fick vi en bok på
            en miljon sidor. Denna berättelse om dagens Sverige skulle säga
            så mycket mer än statistik i regeringens finansplan. Att inte
            kunna påverka sin vardag. Att sitta fast i en ekonomisk fälla.
            Så ser vardagen ut för många människor i dagens Sverige. Var fjärde
            hushåll som består av ensamstående mamma med barn hade under 2002
            socialbidrag. När lågavlönade vill förändra sin situation upptäcker
            de många gånger att de har fastnat i en fälla, skapad av de olika
            systemen som sägs forma välfärden: skattesystem, barnomsorgssystem,
            bidragssystem. Det skapar vanmakt för den enskilde och hennes
            familj. Det försämrar Sveriges möjligheter att växa ekonomiskt
            och stärka det gemensamma välståndet. Men systemen kan förändras,
            så att de stärker, inte låser in, enskilda människor. Att bryta
            vanmakten är den enskilt viktigaste frågan för Sverige de kommande
            åren. Det behövs en ny politik för ökad egenmakt. Ett Sverige
            med större social och ekonomisk dynamik. Det behövs en politik
            som ger människor större möjligheter att forma sin vardag och
            förverkliga sina drömmar. En sådan politik är bra för enskilda
            människor och därför bra för svensk ekonomi och Sveriges välstånd.
            Samtidigt innebär en politik för egenmakt att politikens och systemets
            makt undergrävs. Där ligger också motkrafterna. Men systemet måste
            vara till för människan och inte människan för systemen!
          </p>
          <p xml:id="i-J9W1kWLWXgNQMDoVNEtFt5">
            2003/04:K352
          </p>
          <pb facs="riksdagen-motions-pdf/data/200304/mot_200304_K_0352/mot_200304_K_0352-0004.pdf"/>
          <p xml:id="i-2dE5H1ZhJSmvdnshLLVYe3">
            2003/04:K352
          </p>
          <p xml:id="i-M7JD1k6WmiThEQ6Fhbubpe">
            Dags för handling!
          </p>
          <p xml:id="i-AWHvRcQM4VbQ86kkgdgDcx">
            Om regeringen med sin formulering i budgetpropositionen menar
            att det är ett stort problem i dagens Sverige att mer än var tionde
            människa sitter fast i en fattigdomsfälla med mycket små möjligheter
            att förändra sin livssituation, då borde det också vara dags för
            konkret handling. Regeringens politik har hittills handlat alldeles
            för mycket om att sätta upp mål och alldeles lite för att skapa
            verktyg att nå målen. Sverige behöver ett reformpaket för att
            öka den enskildes makt över sin egen vardag. Sverige behöver frihetsreformer.
            Jag anser att ett sådan reformpaket måste ta stora grepp och bland
            annat innehålla reformer - som tar bort marginaleffekter i skattesystemet
            och ger mer pengar i plånboken, - av skolan som ger varje elev
            möjlighet att lära efter egen förmåga, - som ökar valfriheten
            i välfärden, - som ger anställda mer makt över arbetstiden, -
            som ger den enskilde mer makt över socialförsäkringarna, - som
            ger äldre och handikappade tydliga rättigheter och - som gör det
            enklare att starta och driva företag.
          </p>
          <p xml:id="i-3tRYeRaDiqKTmaoD75bbwJ">
            Regeringen bör snarast återkomma till riksdagen med konkreta
            reformförslag för att stärka människors egenmakt. Ett sådant arbete
            måste ske systematiskt och med tydliga tidsplaner och mätbara
            delmål. För att få systematik i detta arbete bör därför en vitbok
            tas fram med konkreta åtgärder som skall genomföras för att öka
            den enskildes makt över sitt eget liv. Ett sätt att få inspiration
            i detta arbete kan vara att bjuda in enskilda människor att berätta
            om sin livssituation och berätta om vilka hinder
          </p>
          <p xml:id="i-VvNB9f1PtJ8D85k5nYErQE">
            vardagen ställer upp för deras frihet att forma livet. De berättelser
            som regeringen på det sättet får skulle tjäna som en god idébank
            för ett ambitiös reformpaket för att öka friheten och egenmakten
            i Sverige.
          </p>
          <p xml:id="i-WHnzAVf6hpm6xa8rJQjCbD" type="date">
            Stockholm den 6 oktober 2003 Christer Nylander (fp)
          </p>
        </div>
      </div>
    </body>
  </text>
</TEI>
