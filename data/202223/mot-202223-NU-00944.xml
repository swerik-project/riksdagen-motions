<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-NU-00944">
  <teiHeader>
    <fileDesc>
      <titleStmt>
        <title>En hållbar energipolitik</title>
        <author corresp="i-PtgVSQS6zzFSG7jQDufZYA">av Tobias Andersson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:944 av Tobias Andersson m.fl. (SD)</title>
          <idno type="rdwebb">HA02944</idno>
          <rs type="number">944</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/HA02944/text</ref>
          <ref type="dokument_url_html">http://data.riksdagen.se/dokument/HA02944</ref>
          <ref type="dokumentstatus_url_xml">http://data.riksdagen.se/dokumentstatus/HA02944</ref>
          <ref type="pdf">http://data.riksdagen.se/fil/D39E0562-57FE-4531-B46D-8CFE3F45C86B</ref>
          <ref type="docx">http://data.riksdagen.se/fil/FCA24C8F-62FC-43D1-90C4-CA05332F6E99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PtgVSQS6zzFSG7jQDufZYA</idno>
            <name>Tobias Andersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-5JKbBodBpCZ1A4ajEWCxPv</idno>
            <name>Mattias Bäckström Johansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-TMwpsik9bguNXgjB4GcxTS</idno>
            <name>Jessica Stegrud</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-Y6pV2kmHmseFnW9xv9t8yX</idno>
            <name>Eric Palmqvist</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-5cQcZgMfPXLpKbuzTtzgn6</idno>
            <name>Anette Rangdag</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-TPco4fw9ebjPsxgE1wCcmc" type="signed"/>
        <correspContext corresp="i-TPco4fw9ebjPsxgE1wCcmc">
          <note type="signatory" corresp="i-PtgVSQS6zzFSG7jQDufZYA"/>
          <note type="signatory" corresp="i-5JKbBodBpCZ1A4ajEWCxPv"/>
          <note type="signatory" corresp="i-TMwpsik9bguNXgjB4GcxTS"/>
          <note type="signatory" corresp="i-Y6pV2kmHmseFnW9xv9t8yX"/>
          <note type="signatory" corresp="i-5cQcZgMfPXLpKbuzTtzgn6"/>
        </correspContext>
        <correspAction type="submitted" xml:id="i-CAVAKR5MBzugS4JfsGHsVk">
          <date when="2022-11-22"/>
          <time when="12:01:27"/>
        </correspAction>
        <correspAction type="reviewed" xml:id="i-JU9CJQaDGgNv98M1e2RLN2">
          <date when="2022-11-22"/>
          <time when="15:56:23"/>
        </correspAction>
        <correspAction type="referred" xml:id="i-SrYeB2sSQFqMKnreoBhw5L">
          <date when="2022-12-01"/>
        </correspAction>
        <correspAction type="assigned" xml:id="i-2h6891pSWa5CLqcm6FAMTR">
          <date when="2023-07-10"/>
          <time when="09:55:07"/>
        </correspAction>
        <correspContext corresp="i-2h6891pSWa5CLqcm6FAMTR">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-L1rCHdBnHm2mFHCXSensHJ"/>
        <correspContext corresp="i-L1rCHdBnHm2mFHCXSensHJ">
          <ref type="uppgift">2022/23:MJU10</ref>
          <ref type="ref_dok_id">HA01MJU10</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU10</ref>
          <ref type="ref_dok_titel">Cirkulär ekonomi</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-7GcCiC2e1dyKSkfkksgWEq"/>
        <correspContext corresp="i-7GcCiC2e1dyKSkfkksgWEq">
          <ref type="uppgift">2022/23:MJU13</ref>
          <ref type="ref_dok_id">HA01MJU13</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-SZKsxVAZ8YriU6VNgYZfvy"/>
        <correspContext corresp="i-SZKsxVAZ8YriU6VNgYZfvy">
          <ref type="uppgift">2022/23:MJU16</ref>
          <ref type="ref_dok_id">HA01MJU16</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">MJU16</ref>
          <ref type="ref_dok_titel">Klimatpolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-4wkiNZSVvXE6VPixZoAn1x"/>
        <correspContext corresp="i-4wkiNZSVvXE6VPixZoAn1x">
          <ref type="uppgift">2022/23:NU17</ref>
          <ref type="ref_dok_id">HA01NU17</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU17</ref>
          <ref type="ref_dok_titel">Kompletterande bestämmelser till EU:s gaslagringsförordning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-ULY7gbYCfG9jMRx6gZXEKC"/>
        <correspContext corresp="i-ULY7gbYCfG9jMRx6gZXEKC">
          <ref type="uppgift">2022/23:NU9</ref>
          <ref type="ref_dok_id">HA01NU9</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">NU9</ref>
          <ref type="ref_dok_titel">Genomförande av elmarknadsdirektivet när det gäller leverans av el och aggregeringstjänster</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2022/23:944 av Tobias Andersson m.fl. (SD) En hållbar energipolitik</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-LUyimtatBUzvjLDm8U67yk">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-HiZ6xx55Q9apjiqLtupjpW">
              Riksdagen ställer sig bakom det som anförs i motionen om att
              utreda förutsättningarna för en utökad magasineringskapacitet
              för vattenkraften och tillkännager detta för regeringen.
            </item>
            <item sortKey="Yrkande 2" xml:id="i-7fRMSJSac5zwKKvEmq8oaT">
              Riksdagen ställer sig bakom det som anförs i motionen om att
              kartering och inventering av djurliv som kan drabbas av vindkraftverken
              ska vara på plats vid den initiala ansökan om uppförande av vindkraftverk
              och tillkännager detta för regeringen.
            </item>
            <item sortKey="Yrkande 3" xml:id="i-UbmnoKcaH79TYQK7ghXR1t">
              Riksdagen ställer sig bakom det som anförs i motionen om att
              vindkraftsexploatörer ska fondera medel för framtida rivning av
              vindkraftverken, och detta tillkännager riksdagen för regeringen.
            </item>
            <item sortKey="Yrkande 4" xml:id="i-AS9peCT4wK73gGw68A4m9M">
              Riksdagen ställer sig bakom det som anförs i motionen om att
              regeringen ska verka för att torv klassas som förnybart i EU,
              och detta tillkännager riksdagen för regeringen.
            </item>
            <item sortKey="Yrkande 5" xml:id="i-SLyGwcQbP3kFrFVDR52ypc">
              Riksdagen ställer sig bakom det som anförs i motionen om att
              utreda förutsättningarna för ett ökat skördande av torv på påverkad
              torvmark och tillkännager detta för regeringen.
            </item>
            <item sortKey="Yrkande 6" xml:id="i-4BwHoomSjHbWZxbuVRCRLw">
              Riksdagen ställer sig bakom det som anförs i motionen om att
              användningen av torv från redan dikade torvmarker inte ska behöva
              utsläppsrätter inom EU-ETS och tillkännager detta för regeringen.
            </item>
            <item sortKey="Yrkande 7" xml:id="i-836fu2yXAx5mRMTELL1dUV">
              Riksdagen ställer sig bakom det som anförs i motionen om att
              regeringen ska återkomma med ytterligare förslag för att förkorta
              tillståndstiderna för elnät och tillkännager detta för regeringen.
            </item>
            <item sortKey="Yrkande 8" xml:id="i-FkpApEcigK6xRpQ2WJG3MQ">
              Riksdagen ställer sig bakom det som anförs i motionen om att
              tydliggöra undantaget för redan miljöprövade verksamhetsområden
              och tillkännager detta för regeringen.
            </item>
            <item sortKey="Yrkande 9" xml:id="i-7RbsBQkFQK1cFxDYrDSdkw">
              Riksdagen ställer sig bakom det som anförs i motionen om att
              ta bort kravet på medgivande från den som ska bevilja koncessionen
              för att inleda förrättning om ledningsrätt, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-SKEDSzYCXdHRVFDFzc2bS3">
            Energipolitikens inriktning
          </head>
          <p xml:id="i-XXtXqXJhGivC6HnRZdQP5n">
            Enligt Tidöavtalet, till vilket vi är bundna, och samarbetsprojektet
            Klimat och energi kommer samarbetspartierna att utarbeta och genomföra
            politiska reformer för att trygga energiförsörjningen och åstadkomma
            en effektiv klimatomställning. Sverigedemokra­ternas grundläggande
            inställning är att energipolitiken ska vara inriktad på att säker­ställa
            en långsiktigt konkurrenskraftig och tillförlitlig energiförsörjning,
            för såväl hushåll som näringsliv. Den politik vi står bakom syftar
            till att göra det möjligt för Sverige att upprätthålla en hög
            internationell konkurrenskraft och levnadsstandard. Det är viktigt
            för en nation att ha kontroll över sin energiförsörjning, och
            mot den bak­grunden anser vi att en hög grad av självförsörjning
            bör prioriteras, som ett led i arbetet med att uppnå energipolitikens
            mål. Denna inställning utesluter emellertid inte att energisystem
            kan delas över nationsgränser, men då företrädesvis med nationer
            i Sveriges närområde. Vi strävar därför efter att bibehålla och
            utveckla landets energi­system, med fokus på leveranssäkerhet,
            effektivitet och miljöansvar. Det är vår ambition att inom ramen
            för samarbetet med regeringspartierna genomföra politiska reformer
            i denna riktning. Utöver detta har vi även övrig politik som ryms
            inom ramarna för denna motion.
          </p>
          <head type="h2" xml:id="i-8HL7mnXhQYTjZxbStucbn8">
            Energitillförsel – utökad magasineringskapacitet
          </head>
          <p xml:id="i-RPxt2MKvM1RnkCQ9E5W3mj">
            Den ökade andelen väderberoende och därmed icke planerbar kraftproduktion
            i Sverige och i vårt närområde har medfört att en stor del av
            elproduktionen inte infaller samtidigt som efterfrågan är som
            störst. Detta produktionstillskott har även föranlett att Sverige
            numera har en stor elexport. Det problematiska med denna export
            är att det saknas marknadsmässiga mekanismer då denna överproduktion
            inte sammanfaller med när elen efterfrågas. Det leder till att
            det ekonomiska värdet av elen blir väldigt lågt, vilket ofta innebär
            att försäljningspriset vida understiger kostnaden för att producera
            elen. För att kunna öka den ekonomiska avsättningen och utöka
            uthålligheten i den svenska vatten­kraften, till tidpunkter när
            elenergin efterfrågas mer, bör förutsättningarna utredas för en
            ökad magasineringskapacitet för vattenkraften.
          </p>
          <head type="h2" xml:id="i-AidNA39Wuhhi9cGWocFAdA">
            Vindkraft
          </head>
          <p xml:id="i-RGpFs6FQzaZA9YurQA4duk">
            Vindkraften har under de senaste två decennierna byggts ut kraftigt
            i Sverige, vilket under merparten av tiden skett med subventioner
            från både skattebetalarna och elkonsumenterna. För att motivera
            vindkraftsutbyggnaden har man anfört koldioxid­utsläpp som ett
            av de bärande argumenten. Men trots denna utbyggnad har inte de
            fossila utsläppen från det svenska kraftsystemet minskat, då den
            svenska elproduktionen redan varit i princip fossilfri under lång
            tid. Uppförande av stora vindkraftverk för med sig betydande lokala
            konsekvenser såsom fördärvade natur- och kulturvärden och estetiska
            samt landskapsbildsmässiga värden. Mark kan även upptas som kan
            komma i konflikt med andra framtida markanvändningsintressen.
            Många av de som har oturen att ha bostadsfastigheter på fel ställe
            när vindkraftverken byggs upp kan dessutom drabbas av oljud och
            solreflexer. Det är angeläget att värna det kommunala självbestämmandet
            här och det är de lokala politikerna – och i förlängningen kommunernas
            invånare – som är bäst lämpade att fatta beslut i fråga om vindkraftsetableringar.
          </p>
          <p xml:id="i-DQPeMLqVZ5jgd9xodRAQvW">
            Länder runtom Sverige tenderar att utforma likartade energisystem
            där intermittenta kraftslag utgör en växande andel av den alstrade
            elenergin, och detta beaktas inte i kraftbalansrapporterna då
            inga dynamiska antaganden tas fram med en samlad be­dömning av
            timvärden. För bekymret med de intermittenta kraftslagen är att
            det finns en relativt stor korrelation även över större områden
            för deras produktion. Ser man enbart till vindkraftsproduktionen
            på den nordiska elmarknaden inträffar bottenvärdena för tillgänglighet
            när man går ner på ett fåtal procentenheter allt som oftast samtidigt
            mellan länderna. Har man då i de mer statiska kraftbalanserna
            i ett flertal olika länder antagit att man då skall kunna importera
            elenergi från varandra riskerar situationen att bli förödande.
          </p>
          <head type="h2" xml:id="i-6VdaZ1xHQgbzXTYQQUk8gX">
            Djurliv
          </head>
          <p xml:id="i-8UnX1MzkRWHcxyzsfSSd99">
            Vindkraftverken är även ett hot mot många djurarter, såsom rovfåglar
            och fladdermöss som riskerar att dödas av bladens rotation. Vid
            ansökningsförfarandet för uppförande av nya vindkraftverk menar
            ornitologer att de får för lite tid på sig för den kartering som
            ska göras, vilket leder till ett undermåligt underlag. Det är
            rimligt att kräva att en inventering och kartering av djurlivet
            ska vara gjord redan då exploatören ansöker om att få uppföra
            nya vindkraftverk.
          </p>
          <head type="h2" xml:id="i-WzaAMwMtZznmepvvQT2n9C">
            Fondering av medel för skrotning av uttjänta vindkraftverk
          </head>
          <p xml:id="i-8pwDdjUtD8TVhj8M3KQ6MH">
            Överslagsberäkningar har visat att kostnaden för att montera
            ned ett uttjänt två megawatts vindkraftverk kan uppgå till ca
            700 000 kronor. Enligt gällande lagstiftning saknar kommunerna
            rätt att ställa krav på ekonomiska garantier för att den som uppför
            ett vindkraftverk verkligen också finansierar skrotningen när
            det blir dags. Det kan bli problematiskt när vindkraftverkets
            ekonomiska eller tekniska livslängd har uppnåtts om vindkraftsbolaget
            har fått ekonomiska bekymmer. I värsta fall kan markägaren tvingas
            att stå för nedmonteringskostnaden.
          </p>
          <p xml:id="i-UMeBnCrEJaYGuzubbRe9ct">
            Det är därför angeläget att ansvarsförhållandet redan i dagsläget
            utreds och fastställs. De som uppför eller driver vindkraftverk
            bör årligen fondera medel på låsta konton för att säkerställa
            betalning av de kostnader som uppstår vid nedmontering och skrotning
            och där två öre per kWh är en siffra som Energimyndigheten nämnt
            för kostnader kring nedmontering.
          </p>
          <head type="h2" xml:id="i-XcffJCDYpW2GK4rjiAX9sU">
            Fastighetsskatt på vindkraft
          </head>
          <p xml:id="i-For9sMTAnSK5py5eiYxdoz">
            Vindkraften har idag en reducerad fastighetsskatt på enbart 0,2
            procent, istället för den normala industrifastighetsskatten om
            0,5 procent. Skatteverket har dock sedan tidigare meddelat i ett
            ställningstagande att fastighetsskatten för en elproduktionsenhet
            med vindkraftverk är lägre än för övriga elproduktionsenheter,
            vilket kan vara ett statligt stöd (otillåtet statsstöd) enligt
            artikel 107 i fördraget om Europeiska unionens funktionssätt.
            Fastighetsskatten för en elproduktionsenhet med vindkraftverk
            får därför endast be­räknas med den lägre skattesatsen (0,2 procent)
            om takbeloppet (200 000 euro för en period om tre beskattningsår)
            inte överskrids, enligt kommissionens förordning om stöd av mindre
            betydelse. För att inte snedvrida konkurrensen mellan de olika
            kraftslagen och undanröja administration för efterlevnaden av
            statsstödsreglerna menar vi att fastighetsskatten på vindkraftverk
            ska justeras till den nivå som råder för övriga industrifastigheter,
            vilket även är den nivå som råder för exempelvis kärnkraft- och
            kraftvärmeverk.
          </p>
          <head type="h2" xml:id="i-AjFTGARAmcCqtkXR68jrLa">
            Bygdemedel för vindkraften
          </head>
          <p xml:id="i-De5sowkTa9giRreT6hyPwV">
            I dag finns det bygdemedel som ekonomiskt ersätter de bygder
            som påverkats av utbyggnaden av vattenkraft. Ersättningen regleras
            i lag och innebär att den som har tillstånd till vattenverksamhet
            ska betala en årlig bygdeavgift. Dessa medel ska i första hand
            ersätta de kostnader som uppstått för att förebygga eller minska
            skadan eller ersätta skadan från vattenverksamheten. Återstående
            medel fördelas sedan av läns­styrelsen och kan användas till både
            lån och bidrag som främjar det lokala näringslivet eller service
            i bygden. Motsvarande bygdemedel för vindkraften finns inte reglerat
            i lag, men sker i dag på frivillig basis runt om i landet som
            en ersättning till de intressenter som är berörda av vindkraftsetableringar
            utan att vara markägare. Denna avsaknad av ett tydligt regelverk
            har utmynnat i en mängd olika lokala varianter av bygdepeng vid
            vindkraftsetableringar, där även ersättningsnivåerna kan skilja
            sig uppemot en faktor tio. För att skapa en starkare rättvisa
            mellan olika bygder vid en vindkraftsetablering vill vi att bygdemedel
            för vindkraften hanteras på samma sätt som för vattenkraften och
            framöver regleras i lag. Riksdagen bör därför tillkännage för
            regeringen att den ska återkomma till riksdagen med förslag om
            att införa en reglerad bygdepeng för vindkraften.
          </p>
          <head type="h2" xml:id="i-QtDQ1AL25yKU4Kk21ENbfH">
            Torv
          </head>
          <p xml:id="i-637CLfnCEppFChrZydbrgw">
            Torvland, i en eller annan form, anses utgöra 25 procent av Sveriges
            landyta, men idag bedrivs utvinning av torv på mindre än en procent
            av den ytan. Denna kan antingen vara naturlig och opåverkad eller
            dränerad och på annat sätt omformad av jordbruk, skogs­bruk eller
            torvbrytning. Den opåverkade torvmarken binder kontinuerligt in
            och lagrar kol, medan den påverkade och torrlagda torven läcker
            stora mängder växthusgaser och ingen koldioxid binds in då markerna
            istället oxiderar bort. Enligt en rapport från stiftelsen Torvforsk
            är just utsläppen av växthusgaser från de påverkade torvmarkerna
            högre än utsläppen från all inrikestrafik i Sverige. Den torv
            som idag utvinns används dels för bränsleändamål (energitorv),
            dels för jordförbättring m.m. (odlingstorv). Torven är ett inhemskt
            långsamt förnybart bränsle då den nybildas kontinuerligt. Idag
            klassas torven i Sverige som förnybar vid kraftproduktion och
            är berättigad till elcertifikat, medan den vid värmeproduktion
            omfattas av handel med utsläppsrätter då EU klassar torven som
            fossil energi.
          </p>
          <p xml:id="i-PdaM3WJg7muni8Bryj2YyB">
            Under den tid som elcertifikatssystemet fortfarande finns kvar
            ska torven klassas som förnybar, men regeringen skall även inom
            EU verka för att torv från påverkade torvmarker ska behandlas
            på samma sätt som övriga biobränslen inom EU:s system för handel
            med utsläppsrätter. Utöver detta bör det övervägas om kraftvärmebränsle
            med en viss inblandning av torv ska kunna klassas som ett miljöbränsle
            likt E85. Att blanda in en viss andel energitorv i andra biobränslen
            ger dessutom goda egenskaper vid för­bränning, bl.a. eftersom
            torven innehåller en viss mängd svavel. Svavelinnehållet innebär
            att energitorven är belagd med svavelskatt, vilket leder till
            att dess konkurrens­kraft minskar i förhållande till att tillföra
            rent svavel vid förbränningen för att uppnå den effekt som en
            inblandning av torv medför. I det senare fallet tas det dock inte
            ut någon svavelskatt, och den konkurrenssnedvridning till torvens
            nackdel som därmed upp-kommer anser vi måste åtgärdas. Det vore
            mer rimligt att beskatta utsläppen från förbränningen och inte
            själva bränslet. Detta skulle även stimulera utvecklingen av reningsteknik
            och belöna de som investerat för att förhindra miljöpåverkande
            utsläpp. Skulle import av fossila bränslen kunna reduceras genom
            torveldning vore det efter­strävansvärt. Torven kan skapa arbetstillfällen
            på de platser där skördande av torv är möjligt och skulle kunna
            utgöra en viktig sysselsättningsfaktor på landsbygden.
          </p>
          <head type="h2" xml:id="i-BGnjtBsQgECmCmBZSZ249Y">
            Tillståndsprocesser för elnät
          </head>
          <p xml:id="i-3Mw3PmZwce6Mu1CxAgTaR8">
            Bristande överföringskapacitet är ett alltmer tilltagande samhällsproblem
            och framför­allt då elektrifieringen nu tilltar. Det tar även
            idag alltför lång tid att bygga ut elnäten för att komma tillrätta
            med det. Det kan dröja uppemot 10–12 år för tillståndsprocesserna
            vid elnätsutbyggnad. Med anledning av det antog riksdagen nyligen
            ny lagstiftning på området som ska kunna förkorta processen med
            ca två år, något som får anses vara ett nödvändigt första steg
            men som är långtifrån tillräckligt. En rimlig målsättning i det
            fortsatta arbetet är att kunna nå en halvering av de befintliga
            ledtiderna. Med anledning av det anser vi att riksdagen ska tillkännage
            för regeringen att man ska återkomma med ytterligare förslag för
            att förkorta tillståndstiderna.
          </p>
          <head type="h2" xml:id="i-RsZ3m6TTo4DM9YPMnV88eV">
            Tillståndsprocesser för elnät – förenkla för förstärkning av
            elnätet
          </head>
          <p xml:id="i-9fFj3rrZhWuazWGNCrSNhc">
            Vid etablering av nya elledningar är det idag en robust prövning
            med en omfattande miljöprövning. Det är även fallet när behov
            föreligger av att göra mindre omfattande förändringar, vilket
            bidrar till de långa ledtider vi nu ser i dag. En potential i
            att ytterligare minska tiden i tillståndsprocesserna vore att
            förenkla ytterligare när det gäller förtydligande om att ge undantag
            från krav på nätkoncession för verksamheter som redan har miljöprövats.
            Med anledning av det anser vi att riksdagen ska tillkännage för
            regeringen att den bör tydliggöra undantaget för redan miljöprövade
            verksamhetsområden.
          </p>
          <head type="h2" xml:id="i-FPNwgiDu7e8triJjeRuSAA">
            Tillståndsprocesser för elnät – ledningsrätt
          </head>
          <p xml:id="i-BSu1aKDJPU6f1pUSENZw6X">
            Idag kan vissa delar av ledningsförrättningen påbörjas innan
            koncessionen har beviljats, men det kräver att den som ska bevilja
            koncessionen medger det. En ytterligare potential för att förkorta
            tillståndsprocesserna ligger i att slopa just ett krav om ett
            sådant medgivande. Man skulle kunna påbörja förberedande arbetsmoment
            som inte innefattar markägarkontakter innan koncession erhållits.
            Med anledning av det anser vi att riksdagen ska tillkännage för
            regeringen att kravet på medgivande från den som ska bevilja koncessionen
            för att inleda förrättning om ledningsrätt ska tas bort.
          </p>
        </div>
        <div type="motSignatures">
          <list>
            <item xml:id="i-J9geVattnrgY8bDazpU8SE" who="i-PtgVSQS6zzFSG7jQDufZYA">
              Tobias Andersson (SD)
            </item>
            <item xml:id="i-EX7ksasyeGiJvSD5brFTSg" who="i-5JKbBodBpCZ1A4ajEWCxPv">
              Mattias Bäckström Johansson (SD)
            </item>
            <item xml:id="i-SrHsjJaM6BD2D4EQFW6Enz" who="i-TMwpsik9bguNXgjB4GcxTS">
              Jessica Stegrud (SD)
            </item>
            <item xml:id="i-7pJ8czECh42cH7FkmA5aBL" who="i-Y6pV2kmHmseFnW9xv9t8yX">
              Eric Palmqvist (SD)
            </item>
            <item xml:id="i-PzYuPo5avbRF4bvvCKDMEm" who="i-5cQcZgMfPXLpKbuzTtzgn6">
              Anette Rangdag (SD)
            </item>
          </list>
        </div>
      </div>
    </body>
  </text>
</TEI>
