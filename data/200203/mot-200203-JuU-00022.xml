<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200203-JuU-00022">
  <teiHeader>
    <fileDesc>
      <titleStmt>
        <title>med anledning av skr. 2002/03:126 Fortsatt reformering av tingsrättsorganisationen</title>
        <author corresp="i-SmQxY46smWu5awEQ2oGr4n i-43NmWWYd8vEgZrkoXWWCXx">av Ingemar Vänerlöv och Rosita Runegrund (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2002/03:126 Fortsatt reformering av tingsrättsorganisationen</title>
          <idno type="rdwebb">GQ02Ju22</idno>
          <rs type="number">Ju22</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GQ02Ju22/text</ref>
          <ref type="dokument_url_html">http://data.riksdagen.se/dokument/GQ02Ju22</ref>
          <ref type="dokumentstatus_url_xml">http://data.riksdagen.se/dokumentstatus/GQ02Ju22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-43NmWWYd8vEgZrkoXWWCXx</idno>
            <name>Rosita Runegrund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CdXdPt11MeZazcrrabnpa" type="signed"/>
        <correspContext corresp="i-CdXdPt11MeZazcrrabnpa">
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-43NmWWYd8vEgZrkoXWWCXx"/>
        </correspContext>
        <correspAction xml:id="i-WRH861HApEYfJC4mvvaVQk" type="referral">
          <date when="2003-06-13"/>
        </correspAction>
        <correspAction xml:id="i-EzwQtcvL4rss3w4P2LhHuS" type="dismissal">
          <date when="2003-06-13"/>
        </correspAction>
        <correspAction xml:id="i-4SFN21SGdUg7ENLXbKWSTj" type="submission">
          <date when="2003-06-12"/>
        </correspAction>
        <correspAction xml:id="i-RgNCrVUHtmF86RFB1ZdfER" type="assigned"/>
        <correspContext corresp="i-RgNCrVUHtmF86RFB1ZdfER">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_Ju_0022/mot_200203_Ju_0022-0001.pdf"/>
      <div xml:id="i-U2USryqEBcBvjjCgTCBNkb" type="motHeader">
        <div xml:id="i-P2x8pHUGBFNPEMR4XitRxf" type="motTitle"/>
        <div xml:id="i-XH6fTX421g8s4xYjVvZbuK" type="motSubmissionInfo"/>
      </div>
      <div xml:id="i-9JXc3TgP5v2uH1avYYXpvS" type="motBody">
        <div xml:id="i-NGGWRegcgFtnkoqcWWXUZw">
          <p xml:id="i-WxNxjE1ypoxFNxahprzF7F">
            2002/03 mnr: Ju22 pnr: kd165
          </p>
          <p xml:id="i-YHjJsTH9Bo2Ef5R96F3M6R">
            Motion till riksdagen 2002/03:Ju22
          </p>
          <p xml:id="i-JkMTfUK9ffe5T1JryHKEkx">
            av Ingemar Vänerlöv och Rosita Runegrund (kd) med anledning av
            skr. 2002/03:126
          </p>
          <p xml:id="i-9VhzPofixg1aS1tPceveAb">
            Fortsatt reformering av tingsrättsorganisationen
          </p>
          <p xml:id="i-LE69cc9feWVxQvBJXuXQn4">
            Förslag till riksdagsbeslut
          </p>
          <p xml:id="i-PdL4dXyQV2nuKvVXh2Ybik">
            Riksdagen tillkännager för regeringen som sin mening vad i motionen
            anförs om att Strömstads tingsrätt bör vara kvar som en självständig
            domstol.
          </p>
          <p xml:id="i-CDNmQRpiY7uifEoNrn681a">
            Motivering
          </p>
          <p xml:id="i-4z1gYxRVZkQFvTJFNg6JWC">
            Ett rättssamhälle kräver fungerande domstolar. Deras uppgifter
            är att handlägga mål och ärenden på ett rättssäkert och effektivt
            sätt och att avkunna dom inom rimlig tid. I skrivelsen = ”Fortsatt
            reformering av = tingsrättsorganisationen” (2002/03:126) anför
            regeringen att det förändringsarbete med den yttre tingsrättsorganisationen
            som drogs igång för några år sedan skall fortsätta. Målsättningen
            är att skapa större domkretsar varvid många mindre tingsrätter
            läggs ner. Om nedläggningarna fortsätter enligt regeringens ambition
            finns det en uppenbar risk att rättssäkerheten börjar äventyras.
            En förändring av tingsrättsorganisationen behöver i sig inte vara
            fel, men den kan inte genomföras utan hänsyn till helhetsperspektivet.
            Medborgarperspektivet med tyngdpunkt på lokal förankring är en
            viktig aspekt för rättssamhället. Den håller på att gå förlorad
            under regeringens förändringsarbete. De ökande avstånden till
            tingsrätterna kommer att minska människors vilja att inställa
            sig i tingsrätten för att vittna i ett mål. Avstånden kommer också
            att leda till ökade kostnader i form av förlorade arbetsinkomster,
            resor, traktamenten, övernattningar osv. En under 2001 = presenterad
            utredning av den = framtida tingsrättsorganisationen i Västsverige,
            utförd av hovrättslagmannen Ann- Christine Persson vill lägga
            ned tingsrätten i Strömstad för att slå ihop den med Uddevalla
            tingsrätt med tingsställe i Strömstad och Uddevalla som kansliort.
            Efter det att Riksrevisionsverket kommit med sin granskande
          </p>
          <p xml:id="i-QR9dMsC2cKyWUfbMax9j3X">
            33
          </p>
          <pb facs="riksdagen-motions-pdf/data/200203/mot_200203_Ju_0022/mot_200203_Ju_0022-0002.pdf"/>
          <p xml:id="i-69YNgkEmw53zLrmsimJxgC">
            2002/03:Ju22
          </p>
          <p xml:id="i-CFAsCcYALFhs7dZA1SAZLq">
            34
          </p>
          <p xml:id="i-RMLpbB7RLaJ67Fu5Zkn5pv">
            rapport om tingsrätter i förändring, 2002, och en särskild utredare
            presenterat en utvärdering av sammanläggningar av tingsrätter,
            januari 2003, fick utredaren Ann-Christine Persson direktiv att
            inkomma till Domstolsverket med en kompletterande utredning mot
            bakgrund av vad som framkommit i Riksrevisionsverkets granskningsrapport
            och i den speciella utvärderingen. Utredaren av de västsvenska
            tingsrätterna vidhöll därvid sitt förslag om nedläggning av Strömstads
            tingsrätt, detta trots att tingsrätten når upp till samtliga de
            verksamhetsmål som regeringen uppsatt. Det är ett i flera avseenden
            olyckligt förslag. Med sin närhet till Norge är Strömstads tingsrätt
            speciell. I samband med den omorganisation av åklagarväsendet
            som gjordes för ett antal år sedan ansågs förhållandena i Strömstad
            vara så speciella att bemannad lokal åklagarmyndighet skall finnas
            där. Förhållandena har inte blivit mindre speciella under senare
            år, snarare tvärtom, varför tingsrätten bör vara kvar som en självständig
            domstol. Avståndet från Strömstad till Uddevalla är drygt nio
            mil. Till det kommer att Strömstads tingsrätt är en gränsdomstol,
            där såväl Strömstads som Tanums kommuner har gräns mot Norge.
            Avståndet från det stora norska befolkningscentret på båda sidor
            om Oslofjorden (Halden, Fredrikstad, Sarpsborg och Sandefjord
            med tillsammans 275 000 invånare) till Uddevalla är omkring 15
            mil. De allmänna kommunikationerna är dåliga. En avståndsökning
            av den dömande verksamheten från Strömstad till Uddevalla kommer
            visa sig kännbar. I omkring 30 procent av brottmålen vid tingsrätten
            är parter och vittnen som bor i Norge inblandade. Även i tvistemålen
            finns ett inte obetydligt norskt inslag. Strömstad är ”nästan
            Norge”, vilket har medfört en tradition att norrmännen förvånansvärt
            villigt inställer sig inför Strömstads tingsrätt. Det finns anledning
            att hysa tvivel om att den traditionen upprätthålls om man från
            norsk sida skulle tvingas resa ytterligare omkring 10 mil, enkel
            resa. Gränshandeln med Norge är för Strömstads och Tanums kommuner
            utomordentligt omfattande och har under de senare åren undergått
            en närmast explosionsartad utveckling. Det norska inflytandet
            inom domkretsen visas också av att ca 15 procent av fastighetsaffärerna
            äger rum med norrmän. Vidare kan nämnas att det är norska intressenter
            som handhar det största byggprojektet som någonsin torde ha förekommit
            i Strömstad, byggnationen på Kebalhalvön. Måltillströmning vid
            Strömstads tingsrätt har under de senaste åren varit något i avtagande.
            Under dessa år har hela landet befunnit sig i en högkonjunktur
            och denna har med särskild kraft gjort sig gällande i Strömstad
            och Tanum. Orsaken till det är den starka norska ekonomin. Den
            goda konjunkturen i de båda kommuner som ingår i domkretsen har,
            enligt tingsrättens bedömning, fört med sig att antalet inkommande
            mål blivit lägre, särskilt tvistemålen men även brottmålen. Också
            antalet konkurser har minskat till följd av högkonjunkturen. Tecken
            visar nu att konjunkturläget blivit sämre och inkommande mål,
            främst på brottmålssidan, har börjat öka. Strömstads tingsrätt
            har blivit något av Norgespecialist och har erfarenhet av internationellträttsliga
            frågor, t ex tillämpning av Luganokonventionen. Därför är det
            svårt att hävda att tingsrätten inte har förutsättningar att klara
            av
          </p>
          <pb facs="riksdagen-motions-pdf/data/200203/mot_200203_Ju_0022/mot_200203_Ju_0022-0003.pdf"/>
          <p xml:id="i-GnFzKCrmbWtWgQQ6DXrUbD">
            de framtida krav som den ökande internationaliseringen medför
            i den dömande verksamheten. Tingsrättens styckkostnader för såväl
            brottmål som tvistemål ligger på en klart acceptabel nivå. Även
            i övrigt framstår kostnaderna för den dömande verksamheten i Strömstad
            som rimliga. Därför är det svårt att hitta några ekonomiska skäl,
            särskilt i ett vidare samhällsekonomiskt perspektiv, för att inte
            låta Strömstads tingsrätt finnas kvar i sin nuvarande form som
            självständig domstol. Det borde vara självklart att dömande verksamhet
            även i fortsättningen skall bedrivas i Strömstad. Frågan är hur
            verksamheten skall bedrivas. Verksamheten i Strömstad är så omfattande
            att det inte är tillräckligt att den bedrivs genom ett ”arbetsställe”
            under Uddevalla. Till det ska läggas de realistiska förväntningar
            som finns beträffande en framtida expansiv utveckling i Strömstad
            och Tanum. Den effektivitetsförlust som resorna medför blir orimligt
            stor p g a att verksamheten med nödvändighet blir omfattande.
            Vid valet mellan att behålla en självständig domstol eller att
            enbart ha ett tingsställe, ”arbetsställe”, måste beaktas att avståndet
            till Uddevalla är så pass långt att det blir svårt för Uddevalla
            att stötta upp verksamheten i Strömstad utan effektivitetsförluster.
            Till detta kommer att personalen på en självständig enhet kommer
            att känna delaktighet i verksamheten på ett helt annat sätt än
            vad som blir fallet på ett arbetsställe, där information och beslut
            sker på distans. När det gäller den dömande verksamheten finns
            det sedan flera år ett samarbetsavtal mellan Strömstads och Uddevalla
            tingsrätter som innebär att Uddevalla hjälper till vid s k tresitsar.
            Vissa typer av tvistemål ska avgöras av tre domare. Det samarbetet
            har fungerat perfekt och har gjort att Strömstads tingsrätt inte
            har haft några svårigheter att föra sina tresitsmål till avgörande.
            Det stödet kommer att vara nödvändigt i framtiden oavsett om tingsrätten
            är en självständig domstol eller ett arbetsställe. Enligt vad
            som ovan anförts bör Strömstads tingsrätt vara kvar som en självständig
            domstol. Att lägga ner den framstår som ett självändamål när det
            gäller att åstadkomma större domstolar men är inte motiverat på
            grund av konstaterade bristfälligheter.
          </p>
          <p xml:id="i-LWAvE5hyo7kus6vLqu5cak" type="date">
            Stockholm den 12 juni 2003
          </p>
          <div xml:id="i-Y3ogkGKhg8uejtBeDzdMaj" type="signatureBlock">
            <p xml:id="i-EJtj48icKKpqCNH8hW99x8" who="i-SmQxY46smWu5awEQ2oGr4n" type="signature">
              Ingemar Vänerlöv (kd)
            </p>
            <p xml:id="i-EQNWS3tjSnMWjrcjt4itoS" who="i-43NmWWYd8vEgZrkoXWWCXx" type="signature">
              Rosita Runegrund (kd)
            </p>
          </div>
          <p xml:id="i-WaZUvx44xJtGc7CHvm1Djj">
            2002/03:Ju22
          </p>
          <p xml:id="i-3UtZnUvewtKhrR3LhL21Le">
            35
          </p>
        </div>
      </div>
    </body>
  </text>
</TEI>
