<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00407">
  <teiHeader>
    <fileDesc>
      <titleStmt>
        <title>Utökade vårdmöjligheter för förövare</title>
        <author corresp="i-TZHBPDEfPriGgMd5y7LfJG">av Lars U Granberg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utökade vårdmöjligheter för förövare</title>
          <idno type="rdwebb">GV02So407</idno>
          <rs type="number">So407</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So407/text</ref>
          <ref type="dokument_url_html">http://data.riksdagen.se/dokument/GV02So407</ref>
          <ref type="dokumentstatus_url_xml">http://data.riksdagen.se/dokumentstatus/GV02So407</ref>
          <ref type="doc">http://data.riksdagen.se/fil/8A438F93-D42E-4205-88EE-A83AA74D6B0F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RsG7wy3TxF5QsmE9M9ZbhU" type="signed"/>
        <correspContext corresp="i-RsG7wy3TxF5QsmE9M9ZbhU">
          <note type="signatory" corresp="i-TZHBPDEfPriGgMd5y7LfJG"/>
        </correspContext>
        <correspAction xml:id="i-AM6qWBitDyUKo9GsM211cE" type="referral">
          <date when="2007-10-16"/>
        </correspAction>
        <correspAction xml:id="i-TWugLaR7Xq1xFN22Z9tELN" type="dismissal">
          <date when="2007-10-16"/>
        </correspAction>
        <correspAction xml:id="i-GzbYce7tTdTGTFMNwexw5g" type="numbering">
          <date when="2007-10-05"/>
        </correspAction>
        <correspAction xml:id="i-WAXbduswAroF8kAifJCPZ6" type="submission">
          <date when="2007-10-04"/>
        </correspAction>
        <correspAction xml:id="i-MaJGpNfHrE4r422bq8wjU2" type="transfer">
          <date when="2007-10-03"/>
        </correspAction>
        <correspAction xml:id="i-DWsQQmT4zvx8EB67WuU9Je" type="assigned"/>
        <correspContext corresp="i-DWsQQmT4zvx8EB67WuU9Je">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9qmgJ64Z5KoZxV19o8jSwC" type="motBody">
        <div xml:id="i-BdEKXyBnU4eknT9PDcW4Wc" type="motProposal" subtype="förslag">
          <head xml:id="i-4fZRNwKiY3aGkCyn77KapV">
            Förslag till riksdagsbeslut
          </head>
          <list xml:id="i-6LB1Ka37cLYZ9nA81QaZsK" style="ol">
            <item xml:id="i-W1nKgA1T9GdUzvbWsSijF2">
              Riksdagen tillkännager för regeringen som sin mening vad som
              anförs i motionen om att förebyggande insatser bör utredas för
              att förhindra att potentiella förövare begår sexualbrott mot barn.
              1
            </item>
            <item xml:id="i-YCPxiFCBLfT7Z2EQFHPp8A">
              Riksdagen tillkännager för regeringen som sin mening vad som
              anförs i motionen om att utreda om inte den frivilliga behandlingen
              som erbjuds sexualbrottsförbrytare under fängelsevistelsen kan
              utökas till att även omfatta möjlighet till behandling efter avtjänat
              straff. 1
            </item>
            <item xml:id="i-FNT5E7EtiVx9rFjTjiW3eH">
              Riksdagen tillkännager för regeringen som sin mening vad som
              anförs i motionen om att forskning bör uppmuntras för att bättre
              förebygga denna typ av brott, i synnerhet på området kommersiell
              sexuell exploatering av barn, för att bl.a. utreda vilken specifik
              förövarproblematik och motsvarande behandling som barn som varit
              utsatta för kommersiell sexuell exploatering kräver.
            </item>
            <item xml:id="i-PMGPSwLQW6sxUGBbsEMLy7">
              Riksdagen tillkännager för regeringen som sin mening vad som
              anförs i motionen om att ytterligare medel bör tillsättas för
              att snabbare kunna utreda barnpornografibrott och andra sexualbrott
              mot barn. 1
            </item>
          </list>
          <p xml:id="i-PECRUMT9FcKyC7t6zcFAJz">
            1 Yrkandena 1, 2 och 4 hänvisade till JuU.
          </p>
        </div>
        <div xml:id="i-Y6XR7bxzZCYfFBeDaCLU3K" type="motContent">
          <head xml:id="i-JELGgPY1zTgRVNpLrHXHJC" type="h1">
            Motivering
          </head>
          <p xml:id="i-BmusFnDWXvF7aidt7H8wQn">
            Under årens lopp har Ecpat, End Child Prostitution, Child Pornography
            and Trafficking of Children for Sexual Purposes, erfarit att det
            har varit svårt för personer som känner en stark sexuell dragning
            till barn att få hjälp av samhället innan ett brott har begåtts.
            Frivillig behandling erbjuds först när brottet redan har begåtts
            och under själva fängelsevistelsen. I en utvärdering från 2004
            som Ecpat lät genomföra svarade en mamma på frågan Hur borde samhället
            arbeta för att stävja barnsexhandeln? på följande sätt:
          </p>
          <p xml:id="i-Erkqew24a1c2NE8FNjkJtL">
            Jag har personligen sökt hjälp för en ung 19-årig grabb som hade
            dragning åt att attraheras av barn. () Jag har sökt landet runt
            i ca 8 månader snart, men bara hittat stöd för övergreppsoffer.
            Samtliga platser jag kontaktade, sa i stort sett samma sak: Det
            här är ett för stort problem för vår verksamhet. Om pojken inte
            har gjort något olagligt än, vet vi inte var man kan vända sig.
            Om han utsätter något barn, ska ni vända er till polis.
          </p>
          <p xml:id="i-3WGyEGnFd8oRXUbdJwUiKJ">
            Ecpat har sedan starten av Ecpat Hotline tagit emot ett stort
            antal samtal från personer som konsumerar barnpornografi. Samtalen
            handlar till stor del om att personerna vill tala om sin läggning,
            att de söker hjälp och att de inte har någon instans att vända
            sig till för att få den här hjälpen.
          </p>
          <p xml:id="i-2MkcGUXxdeugc9A5C2rhrv">
            Behovet av förebyggande åtgärder framgår än mer tydligt när man
            granskar det tydliga sambandet mellan konsumtion av barnpornografi
            och sexuella övergrepp på barn. En studie som Brottsförebyggande
            rådet genomförde i samband med Utredningen om sexuell exploatering
            av barn i Sverige, SOU 2004:71, visade att så många som 40 % av
            gärningsmännen fällts för sexualbrott mot barn i samband med att
            de fällts för barnpornografibrott. Av dessa hade dessutom en femtedel
            lagförts tidigare för sexualbrott mot barn vid minst ett ytterligare
            tillfälle. Studien baserades på 180 fällande barnpornografidomar
            mellan åren 19932002 och under första kvartalet 2003. I utredningen
            Barnet i fokus En skärpt lagstiftning mot barnpornografi, SOU
            2007:54, genomfördes en granskning av 303 fällande barnpornografidomar
            20012005. I 51 % av dessa domsluten (totalt 156) var den tilltalade
            även dömd för annan brottslighet än barnpornografibrott. 71 %
            av dessa var för sexualbrott mot barn. I de allra flesta fall
            hade sexualbrottet begåtts mot ett barn som ännu inte fyllt 15
            år. I två tredjedelar av domarna var det begångna brottet riktat
            mot ett annat barn än barnet i det aktuella barnpornografibrottet.
          </p>
          <p xml:id="i-G1toHpwhHBUSZ96TeVnJqi">
            Det är tydligt mot ovanstående bakgrund att förebyggande insatser
            brådskar. Den vård som idag erbjuds på de fyra stängda kriminalvårdsanstalter
            i Sverige som tar emot sexualbrottslingar är frivillig. Internerna
            väljer av olika anledningar att inte delta i behandlingen. Ibland
            är det så att strafftiden är för kort för att en behandling ens
            är möjlig att genomföra. Strafftiden för aktuella brott bör därför
            ses över så att det är möjligt att över huvud taget kunna erbjuda
            vård. Vidare bör det utredas vilka åtgärder som bör vidtas för
            att öka antalet interner som deltar i behandlingen. Det bör också
            undersökas om det inte finns möjlighet att inrymma de slutna och
            öppna anstalterna i gemensamma lokaler att den enskilde kan få
            behandling av en och samma person under hela fängelsevistelsen.
            Som det är idag kan en person som genomgår behandling på ett ställe
            flyttas till en annan anstalt, vilket självklart medför negativa
            konsekvenser behandlingen.
          </p>
          <p xml:id="i-TzUoSLG5XWBM4U3C7dktwJ">
            Vidare borde även vård erbjudas efter fängelsetiden mot bakgrund
            av vad som ovan redogjorts för vad gäller den höga återfallsstatistiken.
            Det är inkonsekvent att erbjuda personer som dömts för sexualbrott
            mot barn en god behandling under fängelsetiden men därefter inte
            erbjuda någon som helst form av stöd som uppföljning. Vårdare
            vittnar om att de kontaktas av före detta dömda förövare då dessa
            är på väg att återfalla i destruktiva mönster. Både vårdare och
            före detta gärningsmän efterfrågar således denna möjlighet till
            vård i preventivt syfte. Det finns idag inte tillräckligt många
            öppna mottagningar dit vårdare kan hänvisa före detta sexualbrottsdömda.
            Denna brist måste omedelbart åtgärdas. Som ett komplement till
            fysiska mottagningar bör även en jourlinje, eller hotline, inrättas.
            En jourlinje skulle fylla en viktig roll eftersom pedofili ofta
            är förknippat med tabu och skam.
          </p>
          <p xml:id="i-4wA9yqW2pxwRDoDJdNfFcc">
            Det är absolut nödvändigt att det snarast utreds om möjligheterna
            att utöka öppenvården för såväl dömda som potentiella gärningsmän.
            Straffskalorna måste också ses över så att vård över huvud taget
            är möjligt att erbjuda, vilket borde innebära att dagsböter och
            strafföreläggande utesluts. Det bör också övervägas om inte denna
            typ av brott alltid bör ha en påföljd förenad med vårdföreskrift.
          </p>
          <p xml:id="i-HXeGiuqgAvCAB9tbDmkeT3">
            Det behövs mer forskning på området generellt för att samhället
            ska kunna sätta in rätt insatser. Den kunskap som finns om förövare,
            förövarproblematiken samt förövarbehandlingen för dessa brottskategorier
            finns idag inte samlad eller systematiserad. På vissa områden
            saknas i stort helt forskning, vilket bl. a. konstateras i utredningen
            Vuxnas kontakter med barn i sexuella syften, Ds 2007:13 s. 88:
            Allra sämst kanske kunskaperna är i fråga om gärningsmännen, vad
            som utmärker dem och hur de agerar. Det kan tilläggas att trots
            detta konstaterande i utredningen föreslås inga åtgärder för att
            råda bot på okunskapen. Ett annat område som också i stort sett
            är blankt vad gäller forskning är kunskap om förövare som begår
            kommersiella former av sexuella övergrepp mot barn. Dessa former
            av brott inbegriper barnpornografibrott, människohandelsbrott,
            sexköpsbrott (personer som köper sex av människohandelsoffer),
            sexualbrott som begås mot barn där ersättning förekommer, sexualbrott
            som begås mot barn av svenskar utomlands och andra former av brott
            där sexuellt utnyttjande av barn sker på kommersiell väg eller
            med någon form av ersättning involverad. För att effektivt kunna
            bekämpa den allvarliga brottsligheten som livnär sig på barnsexhandeln
            måste man analysera hela orsakskedjan för att på så sätt förstå
            sig på grundorsakerna till mekanismerna bakom själva problemet.
          </p>
          <p xml:id="i-CVRod5Jr7fs3HZPAep3qng">
            Utöver vård och forskning på detta område måste det understrykas
            betydelsen av att denna brottstyp utreds skyndsamt. Att fler brott
            utreds snabbare bidrar inte bara till att fler barn skyddas från
            att bli utsatta för sexuella övergrepp utan också att personer
            som begår denna typ av brott kan erbjudas behandling så fort som
            möjligt.
          </p>
          <p xml:id="i-Gg4FAsu42Cb5Ta2vNqt2ms">
            Det är mot denna bakgrund av största betydelse att Rikskriminalpolisens
            grupp mot sexuella övergrepp mot barn &amp; barnpornografi, Barnpornografigruppen,
            som utreder denna typ av brott kontinuerligt förfogar över tillräckliga
            personella resurser för att på ett tillfredsställande sätt kunna
            sköta sin verksamhet. Gruppen har periodvis legat cirka två år
            efter i sitt arbete. Den långa utredningstiden innebär de facto
            att samhället accepterar att personer som begår sexuella övergrepp
            på barn, kan fortsätta med denna verksamhet relativt ostört under
            en längre period. Samtidigt kan vi konstatera att barn som utsätts
            för sexuella övergrepp i Sverige får en kölapp på två år. Detta
            är inte acceptabelt. Beslutet förra hösten att utbilda poliser
            lokalt för att utreda barnpornografibrott är ett steg i rätt riktning.
            Det är dock den centrala Barnpornografigruppen som besitter kompetensen,
            erfarenheten och kontinuiteten.
          </p>
          <p xml:id="i-73VUzWno8UH6FYHLEVSpkZ">
            Barnpornografigruppen har också den viktiga rollen som både nationell
            och internationell koordinator eftersom denna brottstyp i flertalet
            fall är kopplad till den internationella brottsligheten som kräver
            kontakt med Interpol och andra länders polismyndigheter. Det är
            också inom Barnpornografigruppen som identifieringen av offren
            sker, varför adekvat bemanning fortsättningsvis bör säkerställas.
          </p>
          <p xml:id="i-LkMSSrPr4Y8Yas3oQ3XyKH">
            Enligt Rikskriminalpolisens chef Therese Mattsson är det huvudsakliga
            problemet inte att utöka Barnpornografigruppen, utan svårigheten
            är att rekrytera personal som vill arbeta med frågan. För att
            råda bot på detta borde sexualbrott mot barn få högre prioritet
            genom exempelvis öronmärkta resurser. Det har visserligen anslagits
            ökade resurser generellt till polisen 2007 och 2008, men det är
            viktigt att det uttalas en tydlig prioritering. Om så inte görs
            kommer vi även framöver att se hur denna brottslighet hamnar längst
            ned i prioriteringsordningen.
          </p>
          <p xml:id="i-5zoCjm6vAKUf7nV68ETSBu">
            För att skydda våra barn mot sexuella övergrepp och sexuell exploatering
            måste vi leva upp till FN:s barnkonvention, artikel 34, som säger
            följande: Konventionsstaterna ska särskilt vidta alla lämpliga
            nationella, bilaterala och multilaterala åtgärder för att förhindra
          </p>
          <p xml:id="i-2vNYnygB825Z5376sGQNRK">
            ( a) att ett barn förmås eller tvingas att delta i en olaglig
            sexuell handling,
          </p>
          <p xml:id="i-TvB5Ms92QuKNksUP7HNsG3">
            (b) att barn utnyttjas för prostitution eller annan olaglig sexuell
            verksam het,
          </p>
          <p xml:id="i-MxdNp7yK2pQ9iVHVJgUQJS">
            (c) att barn utnyttjas i pornografiska föreställningar och i
            pornografiskt mat e ri al.
          </p>
        </div>
        <div xml:id="i-Gb1RpjpX7QzPfgPVVmW15Y" type="signatureBlock">
          <list xml:id="i-VSBjymK6BFbNRPaFyPJWrq">
            <item xml:id="i-4iGftFCStw3fd92nYUZhJ2" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
          </list>
        </div>
      </div>
    </body>
  </text>
</TEI>
