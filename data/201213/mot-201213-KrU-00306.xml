<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00306">
  <teiHeader>
    <fileDesc>
      <titleStmt>
        <title>Alfred Nobel, Nobel Prize Center och Sverige i världen</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alfred Nobel, Nobel Prize Center och Sverige i världen</title>
          <idno type="rdwebb">H002Kr306</idno>
          <rs type="number">Kr306</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr306/text</ref>
          <ref type="dokument_url_html">http://data.riksdagen.se/dokument/H002Kr306</ref>
          <ref type="dokumentstatus_url_xml">http://data.riksdagen.se/dokumentstatus/H002Kr306</ref>
          <ref type="doc">http://data.riksdagen.se/fil/8906F1C1-4BF6-4D49-A632-EBA5BDCC92E9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KyeqgpZhHHo9VUMfioc573" type="signed"/>
        <correspContext corresp="i-KyeqgpZhHHo9VUMfioc573">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-L8eHdZJGnF5TLLzV2AuTC" type="numbering">
          <date when="2012-10-08"/>
        </correspAction>
        <correspAction xml:id="i-YL8f6N5f4v2mMxjPSoo8mR" type="submission">
          <date when="2012-10-05"/>
        </correspAction>
        <correspAction xml:id="i-V88pmZyciPmDQMD74xiKfo" type="transfer">
          <date when="2012-10-05"/>
        </correspAction>
        <correspAction xml:id="i-SfDz6cQVzmkLgLMkB74b9G" type="assigned"/>
        <correspContext corresp="i-SfDz6cQVzmkLgLMkB74b9G">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NLb3gWXbkYBCP7JmUPYKTj" type="motHeader"/>
      <div xml:id="i-Qqo9igosR8JuKcA22vww24" type="motBody">
        <div xml:id="i-MdUojgtDK692DvF2xb4byt" type="motProposal" subtype="förslag">
          <head xml:id="i-DiQoxKxqKLSH9oMTfHhxks">
            Förslag till riksdagsbeslut
          </head>
          <list xml:id="i-EYUwR9dGoq9STy48PW58sF" style="ol">
            <item xml:id="i-6bCY9JYATsr4xJfPCquyjf">
              Riksdagen tillkännager för regeringen som sin mening vad som
              anförs i motionen om en nationell och internationell insamling
              till Alfred Nobels minne.
            </item>
            <item xml:id="i-HChFsYvMbEpkm3ApJgXR5F">
              Riksdagen tillkännager för regeringen som sin mening vad som
              anförs i motionen om finansiering av Nobel Prize Center i Stockholm
              och/eller Oslo till Alfred Nobels minne.
            </item>
          </list>
        </div>
        <div xml:id="i-UVRg2hmwCojt97WfefstU3" type="motContent">
          <head xml:id="i-4wwDQmDAE4GK5WZ1rM9pK1" type="h1">
            Motivering
          </head>
          <p xml:id="i-Eu2WgNwewvDpgRX3WxFYGE">
            Vem får årets Nobelpris i litteratur?
          </p>
          <p xml:id="i-9kF3RnzKEnKLsiCWT5joUv">
            Det är en fråga om ställs år efter år, inte bara på Stortorget
            i Gamla stan i Stockholm där Svenska Akademien har sitt säte utan
            runt om i hela världen, år efter år.
          </p>
          <p xml:id="i-R8pWDWv9KSy29bksnAHhRd">
            Inget pris, ingen internationell utmärkelse, är så eftertraktat
            som detta. Nobelpristagare har ett särskilt symbolvärde och aura
            i alla tider: Det vittnar om kunskap, om snille, om smak, om idealitet
            och kvalitet, att mottagaren gjort något för mänskligheten.
          </p>
          <p xml:id="i-KZmTEKcbQLfMkb3zh5Ha5T">
            Alfred Nobel (18331896) är vår tids mest kände svensk. Varje
            år berättas i all världens radio- och tv-kanaler, i tidningar
            och tidskrifter, om denne man bakom väldens mest åtråvärda utmärkelse,
            Nobelpriset.
          </p>
          <p xml:id="i-BXMVsqyj1n5EEVF3M18Msn">
            Att Alfred Nobels namn vid det här laget 2012 är mer känt, respekterat
            och eftertraktat utomlands än i Sverige ger i sig anledning till
            reflexioner: Hur hanterar vi i hans hemland den store donatorns
            minne?
          </p>
          <p xml:id="i-MbvE3w4Gs3cwY2wixXptJU">
            Viss kan ingen vara om vad framtiden innebär, men det ligger
            i sannolikhetens riktning att Alfred Nobel även i framtiden kommer
            att vara sin tids mest kände svensk, säkert under vad som skulle
            kunna sägas vara överskådlig tid och om namnet Alfred Nobel, hans
            minne och Nobelpriset vårdas väl även under tiden därefter.
          </p>
          <p xml:id="i-YNLg1KdhuAi3jN8Ct8bopV">
            Nobelstiftelsen äger rätten till namnet Alfred Nobel. Stiftelsen
            har juridisk rätt till namnet och har sett till att ingen utan
            stiftelsens medgivande kan bruka namnet Alfred Nobel. Det är utmärkt.
            Det är en säkerhet och investering i att namnet förknippas med
            höga ideal och kvalitet. Namnet är en internationell svensk klenod
            och måste nyttjas med eftertanke och klokskap.
          </p>
          <p xml:id="i-ADfPmV9XVQuWBrYLHSTQX3">
            Under 2011 inträffade stora saker vad gäller Nobel Prize Center.
            Den 9 september 2011 presenterades en utredning om en byggnad
            för Nobelstiftelsen, efterlyst under många år i motioner. Byggkostnaderna
            beräknas till 700 miljoner kronor (2011 års penningvärde) med
            utrustning för ytterligare 225 miljoner kronor, allt inkluderande
            mervärdesskatt, det vill säga staten får genom detta projekt 175
            miljoner kronor i statskassan.
          </p>
          <p xml:id="i-GCp1DSoGoh8NooAuC5oarb">
            De årliga kostnaderna för driften exklusive konferensverksamhet,
            beräknades till 82 miljoner kronor/år i samma års penningvärde.
          </p>
          <p xml:id="i-1DgyG6RFEXaPqbjV4LeQp">
            Den 1 december 2011 med offentliggörande dagen därpå ingick Stockholms
            stad och Nobelstiftelsen ett avtal om byggandet av ett Nobel Prize
            Center i Stockholm, en avsiktsförklaring om att gemensamt verka
            för ett permanent Nobel Prize Center på en tomt på Blasieholmen
            som ägs av Stockholms stad.
          </p>
          <p xml:id="i-CA8BEHqZM4GHU2EaCKDxHd">
            Det är oklart om det rör sig om en donation till stiftelsen eller
            tomten alltfort kommer att ägas av stockholmsborna.
          </p>
          <p xml:id="i-7kNCxHbjEyBWFZxt6yyJTY">
            Genom Nobel Prize Center vill vi skapa en samtida mötesplats
            för Nobelpristagare, forskare, studenter, skolelever och en nyfiken
            allmänhet. Centret ska ge besökaren en upplevelse i världsklass
            och vara en bas för vårt arbete med att sprida Nobelprisets budskap
            om betydelsen av kunskap, humanism och fred, sade Lars Heikensten,
            verkställande direktör på Nobelstiftelsen i anslutning till avsiktsförklaringen
            och betonade att byggnaden förtydliggör Stockholm och Sverige
            som Nobelprisets hemstad och hemland.
          </p>
          <p xml:id="i-STuz72F22mK3kGnLPippZW">
            Stockholms finansborgarråd Sten Nordin, tidigare ledamot av Sveriges
            riksdag, underströk att byggnaden visar att Stockholm strävar
            efter att bli en världsledande kunskapsregion som främjar utbildning,
            innovation och forskning.
          </p>
          <p xml:id="i-2rBcxYcGvkEkA3GhGMqjij">
            Ett center som kan belysa alla aspekter av Nobelpriset är ett
            efterlängtat besöksmål i Stockholm.
          </p>
          <p xml:id="i-3tVH4cnDU4cbFf8KdJjvV2">
            Nobel Prize Center kan stå klart 2018 och kommer bland annat
            att innehålla ett utvidgat Nobelmuseum där den publika verksamheten
            kan expandera. Intentionen är att centret på sikt även ska inrymma
            Nobelstiftelsens och Nobel Medias verksamheter. För att skapa
            en märkesbyggnad av hög kvalitet planeras en internationell arkitekttävling
            under hösten 2012.
          </p>
          <p xml:id="i-9XyjL2fgN9CDrPtU316pdi">
            I budgetpropositionen 2012/13 utfäster sig regeringen att bidraga
            med 30 miljoner kronor under vardera 2018, 2019 och 2020 till
            driften av verksamheten. I dag bidrar skattebetalarna med något
            under 5 miljoner kronor/år till Nobelstiftelsen.
          </p>
          <p xml:id="i-4QtEiCVpt3aiM1kyAsdtFP">
            Det ligger i såväl Nobelstiftelsens, Sveriges, Stockholms stad
            som framtidens intresse och här bör även Oslo och Norge nämnas
            eftersom fredspriset har sitt säte i Norges storting enligt Alfred
            Nobels berömda testamente att se till att kännemärket Alfred Nobel
            och varumärket Nobelpriset ges vidare spridning än som sker i
            dag. Nobel Prize Center, är ett bra exempel på detta.
          </p>
          <p xml:id="i-BBRD7kZQ56tGsFhagqTbrd">
            I sammanhanget måste en viktig aspekt och det är grunden för
            denna och tio års tidigare, alltid avslagna, motioner beaktas:
            Nobelstiftelsens fria ställning i förhållandet till stater, myndigheter
            och organisationer samt Alfred Nobels testamentes begränsning,
            i grunden förbud, att använda en enda krona av stiftelsens kapital
            till annat än pristagarna och utseendet av dessa.
          </p>
          <p xml:id="i-HVJMguKYtXauephoC5v3Jt">
            Detta är också en av de viktigaste anledningarna, kanske den
            genom åren viktigaste anledningen, till Nobelstiftelsens anseende
            liksom Svenska Akademiens eller de vetenskapliga akademier som
            utser varje års Nobelpristagare: Frihet från bindningar till svenska
            och norska staten, till andra myndigheter av vad slag det vara
            må, undantaget Stortingets Nobelkommitté.
          </p>
          <p xml:id="i-EbTxnh5KT5T7soqNGYrJNL">
            Denna historiska konstruktion, vars höga ideal, frihet från statsmakten
            och övriga, bevaras främst i akademiernas demonstrerade självständighet
            vid Nobelprisbesluten, framkommer inte minst genom att även mycket
            kontroversiella personer belönas med fredspriset, stundom även
            litteraturpriset.
          </p>
          <p xml:id="i-LwGRLMczvsvgaPq1dNiXWj">
            Reaktionerna i Kina på valet av fredspristagare har samma karaktär
            som när valet en gång föll på en ideologiskt stark tysk motståndare
            till nazismen och Adolf Hitler i Nazityskland eller dåvarande
            Sovjetunionens motsvarande reaktion på valet 1958 av litteraturpristagarna
            Boris Pasternak och ett drygt decennium senare Alexander Solsjenitsyn.
            Att Nobelpriskommittérna inte alltid behagar makten vittnar om
            dess från andra makter självständiga och obundna ställning. Att
            utse Nobelpristagare, inte minst i litteratur, är förvisso grannlaga
            av många skäl, men friheten från att vara beroende av statliga
            eller andra intressen är den viktigaste förutsättningen för att
            prisets värde är högre än dess i kronor räknade storlek.
          </p>
          <p xml:id="i-AHL2ShW6HLvx1RLhTeFV18">
            Därför bör också ett nytt och framtidsinriktat Nobel Prize Center
            vara i Alfred Nobels anda. Att stå fritt från statens annars lika
            hjälpande som stjälpande hand är en central tanke bakom hela Nobelidén.
            Är det möjligt? Ja, det borde kunna åstadkommas genom en internationellt
            präglad insamling till Nobel Prize Center, med högt ställt mål,
            att skaffa fram kanske ett par tiotals miljarder kronor under
            några år.
          </p>
          <p xml:id="i-U8dYsbgVuATQD8epMxGsQq">
            Det förtjänar nämnas att i avsiktsförklaringen från 2011 om det
            nya Nobel Prize Center förbigås medvetet finansieringen av byggnation
            och underhåll samtidigt som Nobelstiftelsen just påtalar att den
            inte själv kan bidra, genom testamentets uttryckliga förbud att
            använda prispengarna till sådana ändamål. Det måste respekteras.
          </p>
          <p xml:id="i-TmuyyRsY6VuGdHaNR6ize4">
            En nationalinsamling med internationell uppbackning från enskilda
            och företag, organisationer och andra men inte stater till ett
            Nobel Prize Center borde kunna inbringa stora pengar.
          </p>
          <p xml:id="i-LjqvGfsqZMbvwNdirWBg4K">
            Hur kan en sådan insamling ske? Låt mig peka på två möjligheter.
          </p>
          <p xml:id="i-4jxvTKDdKBY8Bq8unsb6mm">
            A. Varje skattebetalare i Sverige skulle, helt frivilligt, kunna
            erbjudas att vid självdeklarationen sätta ett kryss i en ruta
            där man under ett begränsat antal år donerar 100 kronor, 500 kronor
            eller 1 000 kronor till Nobel Prize Center att förvaltas av Nobelstiftelsen.
            Det skulle förmodligen på några års sikt inbringa mycket stora
            pengar även om långt ifrån alla skulle bidra, det skulle vid 50-procentigt
            deltagande i den frivilliga insamlingen under några år ge flera
            miljarder kronor till Nobelstiftelsen och också kunna användas
            till att stärka denna stiftelses ställning så att den, som 2012,
            tvingas minska Nobelpriset från förra årets 10 miljoner kronor/pris
            till årets 8 miljoner kronor/Nobelpristagare.
          </p>
          <p xml:id="i-WZsJ9jAsBG8WmU1xisoKuC">
            B. En särskild start- och landningsavgift på Arlanda om till
            exempel 10 kronor per passagerare skulle med nuvarande resandefrekvens
            under tio år inbringa cirka 2 miljarder kronor.
          </p>
          <p xml:id="i-MysTQ76Wddp4uBt1BBqoC1">
            I det förstnämnda fallet skulle donatorerna i den mån de så önskar,
            det måste vara fullt frivilligt kunna införas i en elektronisk
            donationsbok som förvaras i Nobel Prize Center, i det andra skulle
            flygplatsen Arlanda äga rätten att under ett visst antal år kunna
            ha varumärket The International Alfred Nobel Airport. Båda finansieringsmöjligheterna
            kan te sig dramatiska men är fullt möjliga för att dels trygga
            Nobelstiftelsens frihet från ekonomiska bindningar, dels trygga
            stiftelsens finansiering.
          </p>
          <p xml:id="i-Mo5BFwTZfkDdjNoW3H6xwH">
            Allt detta borde vara bra för Sverige, för Stockholm, för Nobelstiftelsen
            och för vetenskap och kultur.
          </p>
          <p xml:id="i-GTFArv1srConTmiUxjR1QB">
            Förra året föreslogs i motsvarande förslag till riksdagen en
            internationell arkitekttävling i den då avslagna motionen. Det
            genomförs nu. Det är bra med denna internationella anknytning
            som också bör öppna möjligheter till internationell finansiering.
          </p>
          <p xml:id="i-RDZ28rEfCyFfEgLP6bVfgE">
            Jubel och fanfarer: Prakt, glitter och skådespel. Direktsändning
            i tv från Nobelprisutdelningen och Nobelbanketten till allt fler
            länder. Intervjuprogram med Nobelpristagarna, Årets snillen, sänds
            världen över.
          </p>
          <p xml:id="i-L6Uwt2DNeMwsWcBwbcjnmN">
            Så ser det ut år efter år, en dag om året. Sverige och Stockholm
            i centrum för världens blickar. Alla stora tv-bolag rapporterar.
            I Oslo är det likadant när fredspriset delas ut samma dag, låt
            vara i något mindre skala.
          </p>
          <p xml:id="i-RuEdQJp31cQFEWhnCZyxRm">
            Stockholm and Sweden. Oslo and Norway. I centrum för världens
            blickar. En dag om året. Men de 364 övriga?
          </p>
          <p xml:id="i-AwPTmKLiuE4LPGcK4DYt9N">
            Uppriktigt sagt: Om vi ett ögonblick bortser från Norge kan vi
            konstatera att Sverige missköter den möjlighet att sprida kunskap
            om Sverige och om Stockholm som Nobelpriset ger oss. Nobelpriset
            och uppfinnaren Alfred Nobel blir allt viktigare som åtrådd utmärkelse,
            och det finns ingen internationell hedersbetygelse med högre värde
            än ett Nobelpris. Inte bara i den vetenskapliga världen utan överallt,
            jorden runt. Vi vet att all världens länder eftersträvar att få
            en Nobelpristagare.
          </p>
          <p xml:id="i-UZ3nX2X9XvM2xccXp1HezH">
            Vi behöver erbjuda alla svenskar och andra som vill deltaga i
            en insamling där var och en kan bidra till Alfred Nobels minne
            och verk för mänskligheten.
          </p>
          <p xml:id="i-8fzU2skYStKWxpgn9qhj7i">
            En skål för vår store donator som satt Sverige och Norge på världskartan
            mer än någon annan.
          </p>
          <p xml:id="i-NW5HyYqXAuEmeM1rokVquw">
            Det skulle Alfred Nobel ha gillat.
          </p>
        </div>
        <div xml:id="i-GWR9V1EEWJ1FQVE4ctnU9z" type="signatureBlock">
          <list xml:id="i-gvEvFmK5PUPQv3KUxQWqN">
            <item xml:id="i-UXjcyGj9pXCLmQf4NJ5zBb" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
