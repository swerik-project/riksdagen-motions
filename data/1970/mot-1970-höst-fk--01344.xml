<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-fk--01344">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_fk__1344/mot_1970_höst_fk__1344-001.pdf"/>
      <fw xml:id="i-QLD9gMxKLhGNemQHUQmV5k">
        Nr 1344—1360 Motion i Första kammaren, nr 1344 år 1970 1
      </fw>
      <div xml:id="i-3zpmfc58VCAaisePUtWn5x" type="motHeader">
        <div xml:id="i-86NWKGSMCDNZN66cYiHu3c" type="motTitle"/>
        <div xml:id="i-8pYtQxpGQ2tiRkHedfPQ4h" type="motSubmissionInfo"/>
      </div>
      <div xml:id="i-NaQJvqKwNJWJMoRT6Yhfvx" type="motBody">
        <div xml:id="i-29DMXZaePEJUmnjw7nBejp">
          <p xml:id="i-3sxMqSoAAKj6pcwjsK7wdu">
            Nr 1344
          </p>
          <p xml:id="i-YBiH8FznF63wrWZTSbPe5H">
            Av fru Segerstedt Wiberg, i anledning av Kungl. Maj:ts proposi-
            tion nr 162, angående bistånds- och katastrofutbildning av värnpliktiga
            m. fl.
          </p>
          <p xml:id="i-QZ6MzvqzZZ3qrNcPiiNY2S">
            Frågan om en harmonisering av de nordiska ländernas bestämmelser
            om vapenfri tjänst, om internationell tjänst som alternativ till
            värnplikt och om bildande av en nordisk katastrofkår har diskuterats
            i Nordiska rådet med anledning av ett medlemsförslag som väcktes
            till rådets session 1970. Vid utskottsbehandlingen av medlemsförslaget
            framhölls att det fanns skäl som talade för en undersökning av
            möjligheterna att koordinera reg- lerna i de nordiska länderna
            om vapenfri tjänst. Utskottet ansåg dock, mot bakgrund av att
            frågan om möjligheterna för värnpliktiga att deltaga i u-landsarbete
            var föremål för utredningar i Danmark, Norge och Sverige, att
            medlemsförslaget inte borde föranleda åtgärder från rådets sida.
            Rå- det följde utskottets förslag. Den utredning som åsyftades
            för Sveriges del, 1968 års utredning om biståndsutbildning, ligger
            till grund för den nu framlagda propositionen angående bistånds-
            och katastrofutbildning av värnpliktiga m. fl. (1970: 162). I
            propositionen föreslås en särskild bistånds- och katastrofutbild-
            ning inom ramen för värnplikten och den vapenfria tjänsten. Andra
            västeuropeiska länder såsom Belgien, Frankrike, Italien och Västtyskland
            tillåter redan tjänst i biståndsarbete som alternativ till värn-
            plikten. Inom ramen för direktiven till utredningen ges ej möjlighet
            att pröva detta alternativ. I utredningen har tanken på att själva
            värnpliktstiden skulle kunna ut- nyttjas för insatser direkt i
            u-länder och katastrofområden inte berörts. Men i ett särskilt
            yttrande till utredningen har invändningar gjorts mot att hela
            utbildningen skall förläggas till Sverige. Propositionen föreslår
            på samma sätt som utredningen att bistånds- och katastrofutbildningen
            får ske enbart i Sverige, dock med någon avvikelse såvitt gäller
            bl. a. SIDA- personal. Mot bakgrunden bl. a. av erfarenheterna
            från de nämnda väst- europeiska länderna synes det naturligare
            att föreslå ett system med kor- tare grundutbildning för värnpliktiga
            — som efter uppskov skaffat sig lämplig yrkesinriktning — och
            därtill en kombinerad utbildnings- och bi- ståndsinsats under
            en väl tilltagen tidsrymd i u-land. Jag delar den uppfattningen
            som framförts i det särskilda yttrandet av experten Elmqvist om
            att möjligheter till yrkesinriktad u-landstjänst tor- de ge en
            mer kvalificerad grupp som underlag för internationellt bistånds-
          </p>
          <p xml:id="i-DjvGn9LXHoxFu6wjpKxFYQ">
            Bihang till riksdagens protokoll 1970. 3 saml. Nr 1344—1360
          </p>
          <pb facs="riksdagen-motions-pdf/data/1970/mot_1970_höst_fk__1344/mot_1970_höst_fk__1344-002.pdf"/>
          <fw xml:id="i-DNt1gyhwYsq7ncFFzEZjdi">
            2 Motion i Första kammaren, nr 1344 år 1970
          </fw>
          <p xml:id="i-9to1TenexS1UbiscEXsgyx">
            arbete. Bl. a. universitetskanslersämbetet förordar att man prövar
            möjlig- heten av att förlägga en del av utbildningen till u-länder.
          </p>
          <p xml:id="i-KhWEKghwbuG4hUtuCi7tcb">
            I detta sammanhang bör observeras att man i Danmark under våren
            1970 antog en lag om värnpliktstjänst i form av biståndsarbete
            i u-land. Lagen innebär att värnplikten kan fullgöras genom biståndsarbete
            på ungefär samma sätt som gäller i de tidigare nämnda västeuropeiska
            län- derna. Vid framläggandet av lagförslaget i danska folketinget
            tycktes man utgå från att samma möjligheter skulle ges i de övriga
            nordiska länderna. Enligt min åsikt torde en sådan biståndsutbildning
            vinna på att före- tagas i nordisk samverkan. SIDA liksom socialstyrelsen
            har i sina ytt- randen över utredningen betonat vikten av att
            möjligheterna beaktas till ett nordiskt samarbete på biståndsutbildningens
            område. I det inledningsvis nämnda medlemsförslaget i Nordiska
            rådet fram- hölls särskilt att ett steg i syfte att nå ett nordiskt
            samgående beträffan- de vapenfri tjänst var att i alla nordiska
            länder införa möjligheter till in- ternationell tjänst som alternativ
            till militär värnplikt. Givetvis åsyftades i första hand tjänstgöring
            i u-land. Förslagsställarna ansåg också att en nordisk räddnings-
            och katastrofkår skulle kunna bildas bestående av värnpliktiga,
            vapenfria och frivilliga. Norden skulle med en sådan kår på ett
            verksamt sätt snabbt kunna lämna hjälp vid olika katastroftillfällen.
            En nordisk fredskår skulle sålunda utgöra ett välbehövligt bidrag
            till redan befintliga hjälporganisationer. Tyvärr måste konstateras
            att en studie av propositionen klargör att den föga motsvarar
            förväntningarna hos många. De hade önskat få till stånd en lagändring
            för att möjliggöra u-landstjänst som alternativ till värnplikt
            eller för att öppna möjlighet för såväl värnpliktiga som vapenfria
            och kvinnor att göra en u-landsinsats. De 100—200 personer som
            skall ges till- fälle att genomgå biståndsutbildning kommer inte
            heller att kunna till- fredsställa behovet av rekryteringsunderlag
            för SIDA och övriga bistånds- organisationer. Behovet kommer rimligen
            att ytterligare öka om en FN:s fredskår upprättas enligt generalsekreterare
            Thants förslag. Självfallet kan en nordisk fredskår ingå i denna
            större kår om så skulle önskas. Vad angår förslaget att kvinnor
            som genomgått den aktuella utbildning- en bör krigsplaceras inom
            civilförsvaret eller placeras inom totalförsvaret måste gälla
            att man inte genom ett sådant beslut får öppna en indirekt möjlighet
            för kvinnlig värnplikt. Det förefaller mig som om departementschefen
            i propositionen inte till fullo beaktat synpunkterna i experten
            Elmqvists särskilda yttrande vilka utmynnar i följande uttalande:
            ”Utvecklingen i andra länder mot en mer generös syn på u-landstjänster
            som värnpliktsalternativ liksom den inter- nationella utvidgningen
            av försvarsbegreppet mot att gälla den totala sä-
          </p>
          <pb facs="riksdagen-motions-pdf/data/1970/mot_1970_höst_fk__1344/mot_1970_höst_fk__1344-003.pdf"/>
          <fw xml:id="i-Vgo8kDKwqfXQWBjPRKP6T6">
            Motion 2 Första kammaren, nr 1344 år 1970 3
          </fw>
          <p xml:id="i-FCP3EoY8Uf2HJy8zujyudA">
            kerhetspolitiken gör det angeläget att riksdagen nu tar upp frågan
            till allvarlig prövning.” Enligt min åsikt överensstämmer detta
            uttalande tämligen väl med den principförklaring som riksdagen
            gjorde 1968 om biståndsarbetet. Uttalan- det motsvarar också kravet
            från ungdomen om u-landstjänst som alter- nativ till värnplikten.
            Slutligen står det bättre än propositionen i överens- stämmelse
            med generalsekreterare Thants förslag om United Nations Vo- lunteers.
            Mot den framlagda propositionen kan sålunda, vilket även framgår
            av remissyttrandena, många invändningar göras. Den snäva linje
            som nu följts är otillfredsställande, och en omprövning av frågan
            bör snarast ske med beaktande särskilt av den kritik som framförts
            i herr Elmqvists ytt- rande. Jag hemställer, att riksdagen vid
            behandlingen av proposition nr 162 beaktar ovanstående synpunkter.
          </p>
          <p xml:id="i-Mxk5oM5Agpsmfzd9Nugtfk" type="date">
            Stockholm den 24 november 1970
          </p>
          <p xml:id="i-XweGLudPPazdAUJT3cL5Zt">
            Ingrid Segerstedt Wiberg (fp)
          </p>
        </div>
      </div>
    </body>
  </text>
</TEI>
