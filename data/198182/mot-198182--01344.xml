<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--01344">
  <teiHeader>
    <fileDesc>
      <titleStmt>
        <title>Humanistiska perspektiv på teknikutbildningen</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Humanistiska perspektiv på teknikutbildningen</title>
          <idno type="rdwebb">G5021344</idno>
          <rs type="number">1344</rs>
          <ref type="dokument_url_text">http://data.riksdagen.se/dokument/G5021344/text</ref>
          <ref type="dokument_url_html">http://data.riksdagen.se/dokument/G5021344</ref>
          <ref type="dokumentstatus_url_xml">http://data.riksdagen.se/dokumentstatus/G5021344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QVcqNCqM3Q3H1z9qvmM6Tp" type="signed"/>
        <correspContext corresp="i-QVcqNCqM3Q3H1z9qvmM6Tp">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__1344/mot_198182__1344-001.pdf"/>
      <fw xml:id="i-B2rF3TeDkHPQQLgsh93KfQ">
        Motion 1981/82: 1344
      </fw>
      <div xml:id="i-QAx5A4qqUKsqju97gKpPpN" type="motHeader">
        <div xml:id="i-6rYPP2QzcUFjXnwBqRjix4" type="motTitle"/>
        <div xml:id="i-Qo3fBVH3yxnAGddYhUD6A9" type="motSubmissionInfo"/>
      </div>
      <div xml:id="i-HBF8yfESeWPe1oipxi1i1w" type="motBody">
        <div xml:id="i-AxU3eNUNUyTFNvhmj2hpyh">
          <p xml:id="i-LBSu4BxZ3QGCWs2ujhn2Yc">
            Kerstin Anér Humanistiska perspektiv på teknikutbildningen
          </p>
          <p xml:id="i-7Eia2CDLVHQzPPaenWnyr1">
            Det förekommer ofta i dagens debatt att tekniken, eller teknikerna,
            beskylls för att vara orsaken till många missförhållanden i det
            nutida samhället. Såvitt jag kan förstå är detta delvis att lägga
            skulden på fel ställe, eftersom ingen har begärt av tekniker att
            de skall se till mer än det rent tekniska och ekonomiska resultatet
            av sitt arbete. Delvis är det emellertid sant, så till vida att
            utbildningen och yrkeskraven på tekniker mycket väl skulle kunna
            förändras och göra dem bättre i stånd att se de verkliga resultaten
            av sitt arbete och på ett initierat sätt kunna påverka dessa och
            delta i samhällsdebatten omkring dem. Givetvis finns strålande
            exempel på civilingenjörer och motsvarande som redan gör detta.
            Men min motion handlar om förslag att sprida en sådan hållning
            och en sådan kunskap till mycket vidare kretsar av studerande
            och arbetande. Till detta vill jag först lägga den ytterligare
            synpunkten, att förståelsen för teknik hos icke-tekniker är minst
            lika viktig, även i högskoleutbildningen. För många akademiker
            är allmänbildning en fråga om att känna till stora namn och verk
            inom filosofi, litteratur, konst och musik. Några är beredda att
            lägga till skolkunskaper i historia, samhällskunskap och geografi.
            Få ser däremot elementa i teknik och naturvetenskap som en nödvändig
            ingrediens i allmänbildning. Detta sakernas tillstånd ter sig
            orimligt i ett samhälle som i allt högre grad påverkas av teknik
            och naturvetenskap. Allmänbildning bör även innefatta grunder
            i teknik och naturvetenskap. Ett bidrag till en insiktsfullare
            teknikdebatt vore därför att ge humanister och samhällsvetare
            möjlighet att skaffa sig grundkunskaper i teknik och naturvetenskap
            som en del av sin allmänbildning eller sin yrkesutbildning. På
            motsvarande sätt som det i teknisk högskoleutbildning ingår valfria
            eller obligatoriska kurser i humaniora och samhällsvetenskap,
            skulle det i journalisters, lärares, bibliotekariers, juristers,
            psykologers, ekonomers m. fl. grundutbildning ingå valfria eller
            obligatoriska kurser i teknik och naturvetenskap. Syftet med sådana
            kurser vore att förmedla grundläggande begrepp och att ge en uppfattning
            om teknikens begränsningar och möjligheter. Sådana kurser kunde
            antingen vara anpassade till resp. yrkeskategori (dvs. vara yrkesutbildning)
            eller rikta sig till humanister och samhällsvetare som grupp (dvs.
            vara allmänbildning). Datorer är ett givet tema för både kurser
            anpassade till resp. yrkeskategori och för allmänbildningskurser.
            Telekom- munikation eller nya media (video, kabel-TV, TV-satelliter,
            datavision) kan passa journalister och kulturkommunikatörer. Allmänbildningskurser
            kun-
          </p>
          <p xml:id="i-AJjwRQDnd7VavSEnASjgeW">
            RR
          </p>
          <pb facs="riksdagen-motions-pdf/data/198182/mot_198182__1344/mot_198182__1344-002.pdf"/>
          <fw xml:id="i-LKakyPVJJ8PyXSwVUehTWs">
            Mot. 1981/82:1344 8
          </fw>
          <p xml:id="i-7Fz122S6AFP55LGGsP5nH8">
            de finnas av många slag. Några exempel är kurser om energi, kemi
            till vardags, simulering, material, miljövård, transporter, automation.
            Andra ämnen som borde komma in i de vanliga humanistiska kurserna
            är teknikhistoria och teknik- och vetenskapssociologi. För att
            nu återgå till undervisningen i tekniska ämnen, så borde lärare
            i naturvetenskapliga basämnen och tillämpade teknikämnen vid tekniska
            högskolor anknyta mer i sin undervisning till humaniora och samhällsveten-
            skap. Det finns mycket inom dessa områden som har en direkt och
            naturlig anknytning till tekniklärarnas ämnen, framför allt inom
            fortsättningskurser och forskarutbildning i tillämpade teknikämnen.
            Visserligen finns det tekniklärare som redan gör sådana utvikningar,
            men som inte gör någon affär av det och i vars ämne det inte avspeglats
            i kursplaner. Men fler tekniklärare borde göra sidoblickar, och
            dessa borde betraktas som legitima och avspeglas i kursplanerna.
            Bara några få tekniklärare kommer antagligen att ha intresse för
            dem. Dessa skulle ges ett ansvar för att som en del av sitt arbete
            driva teknik-humaniora inom sitt ämne, eventuellt betjäna flera
            tillämpade teknikämnen. Viktigt är att inte bara få med unga och
            relativt oetablerade tekniklärare i ett sådant försök, utan också
            någon med auktoritet inom sitt ämne. Innehållet i sidoblickarna
            måste i första hand avgöras av resp. lärares intressen. Hur skall
            man få till stånd detta sidoblickande? För det första genom återkommande
            möten mellan tekniklärare och lärare/forskare inom sam- hällsvetenskap
            och humaniora. Erfarenheterna från LuH av sådana möten är goda.
            För det andra genom en generös inställning till tekniklärares
            ledigheter för eventuella kompletterande studier i humaniora och
            samhällsveten- skap. Itillämpade teknikämnen med intresserade
            lärare borde lämplig samhälls- vetenskap och humaniora skrivas
            in i kursplanen, samtidigt som linjenämn- den ger ett uttryckligt
            ansvar för den delen av en kurs till en lärare. På sikt räcker
            det emellertid inte med att ett fåtal tekniklärare var för sig
            tar upp teknik-humaniora i sin undervisning. Så småningom måste
            det vara möjligt för sådana lärare att forska på området på en
            institution vid den egna högskolan eller vid ett näraliggande
            universitet. Ett problem till är att meritvärdet för sidoblickande
            i dag är negativt. För lång tid framåt kommer attityden att kunskaper
            om teknik är mindre värda än kunskaper i teknik att dominera.
            Även om sidoblickandet för länge sedan var en självklarhet och
            i framtiden åter blir legitimt, kommer det bl. a. därför att dröja
            innan någon lärare kan räkna sin teknik-humaniora-roll som en
            merit. På mycket lång sikt kan dock en starkare ställning för
            teknik-humaniora möjligen medföra en förbättring. Civilingenjörerna
            bör även i sin egen grundutbildning ha vissa inslag av humaniora
            och samhällsvetenskap. Först då kan de verkligen uppfylla
          </p>
          <pb facs="riksdagen-motions-pdf/data/198182/mot_198182__1344/mot_198182__1344-003.pdf"/>
          <fw xml:id="i-DPdDgDVLJC83oMtpiZ9cTM">
            Mot. 1981/82: 1344 9
          </fw>
          <p xml:id="i-2dt234C7Xf9zdkBrLrBij6">
            kraven, så som de faktiskt ställs i utbildningsplanerna, att
            deras tekniska kunskap skall komma samhället till nytta. Många
            teknikförvaltare och teknikinformatörer kan vänta sig arbetsuppgifter
            där specialistkunskaper i tillämpad teknik spelar en mindre framträdande
            roll. Uppfattningar om ett ökat samhällsansvar för tekniker samt
            signaler från avnämarhåll om behovet av en bredare utbildning
            är vidare viktiga skäl. Ett sätt att ta skälen på allvar är att
            i de tillämpade teknikämnena integrera moment av humaniora och
            samhällsvetenskap, som ovan skisserats. Ett annat är att utveckla
            teknik- humaniora-profiler inom civilingenjörsutbildningarna.
            Några civilingenjörs- profiler som kunde rubriceras som teknik-humaniora-profiler
            finns redan, t. ex. den arbetsvetenskapliga inriktningen vid LuH.
            Det borde finnas fler. Behovet av och innehållet i nya civilingenjörsprofiler
            borde utredas och utbildningarna borde prövas. Förutsättningarna
            för sådana profiler är att valfriheten under tredje och fjärde
            studieåret i nuvarande utbildningar kraftigt utökas, så att sammanlagt
            upp till två terminer kan förläggas till andra fakulteter. Man
            kunde tänka sig att de inledande två åren sammanfaller med de
            två första åren i nuvarande civilingenjörsutbildningar. De två
            sista studieåren skulle då till hälften bestå av en kombination
            av tillämpade teknikämnen med en bestämd inriktning, valda från
            tredje och fjärde årskurserna i nuvarande civilingenjörsutbild-
            ningar; den andra hälften av tiden skulle teknologer från olika
            linjer tillsammans läsa kurser, huvudsakligen från andra fakulteter,
            som anpassats till civilingenjörsutbildningen. Denna profilerande
            del av utbildningen skulle som mål ha att förena teknikkunskaper
            med systemtänkande, kunskaper om teknikkonsekvenser och kommunikationsträning.
            Vad som skulle läras i sådana profiler kunde t. ex. vara att se
            hur tekniska beslut ingår i ett större sammanhang. Sådana beslut
            fattas i dag vanligen uteslutande utifrån ekonomiska kriterier.
            En belysning av teknikkonsekven- serna från t.ex. ekologiska och
            kulturella perspektiv ingår sällan i beslutsunderlaget. Speciellt
            görs sällan försök att klarlägga vilka effekter var för sig välmotiverade
            innovationer tillsammans kan ge. Ett exempel är den från många
            utgångspunkter önskvärda datoriseringen, som åstadkommit svårbemästrade
            säkerhetsproblem och beroenden, för vilka beredskapen tycks vara
            låg. Ett vedertaget sätt att strukturera komplexa problem är systemtänkandet,
            ett slags utstuderat sunt förnuft. Det tillämpas sedan länge med
            framgång inom t. ex. materialhantering och datorbaserade informa-
            tionssystem, men då vanligen utan ambitioner att ge en bild av
            samhällsef- fekterna. När systemtänkandet tillämpas på samhällseffekterna
            av teknik, har det gett upphov till aktiviteter som går under
            beteckningar som teknikvärdering, riskanalys och miljöeffektstudier.
            I systemprofilens avslu- tande del skulle tyngdpunkten ligga i
            att klarlägga, bedöma och kommu- nicera samhällseffekter av teknik
            med hjälp av erfarenheter från sådana aktiviteter. En annan profil
            kunde röra s. k. lagomteknik, dvs. modern teknik som
          </p>
          <p xml:id="i-7f6GJ9GNs1d8zwRbWyFRup">
            RE
          </p>
          <pb facs="riksdagen-motions-pdf/data/198182/mot_198182__1344/mot_198182__1344-004.pdf"/>
          <fw xml:id="i-RyzwSyf6WtsU5V2zbLophx">
            Mot. 1981/82:1344 10
          </fw>
          <p xml:id="i-Fj7QVDypwcqcuUynnYsqNs">
            underlättar decentralisering genom småskalighet, t. ex. vissa
            tillämpningar av energiteknik, datateknik, telekommunikationer
            eller bioteknik. En teknikutveckling med decentralisering som
            mål eller biprodukt pågår sedan länge på olika håll (t. ex. Philips
            i Holland, Intermediate Technology Group i England, National Center
            for Appropriate Technology och Office of Small-Scale Technology
            i USA). Det kan gälla speciella teknikanpassningar för lokalsamhällets
            eller u-länders behov, eller tekniktillämpningar som är biprodukter
            av utvecklingen inom datateknik, telekommunikationer och elektronik.
            Till att börja med kunde UHÄ utreda om det är möjligt att inom
            ramen för någon av de nuvarande civilingenjörsutbildningarna skapa
            en sammanhäng- ande studieinriktning som bygger på modern, småskalig
            teknik och syftar till att få fram innovatörer och entreprenörer
            för arbete främst i små och medelstora företag eller i internationellt
            bistånd. En sådan studieinriktnings icke-tekniska del måste innehålla
            ekonomi (t. ex. marknadsföring, finansie- ring, redovisning),
            juridik (t. ex. patenträtt), administration (t. ex. projekt- planering)
            och psykologi (t. ex. ”kreativa” metoder). Ett förlängt examens-
            arbete, helst tillsammans med ekonomistuderande, kunde vara en
            övning i att starta ett företag. Med hänvisning till ovanstående
            hemställer jag att riksdagen hos regeringen begär att UHÄ företar
            en översyn av utbildningsplaneringen inom civilingenjörsutbildningen
            så att humanistiska och socialvetenskapliga perspektiv får större
            plats i den tekniska utbildningen.
          </p>
          <p xml:id="i-3Udad6VcW9eMKZSGkanwJc" type="date">
            Stockholm den 25 januari 1982
          </p>
          <div xml:id="i-6yrugFkMXeNmKVcNfSTWo3" type="signatureBlock">
            <p who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
          </div>
        </div>
      </div>
    </body>
  </text>
</TEI>
