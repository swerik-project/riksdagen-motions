<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0913/mot_199899_mj_0913-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ913 MJ913
          </p>
          <p>
            Motion till riksdagen
          </p>
          <p>
            1998/99:MJ913
          </p>
          <p>
            av Gudrun Lindvall (mp) Jakt av sjöfågel under våren
          </p>
          <p>
            Frågan om jakt på hanfågel av ejder och andra arter under vårsträcket
            har diskuterats vid flera tillfällen. Från jägarhåll har man föreslagit
            att sådan jakt skall vara tillåten för fast boende i skärgården
            under ett par veckor i april. Förslaget har väckt protester från
            såväl Statens naturvårdsverk, Sveriges Ornitologiska Förening
            som många naturintresserade och heller aldrig genomförts.
          </p>
          <p>
            2 Fågeldirektivet förbjuder jakt på vårsträckande fågel
          </p>
          <p>
            I EG:s fågeldirektiv slås fast, att ingen jakt får förekomma
            under häcknings- perioden och för flyttande fågel under vårsträcket
            till häckplatserna. Enda undantag för dessa regler är om det finns
            problem som inte kan lösas på annat sätt. Några sådana problem
            finns inte för ejder eller andra sträckande sjöfåglar. De här
            bestämmelserna är viktiga. På sträck kan antalet individer av
            en art verka stort, men det kan vara stora delar av den samlade
            populationen man ser. I det perspektivet blir individrikedomen
            liten och förbudet mot jakt mycket angeläget.
          </p>
          <p>
            3 Internationellt arbete
          </p>
          <p>
            Den svenska synen på fågelskydd har gjort, att svenska ornitologer
            i internationella sammanhang kunnat arbeta mycket aktivt för att
            stärka fågelskyddet i länder, där t.ex. jakt bedrivs under vårsträcket
            till Skandinavien. Det arbetet skulle kraftigt försvåras och synen
            på Sverige som föregångsland få sig en allvarlig knäck, om vi
            här tillät jakt på vårsträckande fågel. Att jakten traditionellt
            var tillåten före 1955, som anförs i utredningen, kan inte anses
            som ett skäl. På samma sätt skulle länder i Sydeuropa i så fall
            kunna hävda, att kramsfågeljakten har traditioner. Som tur är
            ökar ibland kunskapen och det som förr var naturligt ses idag
            med skepsis och förvåning.
          </p>
          <pb facs="riksdagen-motions-pdf/data/199899/mot_199899_mj_0913/mot_199899_mj_0913-0002.pdf"/>
          <p>
            4 Även ejdern påverkas av problem i Östersjön
          </p>
          <p>
            Ejderns möjligheter att få ut flygga ungar varierar mycket från
            år till år. Under goda år kan ungefär hälften av ungarna överleva
            medan dödligheten under dåliga år kan vara nästan total. Östersjön,
            det ekosystem där ejdern lever, är hotad av flera skäl. M74 hos
            laxyngel pekar på något miljögift. Utsläpp av kväve och fosfor
            får havet att blomma med giftiga blå-gröna alger under sommaren.
            Att i en sådan biotop som uppenbarligen är utsatt och under negativ
            miljöpåverkan öka jakttrycket på en fågelart som ejder måste vara
            fel. Tillåt inte jakt av sjöfågel under vårsträcket!
          </p>
          <p>
            5 Hemställan
          </p>
          <p>
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om jakt
            av ejder och andra sjöfåglar under vårsträcket.
          </p>
          <p>
            Stockholm den 27 oktober 1998
          </p>
          <p>
            Gudrun Lindvall (mp)
          </p>
          <p>
            Mot. 1998/99MJ913
          </p>
          <p>
            23
          </p>
        </div>
      </div>
    </body>
  </text>
</TEI>
