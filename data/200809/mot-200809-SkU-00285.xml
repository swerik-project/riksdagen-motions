<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00285">
  <teiHeader>
    <fileDesc>
      <titleStmt>
        <title>Villkor för fastighetsinvesteringar i Sverige och utlandet</title>
        <author corresp="i-AyN7HRP1y38PeQoLunJifb i-KktUCXax2JFL3tqFqQN9oq">av Jörgen Johansson och Birgitta Sellén (c)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Villkor för fastighetsinvesteringar i Sverige och utlandet</title>
          <idno type="rdwebb">GW02Sk285</idno>
          <rs type="number">Sk285</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk285/text</ref>
          <ref type="dokument_url_html">http://data.riksdagen.se/dokument/GW02Sk285</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk285</ref>
          <ref type="doc">http://data.riksdagen.se/fil/4DC39F3B-3AA9-44EE-9561-E0CA165E99E2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AyN7HRP1y38PeQoLunJifb</idno>
            <name>Jörgen Johansson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-KktUCXax2JFL3tqFqQN9oq</idno>
            <name>Birgitta Sellén</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2hNMsHgMQC9s7ywCBTSqNX" type="signed"/>
        <correspContext corresp="i-2hNMsHgMQC9s7ywCBTSqNX">
          <note type="signatory" corresp="i-AyN7HRP1y38PeQoLunJifb"/>
          <note type="signatory" corresp="i-KktUCXax2JFL3tqFqQN9oq"/>
        </correspContext>
        <correspAction xml:id="i-6xwjUxnDuNW1CVDRLcFAE2" type="numbering">
          <date when="2008-10-06"/>
        </correspAction>
        <correspAction xml:id="i-H2Am7iijafptQTV9V7RSA5" type="submission">
          <date when="2008-10-03"/>
        </correspAction>
        <correspAction xml:id="i-CU1L9BFhQT5CDMUfDpXvDw" type="transfer">
          <date when="2008-10-02"/>
        </correspAction>
        <correspAction xml:id="i-MGrXXzvPbUp5sPb8Bf7gSH" type="assigned"/>
        <correspContext corresp="i-MGrXXzvPbUp5sPb8Bf7gSH">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-7WqY94gvEjZ6uLAJAQCiU7">
            Förslag till riksdagsbeslut
          </head>
          <p xml:id="i-XutxFanEBHFtYDnWdJGYSE">
            Riksdagen tillkännager för regeringen som sin mening vad som
            anförs i motionen om villkoren för fastighetsinvesteringar i Sverige
            och utlandet.
          </p>
        </div>
        <div type="motContent">
          <head xml:id="i-EmYNu68brTdQvmMKGthYcj" type="h1">
            Motivering
          </head>
          <p xml:id="i-4RUaNxjGaKR2dCzvUV15Yb">
            En väl fungerande fastighetsmarknad är avgörande för hela ekonomins
            funktion. I Sverige står fastighetssektorn för ungefär 20 % av
            de största bankernas utlåning, och ändrade villkor för fastighetsinvesteringar
            eller sjunkande priser kan mycket snabbt få återverkningar för
            hela ekonomin.
          </p>
          <p xml:id="i-K6wgSf1MtovpsX7js32FUR">
            Även om den svenska fastighetsmarknaden i huvudsak fungerar bra,
            finns det orosmoln. Redan 2001 noterade Riksbanken att investeringarna
            i fastighetssektorn i Sverige släpade efter utvecklingen i ekonomin
            i stort och att det påverkat byggandet och tillgången till bostäder.
            Det senaste året har Riksbanken varnat för alltför små riskpremier
            när hyrorna inte följt med byggkostnader och fastighetspriser,
            vilket riskerar att förstärka en prisnedgång i en vikande konjunktur.
          </p>
          <p xml:id="i-2x9DEhLVtH5PMDstgbP8z8">
            Den svenska fastighetsmarknaden har även blivit mycket attraktiv
            för utländska investerare. År 2006 stod dessa för uppemot 40 %
            av investeringarna i den svenska fastighetsmarknaden. I grunden
            är det ett sundhetstecken som visar på att Sverige är ett attraktivt
            land att investera i, men det är också ett tecken på att svenska
            aktörer blivit mindre konkurrenskraftiga över tiden.
          </p>
          <p xml:id="i-LUTuy7DRRN38Sp1VccZZLJ">
            Till detta kommer att den svenska fastighetsmarknaden domineras
            helt av ett fåtal mycket stora aktörer. Ett skäl till detta är
            att direkt ägande av fastigheter är skattemässigt gynnat jämfört
            med indirekt ägande, vilket innebär att endast de aktörer som
            är tillräckligt stora för att åstadkomma en acceptabel riskspridning
            också vid direkt ägande har möjlighet att vara verksamma. I sin
            tur innebär det att t.ex. livförsäkringsbolag och pensionssparare
            riskerar att utestängas från fastighetsinvesteringar.
          </p>
          <p xml:id="i-U3SP5p1io7vyx1kh8F2F6Q">
            Villkoren för investeringar i fastighetssektorn innebär vidare
            att tillgången till nytt kapital är begränsad, som Riksbanken
            påpekat, vilket i sin tur betyder att investeringar främst måste
            finansieras genom lån och att sektorn som helhet därmed är högt
            belånad. Finansieringsproblematiken är vidare en av många orsaker
            till det begränsade bostadsbyggandet i landet.
          </p>
          <p xml:id="i-Hv7s9qjfcCMESo9vJB1g5Q">
            Frågan om villkoren för investeringar i fastigheter är inte unik
            för Sverige. I många av våra grannländer och i övriga världen
            har dessa villkor uppmärksammats politiskt och även lett till
            förändringar. Huvudsakligen kan man se två tungt vägande motiv
            för en förändring:
          </p>
          <list style="ul">
            <item xml:id="i-LxCTnyeaE9m6zGnHqqACMV">
              fastighetsaffärer görs redan i dag på så kallat skattetransparent
              sätt, vilket innebär att de sker via utländska företag och att
              dubbelbeskattningen på indirekt ägande därigenom undviks samt
            </item>
            <item xml:id="i-FYPXc6QXtnukr9DhmaPE93">
              att göra fastighetsmarknaden mer attraktiv för investeringar
              och öka likviditeten. På sina håll har ett tredje argument varit
              att minska belåningen genom att underlättade investeringar kompletteras
              med regler för hur mycket av ett bolag som får belånas för att
              därigenom minska riskerna vid ekonomiska nedgångar.
            </item>
          </list>
          <p xml:id="i-K2z6rg3muPW5TRsSYfKmUu">
            Den gemensamma formen för denna lagstiftning har varit vad som
            internationellt kallas REIT (Real Estate Investment Trust), vilket
            kortfattat innebär en särskild associationsform för fastighetsinvesteringar
            med krav på att huvuddelen av vinsten delas ut till ägarna och
            beskattas där, men med slopad dubbel beskattning. Därmed likställs
            villkoren för indirekt ägande med dem för di rekt ägande i fastigheter.
          </p>
          <p xml:id="i-3BECJ79aMGds9aSAsjf531">
            Ser vi till våra grannländer finns sådan lagstiftning i mer än
            hälften (8) av EU 15-länderna i dag. I fyra av dessa länder har
            lagstiftningen tillkommit sedan 2003. I Finland kommer sådan lagstiftning
            för placeringar i hyresbostäder att börja gälla från 2009, och
            i flera av de nya medlemsländerna finns redan motsvarande lagar.
            Globalt är utvecklingen likartad, och regelverk finns sedan länge
            i viktiga konkurrentländer som USA, Japan, Kanada, Australien
            osv.
          </p>
          <p xml:id="i-MVXbTJBH7SXGzfnV87QemF">
            Sverige har tidigare valt en annan väg där fastighetsbolag omfattats
            av samma regler för dubbelbeskattning för andra bolag men där
            reglerna å andra sidan medgivit skattemässigt gynnsamma villkor
            för investeringar i fastigheter. Det finns därför drag i det svenska
            fastighetsägandet som återspeglar utvecklingen i andra länder
            med en, i internationell jämförelse, förhållandevis stor andel
            av fastighetsvärdet i börsnoterade företag, som i sin tur utgör
            en förhållandevis stor andel (ca 3 %) av börsvärdet. Denna situation
            har emellertid uppkommit i ett läge då konkurrensvillkoren varit
            jämlika och de svenska villkoren för fastighetsinvesteringar i
            många fall till och med varit något mer gynnsamma än i konkurrentländerna.
            Besluten om mer gynnsamma regler i ett antal viktiga konkurrentländer
            har dock förändrat detta, och det är inte orimligt att förvänta
            sig en snabb utveckling av de börsnoterade fastighetsbolagen i
            dessa länder. I viss mån kommer det i så fall även att ske på
            bekostnad av investeringar i Sverige.
          </p>
          <p xml:id="i-ti3fVPY2jXXaLNuA42PGg">
            I det närmaste samtliga länder som infört REIT-lagstiftning har
            beaktat frågan om minskade skatteintäkter som en följd av regelförändringen.
            Kraven på utdelning har därför satts högt, samtidigt som möjligheterna
            till avdrag har begränsats. I vissa fall har man även infört en
            omvandlingsavgift satt i proportion till marknadsvärdet på de
            fastigheter som omvandlas till en REIT, vilket gett staten omfattande
            engångsintäkter. De erfarenheter som finns har visat att införandet
            av REIT knappast inneburit ett skattebortfall med dessa eller
            liknande regler. Snarare finns det tydliga tecken på att mer kapital
            synliggörs för beskattning och att skatteintäkterna faktiskt har
            ökat trots förmånligare skatteregler.
          </p>
          <p xml:id="i-UWT4jhor2Tyufey69MLTLs">
            Kombinationen av positiva effekter för samhällsekonomin i form
            av ökade fastighetsinvesteringar, staten i form av skatteintäkter
            och privata företag som får bättre villkor att verka under har
            gjort att införandet av REIT-lagstiftning i många länder varit
            mer en praktisk än en ideologisk fråga. De erfarenheter som gjorts
            måste sägas vara huvudsakligen positiva oavsett politisk utgångs
            punkt, och det är inte förvånande att olika politiska majoriteter
            runtom i Eu ropa dragit samma slutsats de senaste åren. Även i
            Sverige förefaller frågan ha varit relativt okontroversiell i
            sig. Tidigare förslag om att utreda frågan och införa en REIT-lagstiftning
            i Sverige förefaller ha avslagits mer av praktiska skäl än av
            principiella.
          </p>
          <p xml:id="i-UWrbnPHV4mKWe4qDYpsTFk">
            I Värdepappersfondsutredningens delbetänkande Investeringsfonder
            förslag till ny lag (SOU 2002:56) avhandlar utredaren förslag
            om REIT-lagstiftning, kallade fastighetsfonder. Utredaren anför
            att han inte ser några principiella hinder för fastighetsfonder,
            utan konstaterar att fastighetsinvesteringar har många likheter
            med värdepapper samt att detta också skulle kunna gynna fastighetsmarknaden.
            Utredningens skäl för att inte införa ett sådant regelverk var
            i stället skatteproblematiken och de relativt omfattande lagändringar
            som skulle krävas och som, delvis, låg utanför utredningens uppdrag.
            I stället borde frågan om fastighetsbolag avgöras i en samlad
            bedömning tillsammans med skattefrågorna.
          </p>
          <p xml:id="i-Qe3GhsbGpwSbSMr16LXdF4">
            Från regeringens sida har bedömningen varit likartad. Senast
            frågan förefaller ha behandlats på allvar av regeringen var som
            ett svar på skrivelser om fastighetsinvesteringsbolag 1996, då
            regeringen konstaterade att problemen på fastighetsmarknaden kan
            lösas med befintliga medel, t.ex. genom att ta upp lån. Motsvarande
            synsätt dominerade även finansutskottets hantering av frågan i
            betänkande 1998/99:FiU16 och senare motionshantering.
          </p>
          <p xml:id="i-6VsdSQbsumf5rNNR1bi6nn">
            Den internationella utvecklingen innebär dock att det är angeläget
            att ånyo lyfta upp frågan om den svenska fastighetsmarknadens
            funktionssätt och konkurrenskraft i ett internationellt perspektiv.
            Den internationella konkurrensen har hårdnat och många av våra
            viktigaste konkurrentländer har, bland annat som en följd av detta,
            infört ny och mer förmånlig lagstiftning för en bättre fungerande
            fastighetsmarknad och för att attrahera investeringar. Re geringen
            bör därför noggrant överväga vilka följder detta får för den svenska
            fastighetsmarknaden och vidta lämpliga åtgärder. Detta bör ges
            re geringen till känna.
          </p>
        </div>
        <div type="motSignatures">
          <list>
            <item xml:id="i-HVhahzwmsZF5gqbaAvAwao" who="i-AyN7HRP1y38PeQoLunJifb">
              Jörgen Johansson (c)
            </item>
            <item xml:id="i-6wWtcoJ59hqUTM3wyiDFU5" who="i-KktUCXax2JFL3tqFqQN9oq">
              Birgitta Sellén (c)
            </item>
          </list>
        </div>
      </div>
    </body>
  </text>
</TEI>
