<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-MJU-00208">
  <teiHeader>
    <fileDesc>
      <titleStmt>
        <title>Kemikaliesamhället</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kemikaliesamhället</title>
          <idno type="rdwebb">GZ02MJ208</idno>
          <rs type="number">MJ208</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GZ02MJ208/text</ref>
          <ref type="dokument_url_html">http://data.riksdagen.se/dokument/GZ02MJ208</ref>
          <ref type="dokumentstatus_url_xml">http://data.riksdagen.se/dokumentstatus/GZ02MJ208</ref>
          <ref type="doc">http://data.riksdagen.se/fil/9A33D0BF-00E1-4AB1-B2E1-0782962D135C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TFCxC3tGfg2VUwYma18hPf" type="signed"/>
        <correspContext corresp="i-TFCxC3tGfg2VUwYma18hPf">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-8uKQ92m6e9VfBNVyqcSLeR" type="numbering">
          <date when="2011-09-29"/>
        </correspAction>
        <correspAction xml:id="i-FVbMZLeXVGrENrh6UggLTM" type="submission">
          <date when="2011-09-27"/>
        </correspAction>
        <correspAction xml:id="i-VhHmzAZG1DDfbGRQhA9yVe" type="transfer">
          <date when="2011-09-23"/>
        </correspAction>
        <correspAction xml:id="i-M4zDF3VH5om5DykT1dFRCc" type="assigned"/>
        <correspContext corresp="i-M4zDF3VH5om5DykT1dFRCc">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-SsvDESHrDxuijW15mvRsn1">
            Förslag till riksdagsbeslut
          </head>
          <p xml:id="i-76MYRmyH66VA4zL3dUSK5n">
            Riksdagen tillkännager för regeringen som sin mening vad som
            anförs i motionen om kemikaliesamhället.
          </p>
        </div>
        <div type="motContent">
          <head xml:id="i-JRivyTzrNex4QNRyPRVcyt" type="h1">
            Motivering
          </head>
          <p xml:id="i-M7AveksuzBkB53kwu3xWPS">
            Sverige ska aktivt använda uppsatta miljömål, förbud och begränsning
            av kemikalier, bekämpningsmedel och forskning om kemikalier som
            redskap i arbetet mot kemikaliesamhället.
          </p>
          <p xml:id="i-Nuz9wwQUiEk89iSJZhjNCF">
            Hur påverkas flickor och pojkar, män och kvinnor av miljögifter
            av kemikalier? Den nya forskningsdisciplinen Green Chemistry,
            miljöanpassning på molekylnivå, är ett nästan okänt begrepp i
            Sverige och Europa. Nanoteknologi är en teknik som fört mycket
            spännande med sig och som jag vill se utvecklas. Dessutom behövs
            det en bättre kunskap om nanopartiklars effekter på miljö och
            hälsa och detta för att stärka nanoforskningen.
          </p>
          <p xml:id="i-BULW6srNz3CXu1XqUzfRqR">
            Vi vet att när det mänskliga livet börjar i livmodern utsätts
            det blivande barnet för hundratals miljögifter. Under hela vårt
            liv fortsätter vi sedan att utsättas för nya miljögifter. De finns
            i maten vi äter och vattnet vi dricker, i barnens leksaker, i
            våra möbler och kläder, i datorerna på jobbet.
          </p>
          <p xml:id="i-F3o2Lrjv13gm1kLVH2shxj">
            Vi vet att effekterna av kemikaliesamhället i många fall är allvarliga.
            Vissa mjukgörande ftalater misstänks kunna påverka människans
            fortplantningsförmåga. Perfluorerade ämnen som används exempelvis
            i golvpolish för att ge släta, vatten-, fett- och smutsavvisande
            ytor har visat sig vara reproduktionsstörande och cancerframkallande
            och mycket svåra att bryta ner i naturen. Bromerade flamskyddsmedel
            som används för att försvåra antändning finns i en stor mängd
            material och har återfunnits i både blod och bröstmjölk. Särskilt
            allvarliga är de för våra barn, eftersom deras kroppar fortfarande
            inte är färdigutvecklade.
          </p>
          <p xml:id="i-5615f7TRgWNnJhm6gFPxSc">
            Kemikalierna används för att ge varor olika typer av egenskaper,
            exempelvis ökad livslängd, en viss färg, brandskyddsegenskaper
            och dylikt. I vissa fall spelar de en avgörande roll för att förbättra
            våra liv, exempelvis som beståndsdelar i läkemedel. Men kemikaliernas
            fördelar måste vägas mot deras nackdelar.
          </p>
          <p xml:id="i-M45Rg3ycnhnzvuCPJtS6Wh">
            Kemikalieanvändningen måste därför regleras bättre. Idag är kunskapen
            om hur kemikalier används och hur de påverkar såväl människor
            som natur bristfällig. Slutsatsen är att vi behöver en säker kemikalieanvändning.
            Kunskapen om kemikalier och dess samverkan måste öka, farliga
            kemikalier ska förbjudas eller när detta inte går ersättas med
            mindre farliga alternativ. Kontrollen och tillsynen måste därför
            bli bättre.
          </p>
          <p xml:id="i-5PRYTyL56GbPMvxn76E9P3">
            Sverige behöver en vision om en giftfri miljö: Miljön skall vara
            fri från ämnen och metaller som skapats i eller utvunnits av samhället
            och som kan hota människors hälsa eller den biologiska mångfalden.
          </p>
          <p xml:id="i-GZAThT5PD6RP8bEcvrA5pw">
            Enligt Miljömålsrådet är det dock svårt att nå målet om en giftfri
            miljö till 2020. Orsakerna är flera, bland annat att kemikalieanvändningen
            i världen ökar stadigt och att kunskapsnivån är låg. Detta är
            problematiskt. Inom EU används idag 2 500 högvolymkemikalier.
            Men för 86 procent av dessa är kunskapsläget begränsat. För de
            97 500 lågvolymkemikalierna är kunskapsläget ännu sämre.
          </p>
          <p xml:id="i-NXU5y6WEStraYjKPKFF2w9">
            Det behöver nu tas nya tag för att öka kunskapen, förbättra tillsynen
            och begränsa användningen av farliga kemikalier.
          </p>
          <p xml:id="i-XBerSc3ARbauzTquNDZSgP">
            Vi behöver säkrare kemikalier. De regler som finns på EU-nivå
            måste skärpas. Principen om att farliga kemikalier ska ersättas
            med mindre farliga alternativ måste skärpas i Reach. Denna ersättningsprincip,
            substitutionsprincipen, måste också vara fortsatt stark i andra
            regler som gäller kemikalier. Det finns ingen anledning att utsätta
            vare sig konsumenter eller miljö för onödiga risker. Försiktighetsprincipen
            måste stärkas. Det är dessutom viktigt att det är tydligt för
            marknadens aktörer att det är lönsamt att investera i säkrare
            alternativ. Det är viktigt att få Reach att fungera mer effektivt.
            Jag vill att Reach ska omfatta fler så kallade lågvolymämnen,
            och definitionen av vilka ämnen som behöver tillstånd för att
            användas måste ändras så att fler farliga ämnen omfattas. Reach
            ska omfatta nanopartiklar och verka för att fler förslag lämnas
            till kandidatlistan. Det är viktigt att mer specifika lagstiftningar
            som reglerar användningen av kemikalier inte tunnas ut eller försvagas
            på grund av Reach. Jag menar också att det behövs ett RoHs-direktiv
            för textilier.
          </p>
          <p xml:id="i-L8iHNh4VJqZ7JRgvbfRHSN">
            Det finns olika processer inom Reach, till exempel den så kallade
            kandidatförteckningen över särskilt farliga ämnen. Hittills har
            endast 31 ämnen förts upp på kandidatlistan. Processen startas
            genom att EU:s kemikaliemyndighet Echa eller en medlemsstat lägger
            fram förslag till ett ämne till listan, och om det klarar beredningen
            i en Echa-medlemsstatskommitté tas det upp på listan. Echa vill
            att medlemsstaten som ska nominera ett ämne också tar fram en
            dossier, ett komplett beredningsunderlag, med alla riskbedömningar,
            användningsområden, bedömningar och förslag till regleringar.
            KemI:s arbete med detta går idag på sparlåga. Vi kan verka för
            att fler förslag lämnas till kandidatlistan, och att Sverige tar
            ett ansvar i detta arbete.
          </p>
          <p xml:id="i-8qSRYn6pfiWuLjtvgky6NE">
            Farliga ämnen i livsmedel bör förbjudas. Syntetiskt framställda
            färgämnen, bland dem så kallade azofärgämnen, är av tradition
            vanliga som livsmedelstillsatser, bland annat i kaviar, godis,
            bakverk, snacks, läsk och juice. Färgämnena har dock negativa
            effekter på människors hälsa, bland annat kan de ge upphov till
            allergiska reaktioner och beteendestörningar. Den varningsmärkning
            som nu införs för vissa färgämnen är bra, men räcker inte. Jag
            vill även verka för ett förbud mot användningen av azofärgämnen
            och driva den frågan i EU. I ett första skede bör användningen
            av Hyperlink ses över och man bör förbjuda det farliga flamskyddsmedlet
            dekaBDE.
          </p>
          <p xml:id="i-9FdPjYy7unyU64Rq9bPS25">
            En mellanstatlig kemikaliepanel i likhet med FN:s klimatpanel
            bör inrättas. Det behövs för att beslutsfattare världen över ska
            få ett bättre kunskapsunderlag. Panelen ska bestå av oberoende
            forskare som kan arbeta med alla aspekter av kemikalier och deras
            betydelse för människor och miljö.
          </p>
        </div>
        <div type="motSignatures">
          <list>
            <item xml:id="i-FfkTyzZyUPaZz2MA5MrEeF" who="i-8Nio1rUw3hSjL6pvCGw22Y">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
