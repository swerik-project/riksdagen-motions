<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02319">
  <teiHeader>
    <fileDesc>
      <titleStmt>
        <title>med anledning av propositionen 1978/79:118 om ändring i  läkemedelsförordningen m. m.</title>
        <author>av Ingegerd Troedsson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:118 om ändring i  läkemedelsförordningen m. m.</title>
          <idno type="rdwebb">G2022319</idno>
          <rs type="number">2319</rs>
          <ref type="dokument_url_text">http://data.riksdagen.se/dokument/G2022319/text</ref>
          <ref type="dokument_url_html">http://data.riksdagen.se/dokument/G2022319</ref>
          <ref type="dokumentstatus_url_xml">http://data.riksdagen.se/dokumentstatus/G2022319</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BkQoi6KA1EKK9EEJhT16Cz</idno>
            <name>INGEGERD TROEDSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-91SAXsUbmLaUj8YfQKHZ1n</idno>
            <name>PER-ERIC RINGABY</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EaiobhkKSCFjVoGi3uyvzx</idno>
            <name>KARL LEUCHOVIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-5WchbRYCVdXodSthFK381D</idno>
            <name>G. BIÖRCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-3fAnC8TbAVjy9BhJnxfPUh</idno>
            <name>BLENDA LITTMARCK</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-F6Qp4bx3aMVLN2vuCyMK7D</idno>
            <name>KNUT WACHTMEISTER</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-GLHYq1jMQHCT1zXejYWV8x</idno>
            <name>ALLAN ÅKERLIND</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GmU7mDvq9r5G6pip3LBMws" type="signed"/>
        <correspContext corresp="i-GmU7mDvq9r5G6pip3LBMws">
          <note type="signatory" corresp="i-BkQoi6KA1EKK9EEJhT16Cz"/>
          <note type="signatory" corresp="i-91SAXsUbmLaUj8YfQKHZ1n"/>
          <note type="signatory" corresp="i-EaiobhkKSCFjVoGi3uyvzx"/>
          <note type="signatory" corresp="i-DYxXbC2LXzL11J2rHdExZh"/>
          <note type="signatory" corresp="i-5WchbRYCVdXodSthFK381D"/>
          <note type="signatory" corresp="i-RxkptNoJYi3BWpTneSNTUn"/>
          <note type="signatory" corresp="i-3fAnC8TbAVjy9BhJnxfPUh"/>
          <note type="signatory" corresp="i-F6Qp4bx3aMVLN2vuCyMK7D"/>
          <note type="signatory" corresp="i-GLHYq1jMQHCT1zXejYWV8x"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2319/mot_197879__2319-001.pdf"/>
      <fw xml:id="i-14sGjo6fYPv3hfCZUMfvhT">
        Motion 1978/79:2319
      </fw>
      <div xml:id="i-6oV1R3nWBWjcpmYuLE9MA8" type="motHeader">
        <div xml:id="i-RaQGRmkMztcNWaLqLTWaHb" type="motTitle"/>
        <div xml:id="i-9mbUnNuoE82mUB6B4FkTon" type="motSubmissionInfo"/>
      </div>
      <div xml:id="i-PCr545C75ngLvWYZJfTMaN" type="motBody">
        <div xml:id="i-7vxAA989GbuXFzi9ZmqMFK">
          <p xml:id="i-JTFbLThmWtcxF7Ze9oaJZC">
            av Ingegerd Troedsson m. fl. med anledning av propositionen 1978/79:118
            om ändring i läkemedelsförordningen m. m.
          </p>
          <p xml:id="i-FTdga1VBeoJ77phjQedWZY">
            En väl fungerande hälso- och sjukvård är i stor utsträckning
            beroende av tillgången på effektiva och säkra läkemedel. Utvecklingen
            på läkemedels- området är snabb. Modifieringen av gamla läkemedel
            och utvecklingen av nya läkemedel pågår ständigt. Det är därför
            utomordentligt viktigt för patienterna och för sjukvården att
            så snabbt som möjligt kunna tillföras nya läkemedel med förbättrade
            egenskaper. Samtidigt ligger det i sakens natur att ju kraftigare
            och mer specifik verkan ett läkemedel har, desto större är risken
            för biverkningar av allvarligare slag. Utvecklingen för alltså
            med sig att den svåra avvägningen mellan ett preparats positiva
            och negativa effekter blir alltmer krävande. Det krävs alltmer
            dokumentation innan ett läkemedel kan godkännas för registrering.
            Under trepartiregeringens tid tillsattes tre utredningar som alla
            syftade till en bättre läkemedelsförsörjning med en effektivare
            läkemedelskontroll, en förbättrad läkemedelsinformation och ett
            bättre prismedvetande. Avsikten var att dessa förslag i samlad
            form skulle framläggas för riksdagen för beslut innevarande riksmöte.
            Tyvärr har så icke blivit fallet trots att utredningarna förelåg
            färdiga och remissbehandlade då nuvarande regeringen tillträdde
            i oktober 1978. Den proposition som riksdagen nu har att ta ställning
            till innehåller endast smärre detaljer ur läkemedelskontrollutredningens
            betänkande. De centrala frågor- na om läkemedelskontrollens resurser
            och dess organisation berörs knappast i propositionen. Den statliga
            läkemedelskontrollen, som handhas av socialstyrelsens läkemedelsavdelning,
            befinner sig f. n. i ett svårt läge. Utredningstiden för registrering
            av nya läkemedel är i genomsnitt 2,5 år, vilket är en mycket lång
            tid vid en internationell jämförelse. Nyregistrering på grund
            av förbättringar av befintliga läkemedel kan ofta ta 4 till 6
            år. Orsaken till den långa utredningstiden ligger främst i att
            läkemedelsavdelningen inte har tillräckliga resurser för att klara
            av sitt viktiga arbete och i att kontrollen inte är organiserad
            på ett ändamålsenligt sätt. Dessa brister tar sig också uttryck
            i eftersläpning på en rad andra för läkemedelskontrollen väsentliga
            områ- den. Läkemedelskontrollutredningensom tillkallades hösten
            1977 föreslog i sitt betänkande (Ds S 1978:12) ett samlat program
            för att effektivisera läkemedelskontrollen i stort sett inom nuvarande
            resursram. Bl. a. föreslog
          </p>
          <p xml:id="i-SmWwhZ9AigUyuExrab8xw4">
            1" Riksdagen 1978179. 3 saml. Nr 2318-2320
          </p>
          <pb facs="riksdagen-motions-pdf/data/197879/mot_197879__2319/mot_197879__2319-002.pdf"/>
          <fw xml:id="i-Q6j5soWN4ePkLzkec8mrZc">
            Mot. 1978/79:2319 4
          </fw>
          <p xml:id="i-PEJdXMGx9EjFC3Kv2E7tJN">
            utredningen ett tiopunktsprogram för att effektivisera utredningsarbetet
            och för att nedbringa besvärande balanser. Utredningen föreslog
            vidare en rad åtgärder för att stärka kontrollen av läkemedel
            i användning, dvs. läkemedel som redan är registrerade och som
            används inom hälso- och sjukvården. Utredningen föreslog också
            att läkemedelskontrollen borde omorganiseras till en särskild
            myndighet, statens läkemedelsverk, för att därigenom minska byråkratin
            och öka möjligheterna till en effektivisering av läkemedels- kontrollens
            arbete. På alla dessa punkter har läkemedelskontrollutredningen
            fått stöd av såväl läkemedelsavdelningens ledning som dess personal.
            Läkemedelskontrollutredningen har under hösten 1978 varit föremål
            för remissbehandling varvid ett stort antal myndigheter och organisationer
            yttrat sig över utredningens förslag. Remissinstanser har, med
            undantag för förslaget om behovsprövning av läkemedel, i stort
            ställt sig mycket positiva till utredningens förslag. Enigheten
            i yttrandena är slående och understryker att detta led i läkemedelsförsörjningen
            fordrar vissa omedelbara åtgärder. Såväl personalmässiga som utrustningsmässiga
            insatser fordras för att upprätthålla den vetenskapliga kompetensen.
            Av särskild vikt är givetvis att en sådan organisation för läkemedelskontrollen
            skapas så att denna till sig kan knyta, behålla och vidareutbilda
            sakkunniga medarbetare. Dessa önske- mål skall ses mot bakgrund
            av läkemedelskontrollens uppgift att värdera resultaten av svensk
            och internationell läkemedelsindustris forskningsresul- tat och
            därigenom vara en garant för att sjukvården och allmänheten icke
            utsätts för onödiga risker i samband med läkemedelsanvändning.
            Av ett öppet brev från personalen vid socialstyrelsens läkemedels-
            avdelning till ansvariga statsråd framgår, på ett drastiskt och
            mycket oroväckande sätt, att personalen ser mycket mörkt på möjligheterna
            att upprätthålla säkerheten i läkemedelshanteringen. Av brevet
            framgår att antalet icke färdigutredda ärenden rörande registrering
            av nya läkemedel har ökat under senare år och att ca 800 rapporter
            från läkare angående iakttagna läkemedelsbiverkningar ligger obearbetade.
            Personalbristen förklaras bl. a. av att personalens löner ligger
            så lågt att välutbildad personal söker sig över till sjukvården,
            apoteksväsendet och läkemedelsindustrin, medan läkeme- delsavdelningen
            i stor utsträckning får fungera som utbildningsplats. Också läkemedelskontrollutredningen
            framhöll att nuvarande förhållanden var oförsvarliga och stridande
            mot angeläget samhälleligt intresse. För att komma till rätta
            med de missförhållanden som råder är det angeläget att förslag
            snarast möjligt framläggs om organisatorisk förändring av läkemedelskontrollen
            och om viss resursförstärkning. Regeringens proposition 1978/79:118
            utgör mot denna bakgrund en mycket stor besvikelse. De åtgärder
            som föreslås är mycket begränsade och torde endast medföra detaljförändringar
            i det praktiska arbetet vid läkemedelskontrollen. Så t. ex. torde
            de förenklade reglerna för tillhandahål- lande av specialdestinerade
            livsmedel endast avlasta läkemedelsavdelningen
          </p>
          <pb facs="riksdagen-motions-pdf/data/197879/mot_197879__2319/mot_197879__2319-003.pdf"/>
          <fw xml:id="i-Hmr7p5Pui6MoUJ6rWTJUu2">
            Mot. 1978/79:2319 5
          </fw>
          <p xml:id="i-SfsVsZDrR6pBqq2WdWKXUA">
            en två tredjedels receptareietjänst Från samhällets synpunkt
            är det av stor och omedelbar vikt att riksdagen inte låter sig
            nöja med de i propositionen föreslagna åtgärderna. En kvalitativ
            upprustning av läkemedelskontrollen, såväl personellt som organisatoriskt,
            måste snarast komma till stånd. Riksdagen måste ta ansvaret för
            att läkemedelskontrollen bedrivs under ändamålsenliga former.
            Denna strävan kan inte vara partiskiljande eftersom detta är en
            angelägenhet för alla som ägnat dessa frågor någon uppmärksamhet
            och som värnar om den enskildes skydd och säkerhet i vårdarbetet.
            Även i ett läkemedelspolitiskt perspektiv har samhället stora
            fördelar av att läkemedelskontrollen är välrustad och kompetent
            eftersom den utgör det mest kvalificerade organ genom vilket vi
            har insyn i och överblick över såväl svensk som internationell
            läkemedelsindustris forsknings-, försöks- och utvecklingsverksamhet.
            Riksdagen bör till grund för sina fortsatta ställningstaganden
            lägga läkemedelskontrollutredningens förslag samt remissinstansernas
            yttranden däröver. Därvid bör utgångspunkten vara att de många
            och kvalificerade frågeställningar som rör urval och användning
            av läkemedel samlas till en självständig myndighet. Läkemedelskontroll
            bygger på och är i första hand en fråga om vetenskaplig metodik.
            Nuvarande organisation med läkemedelskontrollen integrerad i socialstyrelsen
            undertrycker denna läkemedelskontrollens särart, eftersom det
            överordnade systemet huvudsakligen styrs av och arbetar med admini-
            strativ teknik och rutiner. Ett självständigt organ kommer att
            innebära förbättrad effektivitet samt bättre möjlighet till extern
            vetenskaplig samverkan och kontakter med allmänhet och patienter.
            Allteftersom kraven på vetenskaplig dokumentation av nya läkemedel
            och deras effekter ökar blir läkemedelsavdelningen alltmer beroende
            av att till sig kunna knyta kvalificerad sakkunskap för bedömning
            av komplicerade frågeställningar inom skilda farmacevtiska och
            medicinska discipliner. Bristande tillgång till sådana kontakter
            försvårar för läkemedelskontrollen att upprätthålla den vetenskapliga
            kompetensen och att träffa viktiga beslut samt leder till fördröjningar
            av tillgången på viktiga läkemedel. I sammanhanget bör redovisas
            att samtliga vetenskapliga instanser som yttrat sig över läkemedelskontrollutredningen,
            t.ex. samtliga universitets medicinska fakulteter och den farmacevtiska
            fakulteten, har understrukit vikten av nära kontakter mellan forskningsinstitutionerna
            och läkemedelskontrollen. Som en slutsats härav förordar dessa
            i läkemedelsfrågor insatta instanser skapan- det av ett självständigt
            organ. Motiven för ett fristående organ ur effektivitetssynpunkt
            torde för de flesta vara uppenbara. Statsmakterna har genom sitt
            beslut att omlokalisera läkemedelskontrollen till Uppsala 1976
            gjort bedömningen att sambandet mellan läkemedelsavdelningen och
            övriga delar av socialstyrelsen inte är
          </p>
          <pb facs="riksdagen-motions-pdf/data/197879/mot_197879__2319/mot_197879__2319-004.pdf"/>
          <fw xml:id="i-3VTW3VAFa2Xce3DuCcB7p5">
            Mot. 1978/79:2319 6
          </fw>
          <p xml:id="i-QvZGKz8sGpupXk5zwrsxhs">
            påtagligare än att organisationsenheterna kan placeras i skilda
            städer. Trots detta förutsätts ledande personal inom läkemedelsavdelningen
            medverka i skilda möten och konferenser inom socialstyrelsen,
            något som sällan är sakligt betingat. Även viss administrativ
            ärendehandläggning är centra- liserad till Stockholm. Centraliseringen
            till Stockholm innebär tidsförluster och problem för avdelningen
            att vinna förståelse för de särskilda personal- politiska m. fl.
            problem som gäller för laborativ verksamhet inom läkeme- delsområdet
            I sitt yttrande över läkemedelskontrollutredningen behandlar riksrevi-
            sionsverket (RRV) bl. a. frågan om ett särskilt verk för läkemedelskontrollen.
            RRV -— som f. ö. medverkat vid översynen av hela socialstyrelsens
            organi- sation — förordar bl. a. av effektivitetsskäl att en särskild
            myndighet bildas och framhåller bl. a. att ”sSambandet mellan
            läkemedelsfrågorna och socialstyrel- sens övriga uppgifter emellertid
            inte enligt RRV:s mening är så starkt att det hindrar att man
            inrättar en specialistmyndighet för de huvudsakligen konkreta
            och fackbetonade frågor som läkemedelskontrollen innebär. Det
            kan också erbjuda rent praktiska fördelar att avlasta socialstyrelsen”.
            Några argument för eller emot inrättandet av ett verk har inte
            anförts av regeringen i den nu framlagda läkemedelspropositionen.
            Dock finns skäl att anta att man inte avser att nu inrätta ett
            sådant verk. Det måste vara en angelägenhet för riksdagen att
            i detta sammanhang behandla hela frågan om den framtida läkemedelskontrollen,
            eftersom frågan inte i första hand är ett ställningstagande till
            socialstyrelsens framtida storlek utan främst ett ställ- ningstagande
            till ambitionsnivån för den statliga läkemedelskontrollen. Enligt
            läkemedelskontrollutredningens förslag innebär inrättandet av
            ett självständigt verk i sig inga merkostnader. De personella
            tillskott som erfordras avser vissa administrativa uppgifter som
            i dag är centraliserade till Stockholm. Personal för dessa ändamål
            kan överföras från socialstyrelsen, som tilldelats resurser härför.
            Därutöver medför förslaget viss rationalisering av arbetet och
            ett effektivare utnyttjande av arbetstiden för den ledande personalen.
            Av andra skäl, som delvis berörts i det föregående, är det dock
            nödvändigt att ställa ytterligare resurser till förfogande för
            läkemedelskontrollen. Riks- dagen hari beslut (prop. 1976/77:150
            bil. 3, FIU 1976/77:30,rskr 1976/77:341) fastslagit att samtliga
            kostnader för läkemedelskontrollen skall bestridas genom särskilda
            avgifter från berörda tillverkare. Beslutet innebär att statens
            kostnader för kontrollen bortfallit samtidigt som berörd industri
            fått motsva- rande kostnadsökning. Även ur näringspolitisk synpunkt
            är förslagen om omorganisation och resursförstärkning angelägna.
            Den svenska läkemedelsindustrin är angelä- gen om en högtstående
            läkemedelskontroll i Sverige. För svensk industri betyder t. ex.
            en hemlandsregistrering att stora utländska marknader öppnas,
            eftersom den svenska kontrollen internationellt sett har ett mycket
            gott anseende och betraktas som en kvalitetsgarant. I ett flertal
            länder krävs i
          </p>
          <pb facs="riksdagen-motions-pdf/data/197879/mot_197879__2319/mot_197879__2319-005.pdf"/>
          <fw xml:id="i-XJXvJp9ptgAW2CZgvuzSog">
            Mot. 1978/79:2319 q
          </fw>
          <p xml:id="i-GKk74z41W6NsnLb4nAr8F">
            praktiken hemlandsregistrering innan registrering kan ske. De
            långa hand- läggningstiderna i Sverige medför i många fall en
            avsevärd förkortning av återstående patenttid med negativa effekter
            för svensk läkemedelsexport. Industrin har också ett intresse
            av att samhället gör sitt yttersta för att säkerställa att industrins
            produkter används riktigt och icke ger upphov till onödiga skadeverkningar.
            Att industrin skall bära kostnaderna härför synes naturligt och
            motsäges ej heller av dess företrädare. Ett enda argument har
            i den allmänna debatten framförts mot ett självständigt läkemedelsverk,
            nämligen kravet på en helhetssyn, vilken bl. a. skall tillämpas
            på hälso- och sjukvårdens olika resurser för att förebygga eller
            behandla sjukdom och skada. Ingen torde i grunden ha några invändningar
            mot denna syn. Denna princip skall i första hand genomsyra den
            framtida lagstiftningen och samarbetet på hälso- och sjukvårdsområdet.
            Den är således inte ett uttryck för organisatoriska principer.
            Ett sådant synsätt skulle vara att upphöja en god princip till
            en stel dogm och motsägs också av den struktur vi har i dag på
            hälso- och sjukvårdens område. De centrala myndigheterna och organen,
            socialstyrelsen, riksförsäkringsverket, statens bakteriologiska
            laboratorium, Apoteksbolaget, Spri, landstingsförbundet m. fl.
            vittnar om att samhället förordar en mer flexibel syn med decentrali-
            sering och samverkan som kännemärke. Ett läkemedelsverks möjligheter
            att handla förutsätter att man får en budget, som till sin konstruktion
            möjliggör en ökad resursmässig rörlighet, för att möta de ofta
            återkommande situationer där omedelbara åtgärder är påkallade.
            Programbudgetering bör, som föreslås av läkemedelskontrollut-
            redningen, snarast införas. Samtidigt härmed bör ytterligare resurser
            anvisas läkemedelskontrollen, vilka skall bäras av berörd industri.
            stri. Med stöd av vad ovan anförts hemställs att riksdagen hos
            regeringen begär skyndsamt förslag syftande till 1. i huvudsak
            sådan inriktning för verksamheten som förespråkas i läkemedelskontrollutredningen,
            2. snara åtgärder avseende rekrytering till och meritering vid
            läkemedelskontrollen i = enlighet med = läkemedels- kontrollutredningens
            förslag, 3. sådan resursförstärkning att statens läkemedelskontroll
            med det snaraste kan bringas att fungera,
          </p>
          <pb facs="riksdagen-motions-pdf/data/197879/mot_197879__2319/mot_197879__2319-006.pdf"/>
          <fw xml:id="i-PVzJKrk4RQVRo7yVzuKVAP">
            Mot. 1978/79:2319 8
          </fw>
          <p xml:id="i-7y8tJ8HrZXQZcBD84ceQ3x">
            4. programbudgetering inom läkemedelskontrollen, 5. att läkemedelskontrollen
            omvandlas till ett statligt verk.
          </p>
          <p xml:id="i-Q2jpZ1bd57antZQmdWpTgg">
            Stockholm den 27 mars 1979
          </p>
          <p xml:id="i-RCeczcYc5Xb8T8mpvBDesK">
            INGEGERD TROEDSSON (m) PER-ERIC RINGABY (m) NILS CARLSHAMRE (m)
            KARL LEUCHOVIUS (m) BLENDA LITTMARCK (m) HANS NYHAGE (m) KNUT
            WACHTMEISTER (m) G. BIÖRCK (m) ALLAN ÅKERLIND (m)
          </p>
          <p xml:id="i-CkevcSWypYYkGeyGfcCV4b">
            i Värmdö
          </p>
        </div>
      </div>
    </body>
  </text>
</TEI>
