<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-00393">
  <teiHeader>
    <fileDesc>
      <titleStmt>
        <title>En mer flexibel och ändamålsenlig merkostnadsersättning samt ett välfungerande anhörigstöd</title>
        <author corresp="i-WEoMGT8dJNxw1Jyo3WZNCW">av Daniel Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:393 av Daniel Persson m.fl. (SD)</title>
          <idno type="rdwebb">HB02393</idno>
          <rs type="number">393</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB02393/text</ref>
          <ref type="dokument_url_html">https://data.riksdagen.se/dokument/HB02393</ref>
          <ref type="dokumentstatus_url_xml">https://data.riksdagen.se/dokumentstatus/HB02393</ref>
          <ref type="pdf">https://data.riksdagen.se/fil/FA84B4C9-930D-4F37-BFC6-84CE6B0B1DC2</ref>
          <ref type="docx">https://data.riksdagen.se/fil/C23E8DA5-FFD0-48DE-971D-5A0DE8DE4113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WEoMGT8dJNxw1Jyo3WZNCW</idno>
            <name>Daniel Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6ceKG6oPX1kT6SHqK6JSnq</idno>
            <name>Clara Aranda</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-VFaAexqzCaq9JmKCfc1WJ9</idno>
            <name>Julia Kronlid</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6tp4BijVEvQQXtkuQGSA6W" type="signed"/>
        <correspContext corresp="i-6tp4BijVEvQQXtkuQGSA6W">
          <note type="signatory" corresp="i-WEoMGT8dJNxw1Jyo3WZNCW"/>
          <note type="signatory" corresp="i-6ceKG6oPX1kT6SHqK6JSnq"/>
          <note type="signatory" corresp="i-VFaAexqzCaq9JmKCfc1WJ9"/>
        </correspContext>
        <correspAction type="submitted" xml:id="i-MRed8HLXq27Qr81SNo2qVX">
          <date when="2023-09-29"/>
          <time when="14:52:16"/>
        </correspAction>
        <correspAction type="reviewed" xml:id="i-2GprKHTFg12jahz95SxSNq">
          <date when="2023-10-02"/>
          <time when="12:24:21"/>
        </correspAction>
        <correspAction type="referred" xml:id="i-15DdZTsgmvrJr2QcaUyeHi">
          <date when="2023-10-17"/>
        </correspAction>
        <correspAction type="assigned" xml:id="i-TdGW45XSCD1aDwU8C96ccn">
          <date when="2024-03-19"/>
          <time when="13:06:53"/>
        </correspAction>
        <correspContext corresp="i-TdGW45XSCD1aDwU8C96ccn">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-GEDFVHaQv9siheMU3ReCoq"/>
        <correspContext corresp="i-GEDFVHaQv9siheMU3ReCoq">
          <ref type="uppgift">2023/24:SfU12</ref>
          <ref type="ref_dok_id">HB01SfU12</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU12</ref>
          <ref type="ref_dok_titel">Ekonomisk familjepolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-9rQh3nqTW2qvABYaVPDNSa"/>
        <correspContext corresp="i-9rQh3nqTW2qvABYaVPDNSa">
          <ref type="uppgift">2023/24:SfU13</ref>
          <ref type="ref_dok_id">HB01SfU13</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU13</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-h9BjAqMcSfcVHdUutau6T"/>
        <correspContext corresp="i-h9BjAqMcSfcVHdUutau6T">
          <ref type="uppgift">2023/24:SoU17</ref>
          <ref type="ref_dok_id">HB01SoU17</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SoU17</ref>
          <ref type="ref_dok_titel">Socialtjänstens arbete</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:393 av Daniel Persson m.fl. (SD) En mer flexibel och ändamålsenlig merkostnadsersättning samt ett välfungerande anhörigstöd</div>
        <div type="motSubmissionInfo"/>
      </div>
      <div type="motBody">
        <div type="TOC" xml:id="i-HsCd15zd1iuT3omKRVz2Mu">
          <head>
            Innehållsförteckning
          </head>
          <list>
            <item style="indent-level: 1" corresp="i-T8UWXgofuxqFoRodBGmXiz">
              Förslag till riksdagsbeslut
            </item>
            <item style="indent-level: 1" corresp="i-NWtjwfPwnawgYbKeEqinUn">
              Tryggare merkostnadsersättning
            </item>
            <item style="indent-level: 1" corresp="i-DFYE4c8zC1F1WwGHUyDSgQ">
              Vård av närstående (VAN)
            </item>
            <item style="indent-level: 1" corresp="i-Wf9LdXiRHewf4s6YdHqieQ">
              Vård av närstående – behov av reformering (1)
            </item>
            <item style="indent-level: 1" corresp="i-KRnUNkTCRhKmnECVu3jsRR">
              Omvårdnadsbidrag (2)
            </item>
            <item style="indent-level: 1" corresp="i-QmRyZb2ncPYgUXV7hDVYXC">
              Utvärdera reformen med merkostnadsersättning (3)
            </item>
            <item style="indent-level: 1" corresp="i-2ptZDYXUgg6z7m4ycyAuBj">
              Justera den övre åldersgränsen för merkostnadsersättning (4)
            </item>
            <item style="indent-level: 1" corresp="i-HLzXQTg2kfPeAtnCJf7kmZ">
              Avskaffa läkarintyget som redovisar DFA-kedjan (5)
            </item>
            <item style="indent-level: 1" corresp="i-Nqk5t53Ba6QdzFCrJR6Tig">
              Sänk tröskeln för ersättning för merkostnader (6)
            </item>
            <item style="indent-level: 1" corresp="i-7dC9EMJEagUgPzWkKipkja">
              Snabbspår i ansökan om merkostnadsersättning (7)
            </item>
            <item style="indent-level: 1" corresp="i-9EPjDV5wT876DN5ZQmSmV4">
              Utred borttagande av kravet livshotande tillstånd (8)
            </item>
            <item style="indent-level: 1" corresp="i-NkkzZPt93gmRQiqFoSsEwA">
              Nationella riktlinjer gällande vård av närstående (9)
            </item>
            <item style="indent-level: 3"/>
          </list>
        </div>
        <div type="motProposal" subtype="förslag">
          <head xml:id="i-T8UWXgofuxqFoRodBGmXiz">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-TUJ73KCaBvxWuezbyMrXxv">
              Riksdagen ställer sig bakom det som anförs i motionen om att
              utreda en reformering av vård av närstående till ett mer flexibelt
              system och tillkännager detta för regeringen.
            </item>
            <item sortKey="Yrkande 2" xml:id="i-KEnjE8S8nUhTnDWfrfkhyK">
              Riksdagen ställer sig bakom det som anförs i motionen om att
              följa upp hanteringen av de långa handläggningstiderna för omvårdnadsbidraget
              och merkostnadsersättningen och tillkännager detta för regeringen.
            </item>
            <item sortKey="Yrkande 3" xml:id="i-EoNz5DBS16VAHJS4x9mb4W">
              Riksdagen ställer sig bakom det som anförs i motionen om att
              utvärdera reformen merkostnadsersättning för vuxna och tillkännager
              detta för regeringen.
            </item>
            <item sortKey="Yrkande 4" xml:id="i-F18KczD1cro88hg4ZYFwYL">
              Riksdagen ställer sig bakom det som anförs i motionen om att
              se över möjligheten att justera den övre åldersgränsen för merkostnadsersättning
              och tillkännager detta för regeringen.
            </item>
            <item sortKey="Yrkande 5" xml:id="i-FTETwGEoVBw6DZxyFeiksE">
              Riksdagen ställer sig bakom det som anförs i motionen om att
              utreda möjligheten att avskaffa DFA-kedjan och tillkännager detta
              för regeringen.
            </item>
            <item sortKey="Yrkande 6" xml:id="i-S93jWGQ2hg3gS3n88XaB2J">
              Riksdagen ställer sig bakom det som anförs i motionen om att
              utreda och återkomma med förslag på hur alla merkostnader som
              beror på en funktionsnedsättning ska ersättas i enlighet med principen
              krona för krona samt att taket bör tas bort, och detta tillkännager
              riksdagen för regeringen.
            </item>
            <item sortKey="Yrkande 7" xml:id="i-4efHcmHoEFWkbZeikPWaNW">
              Riksdagen ställer sig bakom det som anförs i motionen om att
              utreda regelförenklingar för att påskynda beslut i ansökan om
              ersättning för merkostnad och tillkännager detta för regeringen.
            </item>
            <item sortKey="Yrkande 8" xml:id="i-8e7f4NCRPzHEZF7FWu7e4N">
              Riksdagen ställer sig bakom det som anförs i motionen om att
              införa bredare vård av närstående samt utreda borttagande av kravet
              livshotande tillstånd och tillkännager detta för regeringen.
            </item>
            <item sortKey="Yrkande 9" xml:id="i-XyorhzRDYQ8Hy8TZPwdkhU">
              Riksdagen ställer sig bakom det som anförs i motionen om att
              upprätta nationella riktlinjer för vård av närstående och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NWtjwfPwnawgYbKeEqinUn">
            Tryggare merkostnadsersättning
          </head>
          <p xml:id="i-BYbHdCZtNAoHhiY21jEwfi">
            Regeringen och riksdagen beslutade om ett nytt regelverk som
            trädde i kraft 2019 som berörde både barn och familjer, där vårdbidraget
            ändrades till omvårdnadsersättning och merkostnadsersättning samt
            där handikappersättning ersattes av endast merkostnads­ersättning.
            Omvårdnadsbidraget omnämns i motionen ”En trygg familjepolitik
            med barnet i centrum” (2021/22:2381) och det har funnits stora
            problem med övergången från ett system till ett annat samt långa
            handläggningstider. Även övergången från handikapp­ersättning
            till merkostnadsersättning har inneburit stora problem för den
            enskilde. I Inspektionen för socialförsäkringens (ISF:s) rapport
            2020:5 ”Införandet av omvårdnads­bidrag och merkostnadsersättning”
            beskrivs övergången från handikappersättning till merkostnadsersättning
            och hur beslutet om omprövning av ersättning kom som en chock
            för många.
          </p>
          <p xml:id="i-N32qaBdWVY28ex3b1XEL7H">
            Sverigedemokraterna har varit kritiska till hur genomförandet
            har skett och har följt situationen. Vi är medvetna om att regeringen
            arbetar med frågan och att köerna minskat. Vi vill ändå uppmana
            regeringen att följa upp hanteringen av de långa köerna med ansökningar
            om omvårdnadsbidrag och merkostnadsersättningar och att därefter
            fortsatt verka för att korta handläggningstiderna och tillse att
            Försäkringskassan har de verktyg som den behöver för att skyndsamt
            korta kön samt att kunna hålla en hög rättssäkerhet med korrekta
            och stringenta bedömningar över landet.
          </p>
          <head type="h1" xml:id="i-DFYE4c8zC1F1WwGHUyDSgQ">
            Vård av närstående (VAN)
          </head>
          <p xml:id="i-A8S8nj1z2s5JFiisWbEmHG">
            Den 1 juli 2009 infördes en bestämmelse i 5 kap. 10 § socialtjänstlagen
            (2001:453) som anger att socialnämnden ”ska erbjuda stöd för att
            underlätta för de personer som vårdar en närstående som är långvarigt
            sjuk eller äldre eller som stödjer en närstående som har funktionshinder”.
            I samband med att bestämmelsen trädde i kraft fick Socialstyrelsen
            i uppdrag att bland annat informera om och utarbeta en vägledning
            till stöd för tillämp­ningen av bestämmelsen. Detta var ett efterlängtat
            beslut som har lett till att kommunerna enligt lag måste erbjuda
            stöd för att underlätta för de personer som vårdar en närstående.
          </p>
          <p xml:id="i-YThqizhtopTS2QSP1cBBrw">
            I dag finns möjligheten att närståendepenning betalas ut till
            närstående som avstår från arbete för att vårda en svårt sjuk
            person i hemmet, på sjukhus eller på en annan vårdinrättning.
            Till svåra sjukdomstillstånd räknas tillstånd som medför ett omedelbart
            överhängande livshot, men även sådana sjukdomstillstånd som innebär
            ett allvarligt överlevnadshot på sikt. Syftet med närståendepenningen
            är att närstående personer ska ha möjlighet att vara tillsammans
            med den sjuke vid allvarliga sjukdomstillstånd.
          </p>
          <p xml:id="i-Lqti2czohm4KVLTBepoSrC">
            Tyvärr är det svårt att beviljas närståendepenning, vilket leder
            till att närstående istället tvingas att nyttja semesterdagar,
            gå ner i arbetstid eller ta tjänstledigt för att kunna vårda en
            anhörig. Det sätter den anhöriga i en ohållbar ekonomisk situation,
            vilket i 70 procent av fallen rör kvinnor.
          </p>
          <head type="h1" xml:id="i-Wf9LdXiRHewf4s6YdHqieQ">
            Vård av närstående – behov av reformering (1)
          </head>
          <p xml:id="i-CA6pocGQcDN9GYGTToXpJi">
            En person som är sjuk har 100 dagar med närståendepenning som
            medarbetaren kan dela på tillsammans med övriga närstående. Vi
            anser att en utredning även bör titta på möjligheten att flera
            nära anhöriga kan få ersättning samtidigt under en och samma tidsperiod
            och att antalet dagar kan utökas från dagens 100 dagar. Exempelvis
            kan inte föräldrarna till en vuxen son eller dotter som ligger
            för döden få ersättning samtidigt, något som vi menar är helt
            orimligt. Samma sak gäller om en förälder är i livets sluts­kede;
            i dessa fall kan alltså inte mer än ett barn ges möjlighet till
            närståendepenning för att få vara hos sin förälder de sista dagarna
            i livet.
          </p>
          <head type="h1" xml:id="i-KRnUNkTCRhKmnECVu3jsRR">
            Omvårdnadsbidrag (2)
          </head>
          <p xml:id="i-Fi18h2mDNhA1vwia477LGH">
            Vårdbidraget och handikappersättningen ersattes den 1 januari
            2019 av ett omvårdnads­bidrag och en merkostnadsersättning. Inspektionen
            för socialförsäkringen släppte under 2021 sin första delrapport
            gällande reformens effekt och konsekvenser, där det visade sig
            att flera familjer fick sin ersättningsnivå sänkt på grund av
            det nya regelverket, som av flera myndigheter kritiserats för
            att vara svårtolkat och på vissa ställen otydligt.
          </p>
          <p xml:id="i-QZT2tb9gnMf7AXfiASYUrE">
            Förändringarna i regelverket kring merkostnadsersättningen har
            också inneburit att det blivit svårare att få ersättning för merkostnader,
            eftersom allt ska specificeras. Tjänsteutbudet för funktionsnedsatta
            skiljer sig också åt från kommun till kommun, vilket komplicerar
            det hela ytterligare. I det tidigare systemet gjorde Försäkringskassans
            handläggare en sammanlagd bedömning tillsammans med vårdbidraget
            för att kunna räkna ut eventuell ersättning. Detta har nu lyfts
            ut och resulterar i en ny enskild prövning.
          </p>
          <p xml:id="i-Gn2p3jBX6gZxz6P9beUPYU">
            Av ISF:s rapport 2020:5 framgår det tydligt av myndighetens kritik
            att reformen inneburit allvarliga ekonomiska konsekvenser. Försäkringskassans
            förutsättningar har inte heller varit tillräckliga dels ur utbildningshänseende,
            dels gällande en helt ny it‑infrastruktur för de två nya ersättningsformerna.
          </p>
          <p xml:id="i-YP99Uu82rrKyqmszmBnjLg">
            En av välfärdsstatens viktigaste uppgifter är att garantera ekonomisk
            trygghet för de som har rätt till det. De familjer som lever tillsammans
            med svårt funktionsnedsatta barn och ungdomar har redan en tuff
            ekonomisk tillvaro där föräldrarna avstår förvärvs­arbete för
            att ta hand om sina barn. Att då genomföra en reform som redan
            innan genom­förandet visade tydliga varningstecken från både remissinstanser
            och Inspektionen för socialförsäkringen är enligt vår mening anmärkningsvärt.
          </p>
          <p xml:id="i-56YNcTFPo2secfjnK1cVDz">
            Den förra regeringen aviserade extra ekonomiska medel till Försäkringskassan
            med krav på att den enorma kön skulle åtgärdas, och Försäkringskassan
            återkom med svaret att detta kommer att ske först under 2023.
            Enligt vår mening är detta inte acceptabelt givet det som framkommit
            i dels rapporterna men också i SVT:s egna granskningar.
          </p>
          <head type="h1" xml:id="i-QmRyZb2ncPYgUXV7hDVYXC">
            Utvärdera reformen med merkostnadsersättning (3)
          </head>
          <p xml:id="i-BQd1gAuXND2ztNnetaXiG5">
            Merkostnadsersättningen presenterades 2019 som en angelägen modernisering.
            Ersättningen ska kompensera för merkostnader som uppstår på grund
            av en funktions­nedsättning, och syftet är att alla ska kunna
            delta aktivt i arbetslivet och i samhället.
          </p>
          <p xml:id="i-G787VRK2K7jSbSdhzAerQp">
            Den dåvarande regeringen sammanfattade regeländringarna så här
            i propositionen i mars 2018: ”Förslagen innebär förbättringar
            genom ett enklare och tydligare regelverk. Prövningen blir därmed
            mer förutsägbar och rättssäker, vilket bedöms underlätta för enskilda
            att kunna ta tillvara sin rätt.”
          </p>
          <p xml:id="i-SkrHA3eqQBjqUDGovCEtMy">
            Några år efter införandet kan man konstatera att reformen blev
            ett rejält miss­lyckande. Istället för utlovade förenklingar och
            ökad rättssäkerhet, så har funkisfamiljer och vuxna med funktionsnedsättning
            utsatts för långa väntetider och, många gånger, stora neddragningar.
            Oron över att ersättningen skulle beräknas enligt det nya regel­verket
            har varit stor. Handläggningstiderna har som nämnts varit långa
            och i juni 2021 slutade övergångsbestämmelserna att gälla och
            flera har blivit av med sin handikapp­ersättning och fått vänta
            länge på besked om merkostnadsersättning.
          </p>
          <p xml:id="i-BFAYjgqwkVF638QdRezuGc">
            För vuxna innebar förändringarna bland annat att den nya merkostnadsersättningen
            inte inkluderar rena hjälpbehov, på det sätt som handikappersättningen
            gjorde. Vad detta skulle innebära har givetvis inneburit en stor
            oro för de människor som tidigare erhållit ersättning för hjälpbehov.
          </p>
          <p xml:id="i-5H53DDQg78BvoFUSxc36zK">
            Det saknas statistik och andra sammanställningar över vilka hjälpbehov
            som tidigare åberopats som grund för handikappersättning. Många
            av de berörda påtalade tidigt en oro över vad detta skulle kunna
            innebära i praktiken. När reformen genomfördes framkom i propositionen
            att rena hjälpbehov skulle täckas upp av andra stöd, exempelvis
            lagen om stöd och service till vissa funktionshindrade (LSS) och
            kommunala insatser. Vi menar dock att det ändå finns en risk för
            att många behövande kommer att falla mellan stolarna. Nu när det
            gått en tid efter reformens genomförande menar vi därför att det
            är viktigt att följa upp huruvida de hjälpbehov som inkluderades
            i den tidigare handikapp­ersättningen har kunnat tillgodoses genom
            andra insatser eller inte.
          </p>
          <p xml:id="i-5qwkaekuhbxHHvMfG7XXNB">
            Det är också viktigt att utvärdera huruvida människor har fått
            en lägre merkostnads­ersättning sedan reformen genomfördes eller
            inte samt om processen för att få mer­kostnads­ersättning har
            försvårats.
          </p>
          <head type="h1" xml:id="i-2ptZDYXUgg6z7m4ycyAuBj">
            Justera den övre åldersgränsen för merkostnadsersättning (4)
          </head>
          <p xml:id="i-9ZQgxDXwDX6pNNjKtdqJ2s">
            Den övre åldersgränsen för att beviljas merkostnadsersättning
            för vuxna, som idag ligger på 65 år, 66 år i slutet av 2022, och
            som också kommer att omvandlas till en riktålder i slutet av 2025
            är orimlig. Denna gräns behöver bli mer flexibel och justeras
            uppåt, då fler väljer att stanna längre i arbetslivet. Så länge
            möjligheten att stanna i arbetslivet finns bör ersättning för
            att kunna utföra sitt arbete medges, även efter den övre åldersgränsen.
            Vi vill därför ge regeringen i uppdrag att se över möjligheterna
            att anpassa merkostnadsersättningen utifrån sysselsättning snarare
            än en övre åldersgräns.
          </p>
          <head type="h1" xml:id="i-HLzXQTg2kfPeAtnCJf7kmZ">
            Avskaffa läkarintyget som redovisar DFA-kedjan (5)
          </head>
          <p xml:id="i-6474FLjji34bWh1vzaHqNh">
            Försäkringskassan kräver idag vid ansökan om merkostnadsersättning
            att det läkarintyg som bifogas uttryckligen beskriver den så kallade
            DFA-kedjan, vilket innebär följande:
          </p>
          <head type="h1" xml:id="i-DobsrfFrmRwhxEUqPkCWQu">
             Diagnos: Den eller de diagnoser som orsakar nedsättning av
            funktion.
          </head>
          <head type="h1" xml:id="i-wvrHzffoA9vWZXk811NVK">
             Funktionsnedsättning: Vilka funktioner eller förmågor som är
            nedsatta jämfört med personer i samma ålder och vilka observationer
            som gjorts.
          </head>
          <head type="h1" xml:id="i-QuK2hsoxUYCoNMXgAYL3MF">
             Aktivitetsbegränsning: Diagnosens och funktionsnedsättningens
            konsekvenser i vardagen.
          </head>
          <p xml:id="i-PBC8uTHCxEFnqYpCSeUF1G">
            Läkaren ska beskriva diagnosen, funktionsnedsättningarna och
            de aktivitetsbegräns­ningar som är en följd av dessa. Det ska
            vara tydligt vad som är patientens egen beskrivning och vad som
            är läkarens iakttagelse och bedömning.
          </p>
          <p xml:id="i-PC1waSZpgTq4WZoPkCCkgm">
            Aktivitetsbegränsningen ska beskrivas så att man förstår att
            den är en följd av angiven diagnos, observationer vid undersökningen
            och beskriven funktionsnedsättning. Kedjan ska hänga ihop, och
            orsakssambandet ska vara rimligt. Kravet på läkarintyg med hela
            DFA-kedjan har kritiserats hårt av funktionsrättsförbund. Svenska
            Downföreningen krävde i oktober 2020 att DFA skulle avskaffas.
            Aktivitetsbegränsning definieras som diagnosens och funktionsnedsättningens
            konsekvenser i vardagen. Hur ska en läkare kunna intyga den extratid
            som uppstår i vardagen, som exempelvis hur mycket extratid som
            läggs på morgonen för att få iväg ett barn till skolan? Hur ska
            en läkare kunna intyga hur mycket tid som läggs på att ta fram
            bildstöd och träningsmaterial, som ofta en logoped har rekommenderat?
            Hur ska en läkare kunna intyga all den tid som exempelvis samtal
            med hälso- och sjukvården, habilitering, skola och kommunen tar?
            Vi ser många exempel på konsekvenser av aktivitetsbegränsningar
            som den sökande beskriver men som inte tydligt står med i läkarintyget.
            Trots att begränsningen uppen­bart är kopplad till en intygad
            funktionsnedsättning blir resultatet att ansökan avslås.
          </p>
          <p xml:id="i-Kt85usc4sTvTQG5GSKb5Mi">
            Vi sverigedemokrater vill utreda möjligheten att avskaffa DFA-kedjan.
          </p>
          <head type="h1" xml:id="i-Nqk5t53Ba6QdzFCrJR6Tig">
            Sänk tröskeln för ersättning för merkostnader (6)
          </head>
          <p xml:id="i-P8MHk9snN5JA1BgkaH5sRG">
            Reglerna för merkostnadsersättning bryter mot funktionshinderspolitikens
            princip om att man inte ska ha merkostnader som beror på en funktionsnedsättning.
          </p>
          <p xml:id="i-6AtkzKe5svF6sadD6UB76U">
            Redan när förslagen remissbehandlades påpekade bland annat Autism-
            och Asperger­förbundet att alla merkostnader som beror på en funktionsnedsättning
            borde ersättas i enlighet med principen. Flera andra organisationer
            krävde även de att ersättningen skulle gälla för alla merkostnader,
            krona för krona.
          </p>
          <p xml:id="i-UtXUGX2G9Te5oJboJ7GR4w">
            Förgående regeringen ignorerade dessa invändningar. När man den
            15 mars 2018 lade fram propositionen skrev man att reformen skulle
            ”bidra till att den funktions­hinderspolitiska principen om att
            människor inte ska ha merkostnader på grund av sin funktionsnedsättning
            bättre kan följas”. Statistik från Försäkringskassan gällande
            ersättning för merkostnader visar att i oktober 2021 fattades
            16 220 beslut, varav 3 696 beviljanden (23 procent) och 12 524
            avslag (77 procent). Färre än var fjärde sökande fick alltså ersättning
            beviljad, enligt Försäkringskassans statistikdatabas. Endast två
            procent av de som får omvårdnadsbidrag har beviljats merkostnadsersättning.
            Med tidigare regelverk var det fem gånger så vanligt att man fick
            ersättning för merkostnader. I december 2018 hade cirka tio procent
            av alla vårdbidragsmottagare även skattefri ersättning för kostnader.
          </p>
          <p xml:id="i-CLLcMWn5nCioBEeGaU3ptQ">
            Varför har det blivit svårare att få merkostnadsersättning? Det
            gamla vårdbidraget hade en lägre ”tröskel” för att få rätt till
            ersättning för merkostnader. År 2018 krävdes merkostnader på 8
            190 kronor per år för att få rätt till den skattefria ersättningen.
            Med dagens regler måste man komma upp i minst 12 075 kronor per
            år, cirka 3 000 kronor högre än tidigare gränsvärde. Med vårdbidraget
            kunde man även få kompensation för lägre kostnadsnivåer, eftersom
            det gjordes en sammanvägd bedömning av behovet av vårdbidrag och
            kompensation för extrakostnader. Om man inte var berättigad till
            någon skattefri ersättning för kostnader kunde man alltså få ett
            bättre vårdbidrag. Den möjlig­heten finns inte kvar med omvårdnadsbidraget.
            Vi sverigedemokrater menar att tröskeln på 13 125 kronor per år
            är för högt satt och att ersättningen delas upp i fem olika nivåer
            eller trappsteg inte tillräckligt följer behovet hos individen;
            många gånger finns det dolda kostnader, och utgifter som kan vara
            än svårare att styrka, och anhöriga arbetar vanligtvis mindre
            för att få ihop vardagen. Vi menar även att taket på 36 750 kronor
            borde slopas. Ersättningen ska gå till personer som har en funktionsvariation,
            som många gånger befinner sig i en svår sits, som är beroende
            av stöd och hjälp och i många fall befinner sig i ekonomisk utsatthet.
            Vi vill att regeringen utreder och återkommer med förslag om hur
            alla merkostnader som beror på en funktionsnedsättning ska ersättas
            i enlighet med principen krona för krona samt att taket i ersättningen
            tas bort.
          </p>
          <head type="h1" xml:id="i-7dC9EMJEagUgPzWkKipkja">
            Snabbspår i ansökan om merkostnadsersättning (7)
          </head>
          <p xml:id="i-P2Sy7PsoL93cG4nEx3UEav">
            När merkostnadsersättningen kom 2019 var andemeningen att detta
            skulle innebära förbättringar genom ett enklare och tydligare
            regelverk. Prövningen skulle därmed bli mer förutsägbar och rättssäker,
            och detta skulle underlätta för enskilda att göra rätt och därmed
            få rätt stöd. Några år efter införandet kan man konstatera att
            reformen blev något helt annat. Istället för förenklingar och
            ökad rättssäkerhet så har funkisfamiljer och vuxna med funktionsnedsättning
            hamnat i långa handlingstider, och många gånger har detta inneburit
            stora neddragningar. Det ställs höga krav för att beviljas merkostnadsersättning.
            Försäkringskassan har även höga krav på att läkarintyget innehåller
            information om personens diagnos, funktionsnedsättning och aktivitets­begränsning.
            Försäkringskassan kräver även att läkarintyget redovisar ”DFA-kedjan”.
            Vi sverigedemokrater menar att om exempelvis personer redan har
            LSS-insatser och får stöd för sin funktionsnedsättning, så borde
            det ske en förenkling av de intyg som ska delges Försäkringskassan;
            har exempelvis Försäkringskassan mottagit ett läkarintyg som styrker
            ett kroniskt tillstånd, så borde det vara gällande en längre tid.
          </p>
          <p xml:id="i-TGKzRihxwfKnVGoe2DzqqE">
            Vi vill att regeringen utreder och tar fram regelförenklingar
            där personer med exempelvis en befintlig LSS-insats snabbare ska
            få ett beslut i ansökan om ersättning för merkostnad, som ett
            snabbspår.
          </p>
          <head type="h1" xml:id="i-9EPjDV5wT876DN5ZQmSmV4">
            Utred borttagande av kravet livshotande tillstånd (8)
          </head>
          <p xml:id="i-NTJ56nwLicuBtScjYjNYcw">
            Även om det yttersta ansvaret för långsiktig omsorg om sjuka
            och äldre inte ska falla på en anhörig, kan det ibland uppstå
            ett tillfälligt behov. Det kan även vara en större trygghet för
            den drabbade att vårdas av en anhörig, om det gäller en kortare
            period. Det ska dock inte vara ett krav att det rör sig om livshotande
            tillstånd så som är fallet med dagens närståendepenning. Idag
            finns 1,3 miljoner i Sverige som vårdar, stödjer eller regelbundet
            hjälper en närstående. De flesta av dem är i yrkesverksam ålder.
            Deras insatser sparar samhället omkring 183 miljarder kronor varje
            år. Det är många gånger tungt och svårt, men också något som många
            gör, om man får rätt förutsättningar och stöd. Redan idag så ger
            anhöriga en ekonomisk avkastning tillbaka till samhället; sedan
            kan man inte mäta den känsla av trygghet som detta innebär för
            de som detta berör. Vi vill att regeringen utreder en reform av
            systemet med närståendepenning, som är mer flexibel än dagens
            system, och inför ett system som mer efterliknar vård av barn
            (VAB) med den skillnaden att det rör vuxna med sjukdomstillstånd,
            där personen i fråga är beroende av omsorg från andra. Dagens
            krav på att det ska röra sig om ett livshotande tillstånd på kort
            eller lång sikt är också något som bör utredas. Utredningen bör
            syfta till att plocka bort det kravet, då en person kan vara i
            behov av tillfälligt stöd från anhöriga utan att tillståndet är
            livshotande.
          </p>
          <head type="h1" xml:id="i-NkkzZPt93gmRQiqFoSsEwA">
            Nationella riktlinjer gällande vård av närstående (9)
          </head>
          <p xml:id="i-ANEQZWFkcogvd7m59ocsxZ">
            Nationella riktlinjer är ett stöd för dem som fattar beslut om
            hur resurserna ska fördelas inom hälso- och sjukvården och socialtjänsten.
            Målet med riktlinjerna är att bidra till att patienter och klienter
            får en god vård och omsorg.
          </p>
          <p xml:id="i-EUAPbETC33fnn1mwrkzZUY">
            När det kommer till vård av närstående så skiljer sig kommunernas
            insatser rätt mycket åt; de är ofta alltför standardiserade, ibland
            avgiftsbelagda och främst riktade till äldre. Självklart är äldre
            en mycket viktig grupp, där många behöver stöd och avlastning
            i en tung vårdsituation. Men det är inte tillräckligt.
          </p>
          <p xml:id="i-RCZaMTHUMq4jub4LmD7fSU">
            Dessutom är rätten till avlösning olikformad runt om i riket,
            vilket vi menar är orimligt då avlösning innebär ett nödvändigt
            avbrott för anhöriga och ska ges, liksom allt annat stöd, efter
            behov och inte efter var man bor i landet. Rätten till 20 avgiftsfria
            timmar per månad borde således ses som en miniminivå och utgöra
            en nationell rikt­linje. Övriga delar är att säkerställa kompetens
            och utbildning för personalen som ansvarar för dessa frågor samt
            att det finns ett utarbetat kunskapsstöd för att utveckla verksamheten.
            Det är viktigt att ta del av rekommendationer, indikatorer, målnivåer
            och utvärderingar för att säkerställa en bra kvalité. Vi menar
            att det borde upprättas nationella riktlinjer gällande vård av
            närstående.
          </p>
        </div>
        <div type="motSignatures">
          <list>
            <item xml:id="i-Gc5QtwWYTDQHJCWZzrexkk" who="i-WEoMGT8dJNxw1Jyo3WZNCW">
              Daniel Persson (SD)
            </item>
            <item xml:id="i-MB16HaroHTT9FTF3253HdZ" who="i-6ceKG6oPX1kT6SHqK6JSnq">
              Clara Aranda (SD)
            </item>
            <item xml:id="i-UxgafJhQnVdUGZn6jn37wV" who="i-VFaAexqzCaq9JmKCfc1WJ9">
              Julia Kronlid (SD)
            </item>
          </list>
        </div>
      </div>
    </body>
  </text>
</TEI>
