<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-AU-04020">
  <teiHeader>
    <fileDesc>
      <titleStmt>
        <title>med anledning av skr. 2020/21:169 Riksrevisionens rapport om statens insatser mot exploatering av arbetskraft</title>
        <author corresp="i-63whZFxsr3MAneyb8u5Db3">av Magnus Persson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4020 av Magnus Persson m.fl. (SD)</title>
          <idno type="rdwebb">H8024020</idno>
          <rs type="number">4020</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/H8024020/text</ref>
          <ref type="dokument_url_html">http://data.riksdagen.se/dokument/H8024020</ref>
          <ref type="dokumentstatus_url_xml">http://data.riksdagen.se/dokumentstatus/H8024020</ref>
          <ref type="docx">http://data.riksdagen.se/fil/B66022C7-7090-445D-97E6-99BD98B7AE08</ref>
          <ref type="pdf">http://data.riksdagen.se/fil/B6739E32-BF7E-4500-96E2-4EF3EB431350</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-6CDBu9cGS7gf8ZVfBc8qEk</idno>
            <name>Ann-Christine From Utterstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-RrT9K41yK2WDibka2xFPLQ" type="basedOn"/>
        <correspContext corresp="i-RrT9K41yK2WDibka2xFPLQ">
          <ref>Skrivelse 2020/21:169</ref>
        </correspContext>
        <correspAction xml:id="i-UgY5UxxXRx5DtLaGZQaSUT" type="signed"/>
        <correspContext corresp="i-UgY5UxxXRx5DtLaGZQaSUT">
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-6CDBu9cGS7gf8ZVfBc8qEk"/>
        </correspContext>
        <correspAction xml:id="i-QPacYU88HDuZxyqrhNYkmr" type="submitted">
          <date when="2021-04-28"/>
          <time when="14:51:58"/>
        </correspAction>
        <correspAction xml:id="i-FPRFJu9qtYN6DaT4Be3e5z" type="reviewed">
          <date when="2021-04-29"/>
          <time when="16:30:44"/>
        </correspAction>
        <correspAction xml:id="i-319xtmRx3njzeijRss8ZAd" type="dismissed">
          <date when="2021-04-30"/>
        </correspAction>
        <correspAction xml:id="i-4DuVGDqmD6Lxu7rA7jdLRt" type="referred">
          <date when="2021-05-04"/>
        </correspAction>
        <correspAction xml:id="i-Rk8EEy4AoUR5S9ZktXAaqY" type="assigned">
          <date when="2021-12-10"/>
          <time when="16:17:40"/>
        </correspAction>
        <correspContext corresp="i-Rk8EEy4AoUR5S9ZktXAaqY">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-RYRJqSSgSxdkU1pajBHp4m" type="behandlas_i"/>
        <correspContext corresp="i-RYRJqSSgSxdkU1pajBHp4m">
          <ref type="uppgift">2020/21:AU12</ref>
          <ref type="ref_dok_id">H801AU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU12</ref>
          <ref type="ref_dok_titel">Riksrevisionens rapport om statens insatser mot exploatering av arbetskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FYdHRGDCfpyrQXLbJiBFNQ" type="motHeader">
        <div xml:id="i-QbFreoWATVLpgMsFsy9tNN" type="motTitle">
          Motion till riksdagen 2020/21:4020 av Magnus Persson m.fl. (SD)
          med anledning av skr. 2020/21:169 Riksrevisionens rapport om statens
          insatser mot exploatering av arbetskraft
        </div>
      </div>
      <div xml:id="i-8Mj9dUyXnzwgNzvWuTuQh6" type="motBody">
        <div xml:id="i-A4wETJyJHnUuBwb9RqL36S" type="motProposal" subtype="förslag">
          <head xml:id="i-QpvJdiA714o15hmNPERMFX">
            Förslag till riksdagsbeslut
          </head>
          <list xml:id="i-JrTNVjcvLWbVGd23rL2whE" style="ol">
            <item xml:id="i-LbvV9Gn7Sdd7D8ibVCyjYz">
              Riksdagen ställer sig bakom det som anförs i motionen om att
              regeringen ska utse en myndighet som har en samordnande roll i
              arbetet mot arbetskraftsexploatering och tillkännager detta för
              regeringen.
            </item>
            <item xml:id="i-UFixN8Gr3f8XnSFTDsP19x">
              Riksdagen ställer sig bakom det som anförs i motionen om att
              regeringen skyndsamt bör ge en av samverkansmyndigheterna i uppdrag
              att kartlägga arbetskraftsexploateringens omfattning och tillkännager
              detta för regeringen.
            </item>
            <item xml:id="i-YFcLo98anZYjDM1YZ6YD2M">
              Riksdagen ställer sig bakom det som anförs i motionen om att
              regeringen ska tillsätta en utredning som ser till att det framgår
              tydligt i lag att det är otillåtet att ta betalt för en anställning
              eller kräva tillbaka lön från en arbetstagare och tillkännager
              detta för regeringen.
            </item>
            <item xml:id="i-7svUMRsiGXzggbtrdRWimX">
              Riksdagen ställer sig bakom det som anförs i motionen om att
              regeringen ska ge samtliga myndigheter som deltar i samarbetet
              mot arbetskraftsexploatering i uppdrag att motverka arbetskraftsexploatering
              och tillkännager detta för regeringen.
            </item>
            <item xml:id="i-2re1k3CqFoUhC5buBFjtEU">
              Riksdagen ställer sig bakom det som anförs i motionen om sekretessbrytande
              regler mellan myndigheter när det gäller arbetslivskriminalitet
              och tillkännager detta för regeringen.
            </item>
          </list>
        </div>
        <div xml:id="i-RtTanuzb8XY3P5QQuvEAbm" type="motContent">
          <head xml:id="i-9mbAEj7ArsieGNjt2u49sv" type="h1">
            Motivering
          </head>
          <p xml:id="i-2Kw3gBZVs16UKdRB5X4c5G">
            Exploateringen av arbetskraft är ett allvarligt samhällsproblem
            som ökar. Utnyttjandet drabbar främst utländsk arbetskraft och
            innebär att arbetstagaren erhåller t.ex. låg eller ingen lön,
            långa arbetsdagar, farlig arbetsmiljö och dåliga boendeförhållanden.
            Exploa­teringen riskerar att ge följdverkningar för övriga delar
            av arbetsmarknaden genom att laglydiga företag konkurreras ut.
          </p>
          <p xml:id="i-HHXuqExYBNB8z4AYnYTYdh">
            Riksrevisionen har granskat statens insatser mot arbetskraftsexploatering.
            Gransk­ningen visar att det finns stora brister, främst på grund
            av att regeringen inte har gett myndigheterna mandat och tydliga
            uppdrag för att motverka problemet. Bristerna finns i alla delar
            av systemet: i regelverk, kontroller, information och stöd till
            brottsoffer.
          </p>
          <p xml:id="i-TkaQurb1udH1r5wSEAuRvm">
            I regeringens skrivelse framgår att regeringen i vissa fall inte
            delar Riksrevisionens bild av situationen och i andra fall att
            de delar bilden och har valt att tillsätta olika utred­ningar.
            Utredningar är viktiga men problematiken som Riksrevisionen beskriver
            är inte ny utan den har pågått under flera år och regeringen borde
            ha kommit förbi utrednings­stadiet och kommit in i ett stadie
            av kraftfulla åtgärder.
          </p>
          <p xml:id="i-5hpuhykWqFhYgTeFHqUNQJ">
            Det finns ett antal områden som vi ser som extra angelägna att
            åtgärda. Det måste tas ett helhetsgrepp runt arbetet som ska motverka
            arbetskraftsexploateringen och en myndighet bör utses som samordnande.
            Det måste till kraftfulla förändringar i regel­verket som möjliggör
            att denna situation kan uppstå och rutinerna för hur dagens arbets­miljöarbete
            bedrivs måste ses över. Det måste också genomföras förändringar
            så att de samverkande myndigheterna kan utföra sitt uppdrag på
            ett effektfullt vis.
          </p>
          <head xml:id="i-M3QdZagD55fApBJ2MpcCn6" type="h2">
            Behov av en samordnande myndighet
          </head>
          <p xml:id="i-FZutLmRTZgyhjTnuQ4P47Z">
            Riksrevisionen rekommenderar ett omtag runt arbetet mot arbetskraftsexploatering
            genom att förtydliga uppdrag och mandat samt ge en myndighet i
            uppdrag att samordna arbetet. Riksrevisionen anser att Arbetsmiljöverket
            bör axla uppdraget. För oss är fokus att en myndighet utses som
            samordnande, inte vilken. Den utsedda myndigheten kan sedan i
            egen regi eller via annan myndighet i samverkansarbetet säkerställa
            att det finns information om arbetstagares rättigheter och skyldigheter
            samt information om var man kan vända sig om man är utsatt för
            arbetskraftsexploatering. Det skulle också vara efter­strävansvärt
            att denna myndighet handhar utbildningsinsatser för de samverkande
            myn­digheterna. Det är också angeläget att regeringen initierar
            insatser som är direkt avsedda att motverka arbetskraftsexploatering,
            området har i dag bakats in i ärenden om människo­handel och människoexploatering.
            Insatser som är direkt riktade till området skulle underlätta
            för den samordnande myndigheten att strukturera upp arbetet mot
            arbetskrafts­exploatering.
          </p>
          <head xml:id="i-3NBzHP2XS8L7qVGPukVrrL" type="h2">
            Regelverk som ska motverka arbetskraftsexploatering
          </head>
          <p xml:id="i-LuygdFXmfjv6MVi88Pdfym">
            Kännedomen om arbetskraftsexploatering är relativt låg i Sverige
            och det finns begränsad kunskap om vilka som drabbas. En orsak
            till det är att ingen myndighet har i uppdrag att kartlägga hur
            utbrett problemet är. Detta trots att det finns många riskgrup­per
            för arbetskraftsexploatering och det finns många vittnesmål från
            både myndigheter och enskilda. Den samordnande myndigheten bör
            få i uppdrag av regeringen att initiera och ansvara för arbetet
            att kartlägga omfattningen av problematiken. Ett sådant klarläg­gande
            skulle också underlätta arbetet med att utarbeta effektiva metoder
            för att mot­verka problematiken.
          </p>
          <p xml:id="i-TdXjUiffNf439XhGHf5f2W">
            Riksrevisionen pekar särskilt ut arbetskraftsinvandrare från
            tredjeland med arbets­tillstånd samt utstationerade som riskgrupper.
            Dessa grupper utnyttjas i högre grad i Sverige och vi anser att
            det till stor del är en följd av dagens regelverk för arbetskrafts­invandring.
            Dagens regelverk skapar incitament till utnyttjande. 2008 öppnade
            dåvarande regering upp för invandring till enkla jobb utan arbetsmarknadsprövning
            för människor utanför EU. I spåren av detta beslut har vi återkommande
            mottagit information om fusk och utnyttjande. Om avsikten är att
            agera kraftfullt mot arbetskraftsexploatering kan man inte värna
            dagens regler för arbetskraftsinvandring utan det måste i stället
            till en kraftig skärpning av regelverket kring arbetskraftsinvandringen.
          </p>
          <head xml:id="i-9n42NgB2Mys7HwxePBEZ6c" type="h2">
            Myndighetsgemensamma kontroller mot arbetslivskriminalitet
          </head>
          <p xml:id="i-4B5GYKfJzRu8jgBr7qGst4">
            Flera av de på området samverkande myndigheterna uppger att de
            upplever att sekre­tesslagstiftningen begränsar möjligheten att
            utföra arbetet med de myndighetsgemen­samma kontrollerna. Det
            är främst planering av kontrollerna och efterarbetet som blir
            lidande. Det är svårt att dela information mellan myndigheterna,
            särskilt de myndigheter som av olika skäl inte fysiskt deltar
            i kontrollerna men är med i samverkan. Regeringen bör skyndsamt
            se över problematiken och agera för att skapa så goda möjligheter
            som möjligt för myndigheterna att utföra sitt uppdrag. En utredning
            bör tillsättas med mål att tillse ändamålsenliga sekretessbrytande
            regler i detta arbete.
          </p>
          <head xml:id="i-VQ9RvQ1og6xazwYMaDBTDU" type="h2">
            Inför förbud mot att ta betalt för en anställning eller kräva
            tillbaka lön från arbetstagare
          </head>
          <p xml:id="i-Y5RoeaZJMsnihzZtNxeg2A">
            I Riksrevisionens granskning uppger polisen att utländska arbetare
            i flera fall har betalat för att arbetsgivaren ska erbjuda dem
            arbete i Sverige. Detta är inte uttryckligen förbju­det i svensk
            lag. Det förekommer också uppgifter om att arbetstagare löpande
            tvingas betala tillbaka lön till sin arbetsgivare. Det innebär
            att arbetstagaren har avtalsenlig lön på pappret och därmed ser
            verksamheten legal ut. Det finns ingen lagstiftning som ut­tryckligen
            förbjuder arbetsgivaren att kräva tillbaka lön. För att komma
            till rätta med detta bör regeringen snarast initiera en utredning
            som tillser att det framgår tydligt i lag att detta är otillåtet.
          </p>
          <head xml:id="i-BnSBLDFgWFK65ms9TDagc9" type="h2">
            Ge fler myndigheter i uppdrag att motverka arbetskraftsexploatering
          </head>
          <p xml:id="i-6XEeeQbzNK3Mp1zj3L6RUY">
            Av de myndigheter som ingår i kontrolluppdraget är det endast
            Jämställdhetsmyndig­heten, Polismyndigheten och Migrationsverket
            som har i uppdrag att bidra till arbetet mot människohandel och
            människoexploatering. Arbetsmiljöverket uppger för Riksrevi­sionen
            att de inte har i uppdrag att verka mot arbetskraftsexploatering.
            Riksrevisionen anser att Arbetsmiljöverket inte har fått något
            uttalat uppdrag från regeringen att mot­verka människohandel och
            människoexploatering. Det följer heller inte naturligt av myndighetens
            övriga tillsynsuppdrag som är begränsade till att följa upp arbetsmiljö­lagen
            och närliggande lagstiftning. Inte heller Skatteverket har något
            uttalat uppdrag om att motverka människohandel. För att få upp
            problematiken på myndigheternas agenda krävs att de får ett uppdrag
            av regeringen. De samverkande myndigheterna ska också tilldelas
            medel för att kunna fullfölja uppdraget.
          </p>
          <head xml:id="i-RQxJ8aRJpHEL3hFG7jRXyz" type="h2">
            En arbetsmiljömodell som når landets samtliga löntagare och arbetsplatser
          </head>
          <p xml:id="i-TqJP3x9F4UEjt3VTtiw8TP">
            I de myndighetsgemensamma kontrollerna utövar varje myndighet
            tillsyn utifrån den lagstiftning de har tillsynsansvar för. Arbetsmiljöverket
            inspekterar om arbetsgivare lever upp till kraven i arbetsmiljölagen
            och arbetstidslagen samt om arbetsgivare har anmält utstationerade
            till utstationeringsregistret. Polismyndigheten kontrollerar om
            arbetsgivare har anställda som saknar arbetstillstånd eller rätt
            att vistas i landet. Skatte­verket kontrollerar kassasystem, oklara
            anställningar och oredovisade intäkter. Jämställd­hetsmyndigheten
            bidrar med metodutveckling och utbildning. Migrationsverket kontrol­lerar
            främst arbetstillstånd och om kraven för dessa är uppfyllda. Även
            de övriga med­verkande myndigheterna kontrollerar utifrån sitt
            tillsynsområde, vilket innebär att ingen av myndigheterna som
            ingår i samverkansuppdraget har i uppgift att kontrollera om arbetstagarna
            har goda arbetsvillkor utan denna uppgift ligger hos arbetsmarknadens
            parter. Det minskande antalet fackligt anslutna och avsaknaden
            av kollektivavtal inne­bär dock att parterna saknar tillträde
            till ett stort antal arbetsplatser. Detta gäller inte minst de
            utländska företagen vars anställda än mer sällan är fackligt anslutna.
            Riksrevi­sionen lyfter fram de problem som utgör grunden för att
            arbetskraftsexploatering ska kunna uppstå: dåliga arbetsvillkor
            och dålig arbetsmiljö. För att komma åt detta krävs inte bara
            ett fullgott regelverk utan även tillsyn. Den sistnämnda brister
            kraftigt på grund av ovan beskrivna skäl. För att gå till botten
            med problematiken behövs således en ny modell för arbetsmiljöarbetet
            där samtliga arbetsplatser och löntagare omfattas.
          </p>
        </div>
        <div xml:id="i-CwCinR3vqZu5UyH7jVoSxr" type="signatureBlock">
          <list xml:id="i-xzJdqM1eHhamLzHL5xbUn">
            <item xml:id="i-VnPt5VDD8pbGKGbWuTKZmE" who="unknown" type="signature">
              Magnus Persson (SD)
            </item>
            <item xml:id="i-VgjmkSuf542FaiLWee9maT" who="i-4wsP6LwQoWWj732ozhmgSc" type="signature">
              Ludvig Aspling (SD)
            </item>
            <item xml:id="i-AWBJzjWc549ovSpnxP5nsr" who="i-6CDBu9cGS7gf8ZVfBc8qEk" type="signature">
              Ann-Christine From Utterstedt (SD)
            </item>
          </list>
        </div>
      </div>
    </body>
  </text>
</TEI>
