<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1952--fk--00094">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__94/mot_1952__fk__94-001.pdf"/>
      <fw xml:id="i-1gL2HBfthmTH2dD9C6Z8t">
        10 Motioner i Första kammaren, nr 94.
      </fw>
      <div xml:id="i-Q7VVen2msa38Eegnz5ytbD" type="motHeader">
        <div xml:id="i-7bVE7cRQbphxY43wzp9iJW" type="motTitle"/>
        <div xml:id="i-7rF6aXUjVREVLq1CyQyBYW" type="motSubmissionInfo"/>
      </div>
      <div xml:id="i-Y6QnkQrEQeX3ayt5FWTGvP" type="motBody">
        <div xml:id="i-S8rvWj8N3hyZU2b3j7hi3K">
          <p xml:id="i-Xk1Mpbwh1Ap3xHtRYRtVd3">
            Nr 94.
          </p>
          <p xml:id="i-Fb5qVvo23ANnoWTX35FvZH">
            Av herr Persson, Ragnar, m. fl., om anslag till anskaffande av
            ett beredskapslager av kläder och andra tex- tilier för civilförsvaret.
          </p>
          <p xml:id="i-HmQFF8eaZo2KxKcwMXdfR2">
            I årets statsverksproposition redovisas å elfte huvudtiteln under
            rubriken ”Civilförsvaret” civilförsvarsstyrelsens anslagsäskanden
            för engångsanskaffning av socialtjänstmateriel till 910000 kronor
            för budgetåret 1952/53. Totala medelsbehovet för dylik materiel
            utgör mer än 4 miljoner kronor, varav huvuddelen belöper å filtar,
            vilka enligt civilförsvarsstyrelsens beräkningar böra anskaffas
            under en åttaårs- period, medan övrig materiel bör anskaffas under
            en treårsperiod. I denna övriga materiel ingå förläggningsutrustningar
            för internat. En- ligt den nuvarande utrymningsplanläggningen
            föreligger ett behov av ca 275 000 internatplatser eller, om endast
            de 30 största tätorterna med- räknas, ca 190000 platser. Huvudparten
            av förläggningsutrustningen för dessa internat beräknas bli anskaffad
            i ett mera skärpt läge bl. a. med anlitande av förfogandelagen.
            Som en första beredskap finner civilförsvarsstyrelsen det önskvärt,
            att utrustning finnes för 1000 inter- nat, motsvarande ca 40 000
            internatplatser. Detta innebär en utökning med 500 internatutrustningar,
            för vilka kostnaderna beräknas till 500 000 kronor. Inrikesministern
            lämnar civilförsvarsstyrelsens framställning om medel till inköp
            av socialtjänstmateriel utan bifall. Det är uppenbart, att behovet
            av kläder, sängutrustningar och andra textilier kommer att bli
            mycket stort i händelse av en omfattande ut- rymning. Att enbart
            räkna med dels att de evakuerade själva skola medföra erforderliga
            kläder, dels att civilförsvaret genom inköp och med anlitande
            av sin förfoganderätt skall kunna fylla uppkommande behov ur tillgängliga
            lager synes vanskligt. I en utdragen krigssitua- tion kan förfoganderätten
            komma att få en rent fiktiv verkan. Erfa- renheterna från i senaste
            världskrig deltagande länder visa också, att klädslitaget i krig
            är mycket stort samt att omställningen till annan miljö och livsföring
            medför ett ökat behov av både gångkläder, säng- utrustningar och
            andra textilier. Man nödgas konstatera, att beredskapen på detta
            område är mycket svag, för att icke säga obefintlig. Det framstår
            därför såsom angeläget att söka tillskapa ett beredskapslager
            av olika textilier. — Den frivil- liga sömnadsverksamheten är
            en värdefull faktor, som bör utnyttjas. Erfarenheterna från beredskapsåren
            visa på de svenska kvinnornas beredvillighet att offra mycken
            tid på dylikt arbete. Även i dagens
          </p>
          <pb facs="riksdagen-motions-pdf/data/1952/mot_1952__fk__94/mot_1952__fk__94-002.pdf"/>
          <fw xml:id="i-XqPRNfm8dS4ZHAuCxyQpCM">
            Motioner i Första kammaren, nr 94. 11
          </fw>
          <p xml:id="i-XC2BQpJ4DJnhEzniuVwg2h">
            läge kan man räkna med att kvinnorna utan pekuniär ersättning
            skola åtaga sig att utföra det manuella arbetet vid tillskapandet
            av det bered- skapslager, varom här är fråga. Sålunda ha för någon
            tid sedan Före- ningen Rädda barnen, Riksförbundet Sveriges lottakårer
            och översty- relsen för Svenska röda korset gemensamt hemställt
            hos inrikesminis- tern om statsanslag för inköp av materiel till
            barnkläder, avsedda att lagras för eventuellt behov i händelse
            av krig, och därvid förklarat sig beredda att genom sina medlemmar
            kostnadsfritt utföra sömnads- arbetet. Sedan våren 1951 är till
            civilförsvarsstyrelsen knutet ett kvinnout- skott, vari ingå representanter
            för de stora fackliga, politiska och ide- ella kvinnoorganisationerna
            och vars uppgift är att utgöra ett kontakt- organ mellan organisationerna
            och civilförsvarsstyrelsen. Kvinnout- skottet har tagit initiativ
            till bildandet av länskommittéer med liknande sammansättning som
            utskottets. Då utrymnings- och socialtjänsten är den tjänstegren
            inom civilförsvaret som procentuellt främst bygger på kvinnornas
            medverkan, kommer helt naturligt såväl civilförsvarssty- relsens
            kvinnoutskotts som förenämnda länskommittéers verksamhet att i
            hög grad inriktas på de problem, som äro förknippade med denna
            tjänstegren. Partiledarnas appell till kvinnorna i början av förra
            året om ökad uppslutning kring försvarsfrågorna har också medfört
            en önskan från kvinnorna att göra en aktiv insats på de områden,
            där deras sakkun- skap och speciella fallenhet kunna vara till
            största möjliga gagn. Man må då icke förvånas över om landets
            kvinnor med oro fråga sig, hur det i händelse av anbefalld utrymning
            sörjes för omhändertagandet och vården av deras barn. Det är därför
            angeläget, att medel ställas till förfogande för tryggande av
            en någorlunda god beredskap vad be- träffar de evakuerades förseende
            med kläder och andra textilier. Med- len skulle användas för inköp
            av material, som sedan skulle bearbetas genom frivillig sömnadsverksamhet.
            Man får i detta sammanhang icke bortse från angelägenheten av
            att vidmakthålla kvinnornas intresse för skilda faser av totalförsvaret
            samt att låta dem känna, att de göra praktiska insatser däri.
            Slutligen må framhållas, att civilförsvarsstyrelsen är villig
            svara för lagerhållningen av de färdiga textilierna. Under åberopande
            av vad ovan anförts få vi hemställa, att riksdagen måtte bevilja
            ett anslag å 400 000 kronor att ställas till civilförsvarsstyrelsens
            förfogande för att i samråd med styrelsens kvinnoutskott användas
            till ska- pandet av ett beredskapslager av kläder och andra tex-
            tilier.
          </p>
          <p type="date" id="i-7R6uta9Gwz2HDr15vG8J7y">
            Stockholm den 21 januari 1952.
          </p>
          <div xml:id="i-MBcYuUg6en2W9x16rzkUuu" type="signatureBlock">
            <p who="i-BZLHYUpd3pecPJhafTWcP" type="signature">
              Ragnar Persson
            </p>
            <p who="unknown" type="signature">
              — Anna Sjöström-Bengtsson
            </p>
            <p who="i-316hzMDj6JzHA4r8GYm381" type="signature">
              Annie Wallentheim
            </p>
          </div>
        </div>
      </div>
    </body>
  </text>
</TEI>
