<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__962/mot_1969__ak__962-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            16 Motion i Andra kammaren, nr 962 år 1969
          </p>
          <p>
            Nr 962
          </p>
          <p>
            Av herr Johansson i Växjö m. fl., om semester för jordbrukare.
            (Lika lydande med motion nr 847 i Första kammaren)
          </p>
          <p>
            För stora grupper av vårt folk är lagfäst semester en realitet.
            Flertalet löntagare har 4 veckors semester. Vi noterar med tillfredsställelse
            att ök- ningen av vårt lands samlade resurser har givit en levnadsstandard
            som även kan ta sig uttryck på detta sätt. Dagens samhälle med
            dess krav på ökad effektivitet hos de anställda ger behov av vila
            och rekreation. Där- för är en längre sammanhängande semester
            en nödvändighet för att orka med den många gånger pressande arbetsmiljön.
            Vi konstaterar samtidigt att det fortfarande i vårt land finns
            grupper som inte åtnjuter en lagfäst semester. Till dem hör jordbrukare
            men även andra företagargrupper, såsom hantverkare, I längden
            kan inte ett sådant förhållande accepteras. Det är ett rättvisekrav
            att frågorna om semester- och fritid löses även för de aktuella
            grupperna. I allt större utsträckning söker sig människorna till
            arbeten som ger en hygglig semester och fritid. De yrken som inte
            kan följa med utveck- lingen på detta område kan bedömas stå sig
            sämre i konkurrensen om arbetskraften. För unga människor som
            står i valet av yrke måste det vars mindre lockande att ägna sig
            åt ett yrke som ger ringa förutsättningar till semester och fritid.
            Den yrkesgrupp som kanske är starkast tidsmässigt bunden till
            arbete är jordbrukarna, vilka har små möjligheter till semester.
            Det talas ibland om jordbruket som en fri och självständig näring.
            I realiteten är emel- lertid denna frihet högst illusorisk. Den
            tidsmässiga bundenheten till djur- skötsel medför att det krävs
            en daglig insats från brukarens sida. Många jordbrukare har under
            sina aktiva år haft mycket få lediga dagar. Där sjukdom har inträffat
            har det varit hustruns lott att träda till och där detta inte
            varit möjligt har grannar fått bistå. Vissa försök att åstadkomma
            en viss ledighet eller semester även för jordbrukare har gjorts.
            Man har t. ex. genom överenskommelse med gran- nar kunnat göra
            arbetsbyten och på så sätt kommit ett steg på vägen till en ordnad
            ledighet. Så kallade avbytarkretsar har på sina håll praktiserats,
            där jordbrukare inom en region anställt en person som i tur och
            ordning svarar för skötseln på gårdarna och på så sätt ger möjlighet
            för brukarna att få viss ledighet. Men någon lösning av semesterförfarandet
            för jord- brukarna i stort har inte uppnåtts. Vad som krävs är
            inte enbart ett sy- stem som ger möjligheter till en sammanhängande
            ledighet utan ett som också kan fungera när brukaren blir sjuk.
          </p>
          <pb facs="riksdagen-motions-pdf/data/1969/mot_1969__ak__962/mot_1969__ak__962-002.pdf"/>
          <p>
            Motion i Andra kammaren, nr 962 år 1969 17
          </p>
          <p>
            Lösningen av frågan om ledighet och semester för jordbrukare
            är för- enad med såväl ekonomiska som praktiska problem. Likväl
            bör inte pro- blemen vara större än att lösningar kan åstadkommas
            på ett för olika kate- gorier jordbrukare tillfredsställande sätt.
            När det gäller den ekonomiska sidan av frågan om semester för
            jord- brukarna så kan man tänka sig att en fond byggs upp. En
            sådan lösning har t. ex. i Norge föreslagits av den statliga utredningen
            »Ferie og fritid for jordbruksbefolkningen», som har utrett förutsättningarna
            för att de norska jordbrukarna skall få ordnad fritid. Fonden
            skall årligen svara för en semesterlön till den enskilde jordbrukaren.
            Uppbyggnaden av den norska fonden avses ske såväl genom produktavgifter
            som via statsbud- geten. Man bedömer lösningen av denna fråga
            vara en förhandlingssak mel- lan staten och jordbrukets organisationer.
            Hur en liknande fond i Sverige skall byggas upp bör bli föremål
            för utredning. Vad gäller den praktiska tillämpningen av ett semestersystem
            för jord- brukare så kan man knappast räkna med att denna ledighet
            helt kan uttagas under sommarhalvåret utan får spridas under helt
            kalenderår. En huvudfråga härvidlag är hur arbetskraften skall
            kunna anskaffas till des- sa vikarietjänster. Olika lösningar
            bör övervägas. Den form som tidigare har omnämnts i motionen är
            att grannar hjälper varandra så att viss ledig- het kan uppnås.
            Denna lösning har fördelen att man med säkerhet får en ersättare
            som känner förhållandena och kan yrket. Men denna form av byte
            blir med tiden mer och mer betungande när jordbruksenheterna genom
            strukturomvandlingen blir större och arbetsuppgiften att sköta
            både sin egen gård och grannens blir alltför krävande. Andra vägar
            bör övervägas, t. ex. att regionsvis anställa fast personal som
            alternerar mellan gårdarna. Viss utbildning av denna personal
            är nödvändig. Vi tror att det under sommaren skulle gå att anställa
            skolungdom som tog ett jordbruks- vikariat för att stärka sin
            ekonomi, samtidigt som praktiskt jordbruksar- bete kan vara stimulerande.
            Organisatoriskt kan denna avlösningshjälp läg- gas på de nuvarande
            jordbruksorganisationerna, t.ex. RLF eller på de statliga lantbruksnämnderna.
            Vid utredningen bör beaktas frivilligheten i systemet, gårdarnas
            och besättningarnas storlek m. m. Med hänvisning till det anförda
            hemställes, att riksdagen i skrivelse till Kungl. Maj:t måtte
            anhålla om utredning och förslag om åtgärder för att åstadkomma
            ordnad semester för jordbrukare i enlighet med vad i mo- tionen
            anförts. Stockholm den 28 januari 1969
          </p>
          <p>
            Bertil Johansson (cp) John Eriksson (cp) Sven Vigelsbo (cp) i
            Växjö i Bäckmora Einar Larsson (cp) Rune Gustavsson (cp)
          </p>
          <p>
            i Borrby i Alvesta
          </p>
        </div>
      </div>
    </body>
  </text>
</TEI>
