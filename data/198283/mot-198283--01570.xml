<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01570">
  <teiHeader>
    <fileDesc>
      <titleStmt>
        <title>Begränsning av vissa statliga bostadslån</title>
        <author>Rune Torwald</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Begränsning av vissa statliga bostadslån</title>
          <idno type="rdwebb">G6021570</idno>
          <rs type="number">1570</rs>
          <ref type="dokument_url_text">http://data.riksdagen.se/dokument/G6021570/text</ref>
          <ref type="dokument_url_html">http://data.riksdagen.se/dokument/G6021570</ref>
          <ref type="dokumentstatus_url_xml">http://data.riksdagen.se/dokumentstatus/G6021570</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-SfSPRTjDUBfa6bxqEn6fDP</idno>
            <name>TUNE TORWALD</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SF4JcZEn6HwjVXuhbTmDHR" type="signed"/>
        <correspContext corresp="i-SF4JcZEn6HwjVXuhbTmDHR">
          <note type="signatory" corresp="i-SfSPRTjDUBfa6bxqEn6fDP"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1570/mot_198283__1570-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83:1570
          </p>
          <p>
            Rune Torwald Begränsning av vissa statliga bostadslån
          </p>
          <p>
            1. Inledning
          </p>
          <p>
            Den statliga långivningen för ombyggnad av bostadsfastigheter
            omfattade under 1970-talets början enbart några tusentals lägenheter.
            Mellan 1975-1980 skedde dock en kraftig ökning till 10 000-12
            000 lägenheter per år. Ökningen är bl. a. ett resultat av de omfattande
            subventioner som utgått sedan mitten av 1970-talet. 1980 års långtidsutreding
            har räknat med att ombyggnadsverksamheter i fasta priser skall
            öka med 6-8 26 årligen. Investeringsnivån ökar då från 4,7 miljarder
            år 1979 till omkring 7,6 miljarder år 1985. För flerbostadshus
            beräknas att 30 000-40 000 lägenheter skall bli föremål för ombyggnad
            1985. Såväl långtidsutredningen som stadsförnyelsekommittén har
            understrukit att en ökning av ombyggnadsverksamheten på denna
            nivå bör komma till stånd. Stadsförnyelsekommittén har t. o. m.
            föreslagit att ombyggnad av moderna lägenheter bör öka snabbt
            de närmaste åren. 130 000-150 000 moderna lägenheter bör enligt
            kommittén bli föremål för ombyggnad under 1980-talet.
          </p>
          <p>
            2. Samhällsekonomi
          </p>
          <p>
            Den utveckling som redovisats av såväl långtidsutredningen som
            stadsför- nyelsekommittén kan starkt ifrågasättas. Ombyggnad av
            moderna lägenhe- ter förbrukar redan i dag ett betydande samhällskapital.
            Mellan åren 1975-1980 var 2490 eller 10000 lägenheter föremål
            för ombyggnad, uppförda under 1940- och 1950-talen. För Göteborgs
            kommun kan samtidigt noteras att av 2 655 lägenheter som togs
            i anspråk för ombyggnad 1980 var en tredjedel eller 875 redan
            före åtgärder utrustade med såväl centralvärme som WC och badrum.
            Utveck- lingen för 1981 och 1982 har varit densamma. Ombyggnadskostnaden
            för en lägenhet beräknas i dag uppgå till cirka 200 000 kr. Stadsförnyelsekommitténs
            förslag, att 150 000 moderna lägen- heter skall byggas om under
            en tioårsperiod kommer därmed att kräva sammanlagt 30 miljarder.
            En stor del av dessa medel finansieras som bostadslån över statens
            budget. Därutöver tillkommer räntesubventioner, som enbart för
            denna lägenhetsstock i genomsnitt kommer att uppgå till över 1
            miljard årligen.
          </p>
          <pb facs="riksdagen-motions-pdf/data/198283/mot_198283__1570/mot_198283__1570-002.pdf"/>
          <p>
            Mot. 1982/83:1570 10
          </p>
          <p>
            Med hänsyn till det statsfinansiella läget finns det anledning
            att ifrågasätta denna inriktning av bostadspolitiken för 1980-talet.
            1940- och 1950-talens moderna lägenheter bör i stället genomgå
            sedvanliga underhållsreparatio- ner. Dessa fastigheter har i allmänhet
            så låga kapitalkostnader att åtgärder av
          </p>
          <p>
            detta slag kan finansieras genom upplåning på kapitalmarknaden.
            e
          </p>
          <p>
            3. Konsekvenser för de boende
          </p>
          <p>
            Ombyggnadsverksamheten har till syfte att skapa bra bostadsmiljöer,
            öka tillgängligheten samt inte minst ge möjlighet för barnfamiljer
            att bosätta sig i ett område som tidigare haft ett stort inslag
            av enpersonershushåll. En allsidig befolkningssammansättning ger
            också stadsdelen ett rikare liv samtidigt som befintliga investeringar
            inom offentlig service kan nyttiggöras under en längre tidsperiod.
            För många äldre hyresgäster medför dock en förestående ombyggnad
            en rad olika problem. Äldre människor, som haft sin bostad inom
            den berörda stadsdelen under större delen av sitt liv, upplever
            ofta en påtvingad flyttning till annan lägenhet som ett oöverstigligt
            uppbrott från en trygg miljö. En omflyttning kan också hos äldre
            ge allvarliga sociala och medicinska konsekvenser. Ombyggnad av
            i huvudsak moderna lägenheter resulterar också i att boendekostnaderna
            stiger kraftigt. Många äldre människor anser därför att de av
            ekonomiska skäl saknar reell återflyttningsmöjlighet. En omfattande
            ombyggnadsverksamhet som i ökad utsträckning riktas mot det moderna
            fastighetsbeståndet kommer på sikt att medföra en så omfattande
            omstruk- turering av bostadsbeståendet i många kommuner att valfriheten
            på bostadsmarknaden allvarligt begränsas. I första hand kommer
            en sådan utveckling att drabba äldre, ungdomar och personer med
            lägre inkomst- er.
          </p>
          <p>
            4. Förändring av bostadsfinansieringsförordningen
          </p>
          <p>
            Bostadspolitikens inriktning styrs i hög grad av de ekonomiska
            förutsätt- ningar som finns redovisade i bl. a. bostadsfinansieringsförordningen.
            De statliga bostadslånens höga subventioneringsgrad medför här
            att fastighets- ägaren i första hand satsar på en omfattande ombyggnad
            även om fastigheten i princip uppfyller kraven för lägsta godtagbara
            standard. Härigenom har fastighetsägaren möjlighet att också åtgärda
            eftersatt underhåll med av staten subventionerade bostadslån.
            Kommunernas möjligheter att förhindra bostadslån till fastigheter
            av denna kategori är begränsad. Stadsförnyelsen och därmed bostadspolitikens
            inriktning avgörs därmed av de relativt generösa lånemöjlihgeter
            som bostadsfinansieringsförordningen har. Nuvarande regelsystem
            är också utformat så att det premierar större ombyggnader, vilket
            leder till större
          </p>
          <pb facs="riksdagen-motions-pdf/data/198283/mot_198283__1570/mot_198283__1570-003.pdf"/>
          <p>
            Mot. 1982/83:1570 i
          </p>
          <p>
            ingrepp och åtgärder än nödvändigt. För fastighetsägaren blir
            de ekonomiska kriterierna i första hand avgörande för hur fastigheten
            kommer att förvaltas. Stadsförnyelsekommittén har bl. a. behandlat
            de här frågorna, men begränsat sitt förslag i vad avser det kommunala
            inflytandet till åtgärder som inte kräver byggnadslov. Med hänvisning
            till vad som tidigare redovisats i motionen är det nu nödvändigt
            att dels begränsa möjligheterna att erhålla kraftigt subventionerade
            bostadslån till ombyggnad av moderna fastigheter, dels ge kommunerna
            ett väsentligt ökat inflytande på långivningen. Kommunernas ansvar
            för bostadsförsörjningen motiverar också att det kommunala inflytandet
            förstärks. Det bör samtidigt beaktas att det i vissa områden kan
            finnas särskilda skäl att lämna statliga bostadslån till ombyggnad
            av modernt utrustade fastighe- ter. I första hand gäller detta
            för stadsdelar där betydande uthyrningssvå- righeter föreligger
            och ett klart samband finns med fastigheternas allmänna standard
            och lägenhetssammansättning. Även i detta fall bör det ankomma
            på kommunen att styra långivningen.
          </p>
          <p>
            6. Hemställan
          </p>
          <p>
            Med hänvisning till innehållet i motionen hemställs att riksdagen
            hos regeringen begär en sådan förändring av bostadsfinansieringsförordningen
            att kommunernas inflytande på bostadslångivningen förändras i
            enlighet med vad som anförts i motionen.
          </p>
          <p>
            Stockholm den 25 januari 1983
          </p>
          <p>
            TUNE TORWALD (c)
          </p>
        </div>
      </div>
    </body>
  </text>
</TEI>
