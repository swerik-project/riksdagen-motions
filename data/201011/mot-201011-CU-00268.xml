<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00268">
  <teiHeader>
    <fileDesc>
      <titleStmt>
        <title>Obeställda varor</title>
        <author corresp="i-W6BJ44rcZjp5pD28NhHrCf i-Bsa1bRZ8s4aqtJquDTqLPc">av Gunnar Axén och Ulf Berg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Obeställda varor</title>
          <idno type="rdwebb">GY02C268</idno>
          <rs type="number">C268</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C268/text</ref>
          <ref type="dokument_url_html">http://data.riksdagen.se/dokument/GY02C268</ref>
          <ref type="dokumentstatus_url_xml">http://data.riksdagen.se/dokumentstatus/GY02C268</ref>
          <ref type="doc">http://data.riksdagen.se/fil/4E6C26A7-E9C6-4C82-B766-878ADF5FA5A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Bsa1bRZ8s4aqtJquDTqLPc</idno>
            <name>Ulf Berg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WNZSWKqqSUcdBevvAjcsQG" type="signed"/>
        <correspContext corresp="i-WNZSWKqqSUcdBevvAjcsQG">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-Bsa1bRZ8s4aqtJquDTqLPc"/>
        </correspContext>
        <correspAction xml:id="i-6vjh7DJpX6runfPGycRytu" type="numbering">
          <date when="2010-10-28"/>
        </correspAction>
        <correspAction xml:id="i-LyFPxApEGiP5K6RCMXpC5P" type="submission">
          <date when="2010-10-26"/>
        </correspAction>
        <correspAction xml:id="i-Am6cMMQPL4b9gGenqsXxjU" type="transfer">
          <date when="2010-10-26"/>
        </correspAction>
        <correspAction xml:id="i-FLcaeXVgtgKUbs93v5CkFD" type="assigned"/>
        <correspContext corresp="i-FLcaeXVgtgKUbs93v5CkFD">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NauiwiLfXBvmkfPcmeN6JP" type="motBody">
        <div xml:id="i-LWwmsUZJnw3Hr32ZXtWjXj" type="motProposal" subtype="förslag">
          <head xml:id="i-DGrMfKwZAeDazgLFDAn9Wp">
            Förslag till riksdagsbeslut
          </head>
          <p xml:id="i-TrMRnVEejaf7uhzy1GpQmV">
            Riksdagen tillkännager för regeringen som sin mening vad som
            anförs i motionen om obeställda varor.
          </p>
        </div>
        <div xml:id="i-81ZMdJW1fJzHEAEhub4meG" type="motContent">
          <head xml:id="i-YUC8DvKELdvZfs3GqaBUyh" type="h1">
            Motivering
          </head>
          <p xml:id="i-T1kUeuFp1Nerp9aWzmGEp5">
            Marknadsföringslagen syftar till att skapa ett skydd för konsumenter
            och näringsidkare mot otillbörlig marknadsföring samt till att
            skydda deras ekonomiska intressen. Bland mycket annat reglerar
            marknadsföringslagen så kallade negativa säljmetoder, vilket innebär
            att en näringsidkare vid marknadsföring inte får leverera produkter
            till någon som inte uttryckligen har beställt dem och därvid riskerar
            att bli vilseledd avseende dennes betalningsskyldighet.
          </p>
          <p xml:id="i-UgraUvG3FiRwhg3oNcNA5f">
            Tillsammans med distans- och hemförsäljningslagen, vilken innehåller
            bestämmelser om konsumentskydd vid köp av varor via posthandel,
            Internet eller via telefon, ger marknadsföringslagen konsumenter
            skydd och rättigheter vid distansköp. Dessa båda lagar ger ett
            i många avseenden gott skydd för personer som införskaffat varor
            eller tjänster via en av ovan nämnde saluföringsmetoder. Luckor
            i lagstiftningen har dock uppmärksammats vid händelse av att en
            person tar emot en vara han eller hon inte har beställt.
          </p>
          <p xml:id="i-MmWcMyeNT8o56VUgsxcpS6">
            Vanligtvis är mottagaren inte skyldig att betala för en obeställd
            produkt, vilket har sin grund i att ren passivitet från mottagarens
            sida normalt sett inte för med sig avtalsbundenhet för honom eller
            henne. Denna del av lagstiftningen har dock utsatts för en rad
            olika tolkningar och kräver, enligt vår mening, ett förtydligande.
            Det synes råda en oklarhet rörande vilka krav en säljare kan ställa
            på mottagaren av en vara som han eller hon inte har beställt.
            I de fall det föreligger en beställning som är gjord av en icke
            behörig person, till exempel då någon skickat in en beställningskupong
            i någon annans namn, kan detta leda till svåra konsekvenser för
            varumottagaren i form av rättsprocesser, problem vid returneringen
            av varan, betalningsanmärkningar samt andra kringkostnader.
          </p>
          <p xml:id="i-9o1z2URLqy8bu7JZX24B22">
            Svensk lagstiftning säger att det är näringsidkaren som skall
            bevisa att ett avtal har ingåtts mellan denne och konsumenten.
            Det ligger därför redan i dag i näringsidkarnas intresse att säkra
            någon form av bevisning för att ett avtal har ingåtts. Vi menar
            dock att det är både önskvärt och angeläget att avtal som har
            ingåtts dokumenteras på ett sådant sätt att det klart och tydligt
            framgår att det finns samstämmiga viljeförklaringar från båda
            behöriga parter när ett avtal har träffats samt avseende avtalets
            innehåll. På så sätt kan tvister, och med dem, både besvär och
            rättsförluster undvikas.
          </p>
          <p xml:id="i-9RAK7TXnYuwRSue9bABKxk">
            En näringsidkare som inte kan påvisa att ett avtal har ingåtts
            när han eller hon levererar en produkt till en konsument riskerar
            med rådande ordning endast att sagda avtal inte kan anses giltigt.
            Den ofrivillige konsumenten riskerar å andra sidan en rad olika
            besvär till följd av krav på att återsända varor, betalningsanmärkningar,
            rättsprocesser och dylikt. Om konsumenten har nyttjat produkten
            har näringsidkaren rätt att få ersättning/betalning för denna,
            vilket resulterar i att näringsidkaren inte riskerar någon ekonomisk
            förlust avseende produktens värde. Däremot kan kostnader och krav
            på motprestationer uppstå för den ofrivillige konsumenten.
          </p>
          <p xml:id="i-5evwWREJqDneWMth44Za43">
            I artikel 9 i det allmänna distansavtalsdirektivet fastslås det
            att EU:s medlemsstater skall vidta nödvändiga åtgärder för att
            befria konsumenten från fullgörande av motprestation vid leverans
            utan föregående beställning. I vårt södra grannland, Danmark,
            går man än längre i sin lagstiftning. I forbrugeraftaleloven finns
            nämligen bestämmelser som innebär att en konsument får behålla
            en vara utan att betala för den, om varan har levererats utan
            föregående beställning.
          </p>
          <p xml:id="i-DttFKwgUA3BJt8f5rKPujB">
            I Marknadsföringsutredningens slutbetänkande (SOU 2007:1) påvisas
            problematiken kring obeställda varor. Utredningen når slutsatsen
            att det finns starka skäl att i likhet med vad som gäller enligt
            dansk rätt införa uttryckliga lagbestämmelser om att en konsument
            inte skall vara betalningsskyldig för obeställda produkter utan
            hållas helt skadelös. Konsumenten bör få behålla en vara utan
            att betala för den, om en näringsidkare har levererat varan utan
            att konsumenten har beställt den. En konsument skall inte heller
            behöva betala för en tjänst som en näringsidkare har utfört utan
            att konsumenten har beställt tjänsten. En näringsidkare som levererar
            obeställda produkter utan föregående avtal eller som brister i
            dokumentationen av avtalet riskerar enligt denna ordning att gå
            miste om betalningen för produkten, även om konsumenten skulle
            utnyttja den. Vidare bör det tillses att konsumenten inte lider
            andra men till följd av att man mottagit en icke beställd vara,
            t ex i form av rättsliga kostnader, betalningsanmärkningar eller
            andra kostnader till följd av att näringsidkaren inte tillgodosett
            kravet på en giltig avtalsförbindelse.
          </p>
          <p xml:id="i-PMtW37NPGyADdUBxBNvbDq">
            I enlighet med ovanstående menar vi att det måste anses vara
            orimligt att den enskilde tvingas bära kostnaden för returer eller
            tvister kring produkter de själva inte beställt. Likaså menar
            vi att bevisbördan kring att ett avtal upprättats mellan näringsidkare
            och konsument alltid bör ligga på näringsidkaren. Vi vill således
            se över möjligheten att införa en regel som ger konsumenter rätt
            att behålla obeställda produkter, samt som lyfter bort de krav
            som idag kan ställas på den person som varan ställs till.
          </p>
        </div>
        <div xml:id="i-5e6igdA7JsZXYKoPyfCfFW" type="signatureBlock">
          <list xml:id="i-WnYw33EBw8TMuNRA5G74ej">
            <item xml:id="i-DWxXWv1hc7M6JuDCt64gEA" who="i-W6BJ44rcZjp5pD28NhHrCf" type="signature">
              Gunnar Axén (M)
            </item>
            <item xml:id="i-8absjp9uUY2qcFk5oSz7u2" who="i-Bsa1bRZ8s4aqtJquDTqLPc" type="signature">
              Ulf Berg (M)
            </item>
          </list>
        </div>
      </div>
    </body>
  </text>
</TEI>
