<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00342">
  <teiHeader>
    <fileDesc>
      <titleStmt>
        <title>Förmögenhetsskatt</title>
        <author corresp="i-LYgs6CxKoYV4fCQZqbNzzy">av Ameer Sachet (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Förmögenhetsskatt</title>
          <idno type="rdwebb">GX02Sk342</idno>
          <rs type="number">Sk342</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk342/text</ref>
          <ref type="dokument_url_html">http://data.riksdagen.se/dokument/GX02Sk342</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk342</ref>
          <ref type="doc">http://data.riksdagen.se/fil/43ED7D8B-4D6F-4BBA-B131-79A012B8BC63</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LYgs6CxKoYV4fCQZqbNzzy</idno>
            <name>Ameer Sachet</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-M57X6FAA38pTMMXs4oScBk" type="signed"/>
        <correspContext corresp="i-M57X6FAA38pTMMXs4oScBk">
          <note type="signatory" corresp="i-LYgs6CxKoYV4fCQZqbNzzy"/>
        </correspContext>
        <correspAction xml:id="i-EcXF2t57r684bHYBD8Kef5" type="numbering">
          <date when="2009-10-06"/>
        </correspAction>
        <correspAction xml:id="i-5TrSbY3diukXjs99oJ8a6R" type="submission">
          <date when="2009-10-02"/>
        </correspAction>
        <correspAction xml:id="i-PE3UeqPWhMvdUk9MqbJnBY" type="transfer">
          <date when="2009-10-01"/>
        </correspAction>
        <correspAction xml:id="i-YUw6bZTt4yFMFXbNZWmKNw" type="assigned"/>
        <correspContext corresp="i-YUw6bZTt4yFMFXbNZWmKNw">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QEHtdsjkKwaXU1H2gCZSuk" type="motBody">
        <div xml:id="i-Gsvdge8LiSynF1g9ZzEnA5" type="motProposal" subtype="förslag">
          <head xml:id="i-6ikYr8r9hm3wA17YTEGXXv">
            Förslag till riksdagsbeslut
          </head>
          <list xml:id="i-8QYK1jqQXbGGNqrr7kD3Vj" style="ol">
            <item xml:id="i-ARDFfpxUzGBkhBajNCWbfd">
              Riksdagen tillkännager för regeringen som sin mening vad som
              anförs i motionen om att en förmögenhetsskatt bör inrättas.
            </item>
            <item xml:id="i-LkVNokKUZ1iv65pJt6QVu8">
              Riksdagen tillkännager för regeringen som sin mening vad som
              anförs i motionen om att den generella kontrolluppgiftsskyldigheten
              rörande tillgångar och skulder snarast återinförs.
            </item>
          </list>
        </div>
        <div xml:id="i-7w2SwPhGmmm37so6eADuDp" type="motContent">
          <head xml:id="i-EwthjhyWVdSsiuR3sx1pLc" type="h1">
            Motivering
          </head>
          <p xml:id="i-UPfn8SJSZxhxomcdjbiPMH">
            Förmögenhetsskatten är en bra skatt. I den utformning den hade
            innan den avskaffades av den borgerliga regeringen så betalades
            den i huvudsak av de rikaste medborgarna. Riksdagens utredningstjänst
            har visat att av de ca 270 000 förmögenhetsskattepliktiga tillhörde
            60 procent den tiondel av befolkningen med högst inkomster. Skatteintäkterna
            av förmögenhetsskatten skulle ha blivit 6,9 miljarder kronor år
            2007. De 100 personer som betalade högst förmögenhetsskatt betalade
            (proposition 2007/08:26 Slopad förmögenhetsskatt m.m.) tillsammans
            400 miljoner kronor. Skattens avskaffande motsvarade alltså en
            gåva från den borgerliga regeringen till var och en av dessa på
            i snitt 40 miljoner kronor. Ingen uppgift föreligger om några
            av dessa personer donerat pengar till de borgerliga partierna
            före eller efter beslutet. Allvarligast var dock att avskaffandet
            av förmögenhetsskatten inte finansierades fullt ut. Begränsningen
            av avdragsrätten för pensionssparande ökade statsinkomsterna med
            enbart 1,3 miljarder kronor.
          </p>
          <p xml:id="i-W89HSGuLjS7X7YvAeXU1i4">
            Tidigare socialdemokratiska regeringar mjukade upp förmögenhetsskattereglerna
            bland annat i en något naiv tro att detta skulle tillfredsställa
            skattens kritiker och leda fram till en bredare, politisk acceptans.
            Att just förmögenhet beskattas har dock alltid varit en nagel
            i ögat på borgerliga politiker, debattörer och tankesmedjor samt
            deras uppdragsgivare inom de privata kapitalintressena. Det handlar
            dels om ett rent och grovt egenintresse man vill inte betala skatt,
            dels om en ideologisk uppfattning om kapital och förmögenhet som
            sprunget ur ägarens genialitet och arbetsinsatser.
          </p>
          <p xml:id="i-6o6RmuRhmsK1iYs1wuLgTD">
            Enligt Skattestatistisk årsbok 2007 förfogade år 2005 1 procent
            av individerna i Sverige över en fjärdedel av den sammanlagda
            förmögenheten och 10 procent förfogade över mer än två tredjedelar
            av den sammanlagda förmögenheten. Den förmögnaste delen av befolkningen
            (1 procent) har ett medianvärde på 6,8 miljoner kronor i förmögenhet.
            Nu finns stora delar av förmögenheterna (70 procent) låsta i fastigheter,
            som till större delen är småhus (40 procent). I de flesta fall
            använder människor villor, bostadsrätter och fritidshus för att
            bo i, de är inga spekulationsobjekt. Inte minst av detta skäl
            finns det anledning att ha ett generöst fribelopp under vars gräns
            förmögenheten inte är förmögenhetsskattepliktig. De flesta är
            inte heller särdeles förtjusta i värdestegringarna på bostäder
            som komplicerar flytt och bostadsbyten.
          </p>
          <p xml:id="i-7K3es6rVFaDT5c6rTeUpkX">
            Börsnoterade aktier stod 2005 för knappt 8 procent av individernas
            totala tillgångar. De rikaste (1 procent) ägde dock drygt 70 procent
            av det totala värdet. Att beskatta aktier innebär alltså en tydlig
            fördelningspolitik som drabbar främst den rikaste 1 procenten
            av Sveriges befolkning.
          </p>
          <p xml:id="i-Qzk5MUcUQVpCuAtYjZjZGw">
            Med förmögenhetsskatten upphörde också förmögenhetsstatistiken
            i Sverige. Därigenom kan nu en viktig del av ojämlikheten döljas
            och skillnaderna i ekonomiska resurser hemlighållas för allmänhet,
            debattörer och forskare. Givetvis har detta också varit ett av
            regeringens och den borgerliga riksdagsmajoritetens syften. Kunskap
            om orättvisor är farliga och rika människor i alla länder har
            genom tiderna alltid försökt dölja hur gott ställt de egentligen
            har det jämfört med andra. I den mån man vill dela med sig så
            vill man göra det i form av välgörenhet. Skatter är alltid bättre
            än välgörenhet. Genom skatter tar man in och fördelar pengar utan
            att någon behöver besväras av skuld-, skam- eller tacksamhetskänslor.
          </p>
          <p xml:id="i-VebGMcPptpLSLHyTAWNCSq">
            Att återinföra förmögenhetsskatten är viktigt. En återinförd
            och gärna breddad förmögenhetsskatt ger stora statsinkomster och
            kommer att betalas av de rikaste i samhället.
          </p>
          <p xml:id="i-SUKpHbgJZ1EjKAuD2vGSsS">
            Den gamla förmögenhetsskatten gav ca 6 miljarder kronor i intäkter.
            Om en del av det som inte var förmögenhetspliktigt (onoterade
            aktier, värdefull konst, stora lyxbåtar) också inbegreps kunde
            ytterligare statsinkomster och en tydligare fördelningspolitisk
            rättvisa vinnas.
          </p>
          <p xml:id="i-SFAGLfUX1H7BrQ2zLPRaqN">
            Slutligen bör den borgerliga vandringssägnen från 2006 om de
            500 miljarderna kommenteras.
          </p>
          <p xml:id="i-6Ydh4RYwWnuXsRJvyvj9Ap">
            Trots att många slängt runt med påståendet om att 500 miljarder
            kronor skulle flyta in till Sverige från utlandet då förmögenhetsskatten
            avskaffades har ingen kunna prestera någon uppgift på hur mycket
            som verkligheten kommit hem. Regeringen och den borgerliga riksdagsmajoriteten
            har också tappat intresset för ämnet. Det är ett intellektuellt
            hederlighetskrav att klarlägga fakta i frågan.
          </p>
        </div>
        <div xml:id="i-Dru18A3LwRrjcRDS8fuGNw" type="signatureBlock">
          <list xml:id="i-PR2FfWyMZ5SxGSoQMMvKxD">
            <item xml:id="i-W5yRCG24ULVAPZ2PU7iDh4" who="i-LYgs6CxKoYV4fCQZqbNzzy" type="signature">
              Ameer Sachet (s)
            </item>
          </list>
        </div>
      </div>
    </body>
  </text>
</TEI>
