<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00171">
  <teiHeader>
    <fileDesc>
      <titleStmt>
        <title>Åtgärder mot genetisk manipulation</title>
        <author>Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Åtgärder mot genetisk manipulation</title>
          <idno type="rdwebb">G602171</idno>
          <rs type="number">171</rs>
          <ref type="dokument_url_text">http://data.riksdagen.se/dokument/G602171/text</ref>
          <ref type="dokument_url_html">http://data.riksdagen.se/dokument/G602171</ref>
          <ref type="dokumentstatus_url_xml">http://data.riksdagen.se/dokumentstatus/G602171</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UumcVsgMcSuJTp9C4E9rm2" type="signed"/>
        <correspContext corresp="i-UumcVsgMcSuJTp9C4E9rm2">
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__171/mot_198283__171-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1982/83:171
          </p>
          <p>
            Kerstin Anér Åtgärder mot genetisk manipulation
          </p>
          <p>
            Under 1962 började vetenskapsmännen att skrämma människorna med
            löftet att man snart skulle kunna ordna konstgjord befruktning
            i stor skala med nobelpristagares sperma, förvarad i frysboxar
            för all framtid. I dag finns ännu vidare möjligheter att ändra
            på människans innersta grund: man kan skapa provrörsbarn och låta
            dem bäras av en annan moder än den ursprungliga; man kan konstatera
            fostrets kön och abortera det om man vill; man kan kanske gå in
            i generna och ändra på dem. Likaså kan man kanske klonera människor,
            dvs. skapa nya individer som är exakta kopior av en enda människa,
            eller skapa blandningar av människor och schimpanser, så som man
            redan lyckats inplantera arvsanlag från en kanin på en mus. 1962
            var det forskarna som ensamma, berusade av sin makt, lade fram
            sina framtidsdrömmar och sina reslutat på CIBA:s berömda symposium
            i London. 1982 antogs i Europarådets parlamentariska församling
            en rekommenda- tion, nr 934 om genetisk manipulation, som gick
            ut på att i den europeiska deklarationen om de mänskliga rättigheterna
            skriva in ytterligare en rättighet, nämligen rätten till den egna
            arvsmassan. De relevanta paragra- ferna lyder som följer: 7. Vi
            rekommenderar ministerkommittén: a) att utarbeta en europeisk
            överenskommelse om vad som karakteriserar legitim tillämpning
            på människor (inkl. framtida generationer) av genetisk ingenjörskonst
            samt anpassa nationella regler efter detta och arbeta för liknande
            överenskommelser på världsplanet; b) att vidta åtgärder för att
            man i Europakonventionen om mänskliga rättigheter uttryckligen
            erkänner rätten till den egna arvsmassan utan ingripande på konstgjord
            väg, såvida detta inte utförts i enlighet med vissa principer
            som erkänns stå helt i överensstämmelse med respekten för mänskliga
            rättigheter (som t. ex. inom området för terapeutisk tillämp-
            ning); c) att låta förteckna svåra sjukdomar, som det kan vara
            legitimt att med vederbörandes samtycke behandla med genterapi
            (viss användning utan samtycke kan dock i linje med rådande praxis
            för andra former av medicinsk behandling erkännas vara förenlig
            med respekten för mänskliga rättigheter inför möjligheten att
            en mycket allvarlig sjukdom överförs till vederbörandes barn);
            d) att utforma regler för insamling, lagring och användning av
            genetisk information om individer;
          </p>
          <pb facs="riksdagen-motions-pdf/data/198283/mot_198283__171/mot_198283__171-002.pdf"/>
          <p>
            Mot. 1982/83:171 3
          </p>
          <p>
            Är detta något som verkligen är nödvändigt, på vetenskapens nuvarande
            ståndpunkt? Man har redan visat sig kunna inplantera främmande
            gener i äggceller av möss. Äggen utvecklades sedan till vuxna
            individer, och dessa hade de nya generna i alla sina kroppsceller
            och kunde överföra dem till sin avkom- ma. Att tillämpa detta
            på människor för att rätta till arvsanlag för en sjukdom är emellertid
            ännu inte en verklig möjlighet. Ett känt eller ökänt experiment
            har gjorts med att ändra på en blodsjukdom genom att ta ut celler
            från ryggmärgen, sätta in den normala gen som fattades i patientens
            egen uppsättning, och stoppa in dessa kompletterade celler i ryggmärgen
            igen. Experimentet misslyckades, men vad värre var, det hade utförts
            utan kontroll av någon etisk kommitté. Andra forskare anser att
            experimentet var hopplöst optimistiskt — man vet ännu inte på
            långt när tillräckligt för att kunna göra sådana transplantationer.
            Man har t. ex. inte alls löst frågan om hur man får den nya genen
            att fungera på avsett sätt i sin nya omgivning. Varje cell i en
            mänsklig organism, eller varje annan levande organism för den
            delen, innehåller samma uppsättning gener som varje annan. Varför
            blir då den ena en muskelcell och den andra en neuron? Denna cellspecialisering
            måste åstadkommas genom någon sorts mekanism som ser till att
            endast de rätta generna aktiveras i varje cell, medan de andra
            ligger overksamma. Hur detta går till är en stor gåta och utmaning
            för den cellforskning som sker i dag. Man experimenterar med att
            sätta in gener på andra ställen i kromo- somerna och se om de
            fungerar lika bra där. Jag citerar ur en artikel i New Scientist
            från augusti 1982: ”Man hoppas att dessa experiment skall identifiera
            de väsentliga kontrollområden som omger generna och visa vikten
            av den intracellulära miljön för genernas aktivitet.” Det är nämligen
            känt att inte bara det DNA som finns i generna men också det som
            finns på andra ställen i cellen har betydelse för organismens
            utveckling. Man har funderat på att ta ut befruktade mänskliga
            ägg, ändra på deras gener och inplantera dem igen, alltså innan
            ägget hunnit dela sig. De tekniska svårigheterna är än så länge
            oöverkomliga. Men med tanke på att provrörsbarn inte längre är
            science fiction utan faktum och att både svenska och utländska
            läkare drömmer om att skapa massor av sådana embryon för att ha
            dem till försöksdjur, så är vetenskapen uppenbarligen på väg mot
            att övervinna denna svårighet. Vad som i dag hindrar dessa drömmar
            att bli verklighet är alltså att forskarna egentligen vet oerhört
            litet om hur främmande gener uppför sig sedan de införts i cellen,
            och om hur man skall kontrollera deras verksamhet. Det är alltså
            ännu mycket långt till den dag då man kan skräddarsy nya växter,
            djur och människor. Men historien lär oss att om ett vetenskapligt
            framsteg kan missbrukas, så blir det missbrukat. Historien om
            hybrid-DNA visar också två andra saker: oron och debatten kring
            DNA-manipulationen,
          </p>
          <pb facs="riksdagen-motions-pdf/data/198283/mot_198283__171/mot_198283__171-003.pdf"/>
          <p>
            Mot. 1982/83:171 4
          </p>
          <p>
            som har lett till särskild etisk och teknisk övervakning av sådana
            experiment i en rad industriländer inkl. Sverige, har lärt vetenskapsmännen
            att de måste sluta att ta sin ofelbarhet och oberörbarhet för
            given. De måste acceptera samarbete med fackföreningar, industrin,
            regeringen och allmänheten. Men vad som också framkommit är att
            oerhörda fördelar och framgångar står att vänta, om forskarna
            kan göra sina upptäckter räntabla på marknaden. Möjligheterna
            att skapa nya säljbara produkter med hjälp av den genetiska forskningens
            senaste framsteg är svindlande stora. På gott och ont. Man kant.
            ex. nu framställa insulin i hur stora mängder som helst utan att
            använda djur, bara med muterade bakterier som gör jobbet i industriell
            skala. Detsamma gäller allt fler mediciner. Om inga bieffekter
            uppträder, måste detta anses spara inte bara pengar men lidande.
            Det är också möjligt att på konstgjord väg framställa nya gener
            som inte finns i naturen, genom att på kemisk väg foga ihop byggstenarna
            av DNA i vilken ordning man vill. Detta kan göras automatiskt
            i dataprogrammerade maskiner. Om man någonsin kommer att finna
            någon vettig användning för dessa onaturliga gener är givetvis
            ovisst. Men naturliga gener kan alltså i princip framställas i
            obegränsad mängd. Vetenskapen och tekniken är däremot ännu inte
            framme vid exakt den punkt där man kan ändra på människors arvsanlag
            efter behov och smak. Det är viktigt att komma ihåg, att i sådana
            här sammanhang är det aldrig ”mänskligheten” som gör något med
            sig själv eller ökar sin makt över något som kallas ”naturen”.
            Det är alltid vissa människor som får mer makt över vissa andra
            och ändrar på dem. Man kan alltså inte nöja sig med att hänvisa
            till vetenskapens ädla ändamål och höga moral. Det är en fråga
            om makt i vanlig gammaldags mening, och den måste behandlas på
            vanligt politiskt sätt. Men vetenskapen går snabbt fram, medan
            det juridiska och internationella maskineriet arbetar mycket långsamt.
            Jag anser det därför vara viktigt att Sveriges regering i ministerkommittén
            i Europarådet aktivt arbetar för att Europakonventionen om mänskliga
            rättigheter ändras i den riktning som rekommendation 934 kräver.
            Med hänvisning till vad i motionen anförts hemställs att riksdagen
            beslutar att som sin mening ge regeringen till känna vad i motionen
            anförts om initiativ från svenska regeringen för att åstadkomma
            en komplettering av Europakonventionen om mänskliga rättigheter.
          </p>
          <p>
            Stockholm den 10 januari 1983
          </p>
          <p>
            KERSTIN ANÉR (fp)
          </p>
        </div>
      </div>
    </body>
  </text>
</TEI>
