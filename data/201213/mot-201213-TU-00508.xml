<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-TU-00508">
  <teiHeader>
    <fileDesc>
      <titleStmt>
        <title>Klimatsmarta transporter i stället för Förbifart Stockholm och Österleden</title>
        <author corresp="i-ST3KmJ7dwych9bUEkWZEu6">av Åsa Romson m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klimatsmarta transporter i stället för Förbifart Stockholm och Österleden</title>
          <idno type="rdwebb">H002T508</idno>
          <rs type="number">T508</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H002T508/text</ref>
          <ref type="dokument_url_html">http://data.riksdagen.se/dokument/H002T508</ref>
          <ref type="dokumentstatus_url_xml">http://data.riksdagen.se/dokumentstatus/H002T508</ref>
          <ref type="doc">http://data.riksdagen.se/fil/2D330EE5-8F0D-4DF7-AA3F-2343A8FA32C0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-ST3KmJ7dwych9bUEkWZEu6</idno>
            <name>Åsa Romson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UDjJPMDrsjVCTzi8J87qW9" type="signed"/>
        <correspContext corresp="i-UDjJPMDrsjVCTzi8J87qW9">
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
          <note type="signatory" corresp="i-ST3KmJ7dwych9bUEkWZEu6"/>
          <note type="signatory" corresp="i-C2s3YhmmVmNkgvznmmnD4x"/>
        </correspContext>
        <correspAction type="numbering" xml:id="i-EC9b4FeDXNVpA7UhG7yKyd">
          <date when="2012-10-09"/>
        </correspAction>
        <correspAction type="submission" xml:id="i-3jykACMiZzkMJcimv8HrKH">
          <date when="2012-10-05"/>
        </correspAction>
        <correspAction type="transfer" xml:id="i-GqyDYLxGSNjyGhjQMSoZm1">
          <date when="2012-10-05"/>
        </correspAction>
        <correspAction type="assigned" xml:id="i-JuHvrmt2dGQ6vVvH2bR6dD"/>
        <correspContext corresp="i-JuHvrmt2dGQ6vVvH2bR6dD">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motSummary">
          <head xml:id="i-5oCfBva7fvbpHLiUbxJuZq">
            Sammanfattning
          </head>
          <p xml:id="i-3Ji35b2eWrRGuzSys35X8E">
            Att begränsa den globala klimatförändringen är en av Miljöpartiet
            de grönas viktigaste politiska uppgifter. Det finns stora möjligheter
            att skapa ett klimatsmart transportsystem i Stockholmsregionen.
            Vi anser att transportsystemet i Stockholm bör utredas av Trafikverket,
            i ett transportslagsövergripande perspektiv, för att söka lösningar
            som leder till att klimat- och miljömål nås. I samband med detta
            bör planerna på motorvägarna Förbifart Stockholm och Österleden
            avbrytas. För oss är det självklart att en tunnelbana till Nacka
            ska ha en sträckning som prioriterar kollektivtrafikresenärernas
            behov.
          </p>
        </div>
        <div type="motProposal" subtype="förslag">
          <head xml:id="i-VxQEVhxEHs5QNuFENUZeZJ">
            Förslag till riksdagsbeslut
          </head>
          <list style="ol">
            <item xml:id="i-5GoKSpQ7MakLKCT5MdRwLd">
              Riksdagen tillkännager för regeringen som sin mening vad som
              anförs i motionen om att ge Trafikverket i uppdrag att utreda
              hur trafiksystemet i Stockholmsregionen bör utvecklas för att
              nå klimat- och miljömål.
            </item>
            <item xml:id="i-2rQvDMpPCgXCBchJnoJ5ju">
              Riksdagen begär att regeringen överlåter makten att bestämma
              hur intäkterna från trängselskatten ska användas till regional
              nivå. 1
            </item>
            <item xml:id="i-7casT4KCw1j81QfmGNUXkG">
              Riksdagen begär att regeringen avbryter planerna på Förbifart
              Stockholm för att möjliggöra klimatsmarta transporter i Stockholmsregionen.
            </item>
            <item xml:id="i-6xvTQMYiCcGwznVLP8gk6Z">
              Riksdagen tillkännager för regeringen som sin mening vad som
              anförs i motionen om att den tunnelbana till Nacka som regeringen
              nu ska utreda ska utgå från kollektivtrafikresenärernas behov.
            </item>
            <item xml:id="i-PVD9YwcFfwGDRAwsu7TD8">
              Riksdagen tillkännager för regeringen som sin mening vad som
              anförs i motionen om att avbryta planerna på en östlig motorvägsförbindelse
              i Stockholm, den s.k. Österleden, i enlighet med slutsatserna
              i Trafikverkets klimatpaket.
            </item>
          </list>
          <p xml:id="i-H8Xpt8ABWcYHiEDouYXDpm">
            1 Yrkande 2 hänvisat till SkU.
          </p>
        </div>
        <div type="motContent">
          <head type="h1" xml:id="i-RvGva4dRo9Zav5wnuH5XSA">
            Klimatfrågan vår tids största utmaning
          </head>
          <p xml:id="i-8ZbdBV9D6mdFR5KrCR4do6">
            Den pågående klimatförändringen gör att planetens framtid står
            på spel. Den påverkar enskilda människors liv, den globala ekonomin
            och till och med överlevnaden för vissa nationer. Bristen på verkningsfull
            klimatpolitik gör att utsläppen av växthusgaser fortsätter att
            öka. Det råder ett enormt gap mellan naturvetarnas rapporter om
            de faktiska förändringar av klimatet som sker och kommer att ske
            och de åtgärder politiker beslutar om. Politiska ledningar för
            länder ursäktar sin egen inaktivitet med andras brist på ansvarstagande.
          </p>
          <p xml:id="i-4nzMFGa2taoHJ9FhHemvXV">
            Att begränsa den globala klimatförändringen är en av Miljöpartiets
            viktigaste politiska uppgifter. Sverige har tidigare spelat en
            avgörande roll i den internationella klimatpolitiken, både genom
            att gå före som det goda exemplet och att bedriva ett ansvarsfullt
            förhandlingsarbete inom FN och andra sammanhang. Sverige kan spela
            den rollen igen och det behövs mer än någonsin.
          </p>
          <head type="h1" xml:id="i-TVEBBV8FKXY5xPxZsZVFSh">
            Ett vägval i transportpolitiken
          </head>
          <p xml:id="i-Gdv5qyGLypeG5epf3i4s7s">
            Inom kort lägger regeringen en ny infrastrukturproposition för
            perioden 20142025. Det är en plan som kommer att ha stor påverkan
            på vårt klimat och vårt transportsystem i femtio, hundra år framöver.
            Det är just infrastrukturinvesteringarnas långa livslängd och
            strukturerande effekt som gör att de är så oerhört viktiga. Ett
            felsteg ger inte bara konsekvenser i några år, utan i generationer
            framöver. Och när en motorväg väl är byggd ligger den där. Då
            är betänketiden över.
          </p>
          <p xml:id="i-Hb3G9Tpqx86T4v7Pm7J5uz">
            Som underlag till regeringens infrastrukturproposition ligger
            Trafikverkets kapacitetsutredning. Där presenterar Trafikverket
            ett klimatpaket, med konkreta åtgärder som gör det möjligt att
            minska fossilberoende inom vägtransportsektorn med 80 procent
            till 2030. En förutsättning för att nå målet är att biltrafiken
            minskar med en femtedel och att ökningen av lastbilstrafiken hejdas
            till 2030 på nationell nivå. För Stockholmsregionen kan man behöva
            minska biltrafiken med en fjärdedel. Teknikutveckling är en annan
            viktig faktor, till exempel i fråga om energieffektivisering av
            fordon och övergång till förnybara drivmedel. Vad som är helt
            uppenbart är att enbart teknisk utveckling inte är tillräcklig.
            Det behövs också transportsnål transportplanering och överflyttning
            till klimatsmarta transportslag. Detta är slutsatser som återkommer
            i ett flertal rapporter från Trafikverket, Riksrevisionen och
            i den så kallade EET-strategin.
          </p>
          <p xml:id="i-6ZUaFgaaP44PDCbmZysFPJ">
            Trafikverket är tydligt med att en omprioritering till förmån
            för järnväg och kollektivtrafik krävs för att nå klimatmålen.
            Vi anser att en sådan omprioritering leder till en självklar slutsats
            om Förbifart Stockholm. Det är kontraproduktivt att lägga närmare
            trettio miljarder kronor på en motorväg som kommer att öka klimatpåverkan,
            istället för att lägga pengarna på klimatsmarta kollektivtrafiksatsningar.
          </p>
          <p xml:id="i-22LJ4GJTyFfRDXP6db6Xp3">
            I Klimatpaketet pekar Trafikverket pekar ut specifika vägobjekt
            (som inte redan ligger i befintlig plan 20102021) som inte bör
            byggas med hänsyn till klimatet. 1 Ett av dem är Österleden. En
            motorväg som, liksom Förbifart Stockholm, diskuterats i decennier
            och som är en gammalmodig lösning där bilisters rörlighet ligger
            i fokus istället för kollektivtrafikresenärernas behov.
          </p>
          <p xml:id="i-Wd2e7QdxY6JaxNsmRu4gTd">
            Klimatpaketet borde även omfatta den befintliga planen 20102021.
            Den har kritiserats hårt av bland annat Naturvårdsverket och KTH
            för att inte leda till att klimatmålen nås. Att lägga hundratals
            miljarder av skattemedel på investeringar som inte leder oss närmare
            transportsystemets klimatutmaning är irrationellt och slösaktigt.
          </p>
          <p xml:id="i-M27FT6ZwoUHceUaq4nCEG2">
            Med Trafikverkets klimatpaket finns ett tydligt vägval i transportpolitiken
            regeringen kan välja åtgärder som gör att den når sitt eget mål
            om en fossiloberoende fordonsflotta. I och med regeringens besked
            om att satsa på Österleden blir dess oförmåga att ta klimatansvar
            tydlig.
          </p>
          <head type="h1" xml:id="i-6jmu1ywsufJzADedkBN2xw">
            Förbifartens klimatpåverkan
          </head>
          <p xml:id="i-Ak5Ee92niexknvSH8rAQW9">
            En investering i en ny motorväg är också en investering i ökad
            klimatpåverkan. Med större vägkapacitet och snabbare restider
            blir det allt mer attraktivt att ta bilen och kollektivtrafikens
            konkurrenskraft minskar. Slutsatser från många storstadsregioner
            runtom i världen är att investeringar i nya ringleder är en återvändsgränd.
          </p>
          <p xml:id="i-5H9xN9R6GQXRuEhjxKYFwX">
            I vägutredningen från 2005 beräknas koldioxidutsläppen öka med
            140 000 ton i och med bygget av Förbifart Stockholm, jämfört med
            ett nollalternativ som innebär en ökning på 440 000 ton. 2 Nyare
            beräkningar från Trafikverket visar att utsläppen blir i stort
            sett oförändrade, med en liten minskning jämfört med nollalternativet.
            Helt klart är att Förbifart Stockholm inte leder till minskade
            utsläpp av klimatpåverkande utsläpp jämfört med i dag. Det är
            en icke-lösning som leder till att bilberoendet ökar och andelen
            resande med kollektivtrafik minskar i regionen. På Förbifart Stockholm
            beräknas cirka 200 000 personer resa i bil per dygn. Med satsningar
            på kollektivtrafiken kan fler än 500 000 personer resa per dygn.
            3
          </p>
          <p xml:id="i-5w5sD1QffRVfb99etArnZb">
            Vi anser att planeringen av Förbifart Stockholm snarast bör avbrytas
            och att fokus istället ska läggas på att hitta lösningar som gör
            att vi når uppsatta klimat- och miljömål. Vi begär att regeringen
            avbryter projektet Förbifart Stockholm.
          </p>
          <head type="h1" xml:id="i-4PsW7wCvZtFMjXJfX2RDsb">
            Klimatsmart trafiksystem i Stockholmsregionen
          </head>
          <p xml:id="i-LN8GwJVXpHEuuLMcVj9vwc">
            Det finns stora möjligheter att skapa ett klimatsmart transportsystem
            i Stockholmsregionen. Redan idag finns väl fungerande kollektivtrafik
            som används av de flesta stockholmare dagligen. Allt fler stockholmare
            tar cykeln till jobbet. Samtidigt har kollektivtrafiken stora
            kapacitetsbrister och många drar sig för att cykla i staden för
            att trafikmiljön känns farlig.
          </p>
          <p xml:id="i-ERxFeN1oFCoFB1p9qvqqD8">
            Stockholmarnas prioritering av kollektivtrafiken är tydlig. På
            frågan om hur de vill lösa trafikproblemen i Stockholm svarar
            fyra femtedelar att de vill se satsningar på kollektivtrafiken,
            enligt en färsk undersökning som presenterats i Dagens Nyheter
            4 . Enbart 12 procent vill se satsningar på vägar i första hand.
            Jämfört med förra årets undersökning har stödet för att bygga
            fler vägar minskat med 6 procent.
          </p>
          <p xml:id="i-5xMdxbEpJD5N1FTHEMvNzF">
            I samband med utredningen av alternativ till Förbifart Stockholm
            tog det dåvarande Vägverket fram det så kallade kombinationsalternativet,
            som bygger på en ny pendeltågslinje i kombination med vissa väginvesteringar.
            Kombinationsalternativet var ett förslag på spårlösning som det
            dåvarande Banverket aldrig ens fick möjlighet att tycka till om.
            I en framställan till regeringen i maj 2008 föreslår Naturvårdsverket
            att regeringen ger Vägverket, Banverket, Sika och Länsstyrelsen
            i Stockholms län i uppdrag att i samråd ta fram alternativ till
            nord-sydliga förbindelser i Stockholmsområdet som kan bidra till
            att klara såväl miljökvalitetsmålen som de transportpolitiska
            delmålen. Motivet är att Naturvårdsverket inte anser att kombinationsalternativet
            är tillräckligt utrett för att en jämförande bedömning ska kunna
            göras. Naturvårdsverket anser att vägutredningens projektmål har
            varit allt för snäv och att den saknar en tydlig koppling till
            nationella miljökvalitetsmålen och de transportpolitiska delmålen.
          </p>
          <p xml:id="i-2uCqgy1vD6AyCS9g1ihuBJ">
            Sedan några år tillbaka finns Trafikverket. Syftet med sammanslagningen
            mellan Banverket och Vägverket var att få transportslagsövergripande
            lösningar där transportsystemets funktion ligger i fokus snarare
            än satsningar på enskilda transportslag. Det är ett steg helt
            i rätt riktning. Fyrstegsprincipen har också betonats allt mer
            i planeringen, vilket är en metod som innebär att vägutbyggnader
            ska göras i sista hand efter att andra lösningar för att lösa
            trängsel och trafikproblem prövats.
          </p>
          <p xml:id="i-GEraEv6oz2qGQ5Yj42PNx4">
            Vi anser att transportsystemet i Stockholm bör utredas av Trafikverket,
            i ett transportslagsövergripande perspektiv för att söka lösningar
            som leder till att uppsatta klimat- och miljömål nås. Detta bör
            riksdagen som sin mening ge regeringen tillkänna. Någon sådan
            utredning har aldrig tidigare gjorts.
          </p>
          <p xml:id="i-SZZr9QNrMbxihhfeNFmt5d">
            Vi anser att regionen ska få möjlighet att bestämma hur intäkterna
            från trängselskatten ska användas. Detta bör riksdagen som sin
            mening ge regeringen tillkänna. Regeringens beslut vid maktskiftet
            2006 att använda trängselskatten framförallt till finansiering
            av Förbifart Stockholm har tagits över huvudet på stockholmarna,
            som gick till valurnan i folkomröstningen under premissen att
            intäkterna skulle gå till både kollektivtrafik och vägar. För
            oss har det hela tiden varit en självklarhet att regionen är bäst
            lämpat för att prioritera hur pengarna används bäst.
          </p>
          <p xml:id="i-R3RRCS3JB4CqsRawHHX5J">
            Regeringens förslag om att samköra en lösning med tunnelbana
            till Nacka tillsammans med en vägtunnel är ett sätt att baxa in
            en gammalmodig idé om en motorväg i utbyggnad av kollektivtrafiken.
            Det är högst märkligt att regeringen på detta sätt föregriper
            och detaljstyr pågående utredningar om den mest samhällsnyttiga
            dragningen av tunnelbanan.
          </p>
          <p xml:id="i-7yGxrRssbCUv3h86ydUaf9">
            Idén med Österleden är dålig av flera anledningar. För det första
            för att den, precis som Förbifart Stockholm, leder till att vi
            låser fast oss ytterligare i ett bilberoende och ökad klimatpåverkan.
            För det andra leder den till en allvarlig försämring för kollektivtrafikanterna.
            Den sträckning som regeringen nu föreslår är inte alls den bästa
            för den som åker kollektivt. Exempelvis blir östra Södermalm,
            som saknar bra kollektivtrafik, lika lottlöst även i framtiden
            med regeringens förslag. Helt enkelt därför att bilisternas framkomlighet
            värderas högre. Vi anser att den tunnelbana till Nacka som regeringen
            nu ska utreda ska utgå från kollektivtrafikresenärernas behov.
            Detta bör riksdagen ge regeringen tillkänna som sin mening. Samtidigt
            bör planerna på en utbyggnad av en östlig motorvägsförbindelse
            (Österleden) avbrytas. Detta bör riksdagen ge regeringen tillkänna
            som sin mening. Det är också en av slutsatserna i Trafikverkets
            klimatpaket.
          </p>
        </div>
        <div type="motSignatures">
          <list>
            <item xml:id="i-TSzNQ1eDMSXceukBeWMa3j">
              Åsa Romson (MP)
            </item>
            <item xml:id="i-Fbjx7ZXhqaka56tH7c6xpT">
              Stina Bergström (MP)
            </item>
            <item xml:id="i-D84j3HtNk4JYvkBaSnMPd7">
              Annika Lillemets (MP)
            </item>
            <item xml:id="i-9pfFAtuf1EgKaEKz3XHQrV">
              Helena Leander (MP)
            </item>
            <item xml:id="i-XoJd78fYZT3CQd4FgMduBt">
              Per Bolund (MP)
            </item>
            <item xml:id="i-6uCwSgr8ts2HYaF7ZBDjag">
              Mats Pertoft (MP)
            </item>
            <item xml:id="i-P1XAeSAqRpSTCx1qygWQfT">
              Maria Ferm (MP)
            </item>
            <item xml:id="i-5gRtmszZMpsLbyYnbJdmk1">
              Mehmet Kaplan (MP)
            </item>
            <item xml:id="i-82iQCtV8w5s2qsmBL7MWzo">
              Lise Nordin (MP)
            </item>
          </list>
        </div>
      </div>
    </body>
  </text>
</TEI>
