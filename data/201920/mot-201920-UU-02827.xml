<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UU-02827">
  <teiHeader>
    <fileDesc>
      <titleStmt>
        <title>En liberal svensk Rysslandspolitik</title>
        <author corresp="i-AHfQ621Fp1orxTGB2WDjUY">av Fredrik Malm m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:2827 av Fredrik Malm m.fl. (L)</title>
          <idno type="rdwebb">H7022827</idno>
          <rs type="number">2827</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H7022827/text</ref>
          <ref type="dokument_url_html">http://data.riksdagen.se/dokument/H7022827</ref>
          <ref type="dokumentstatus_url_xml">http://data.riksdagen.se/dokumentstatus/H7022827</ref>
          <ref type="docx">http://data.riksdagen.se/fil/B637106A-C0CF-4180-A935-EC7B28C9263A</ref>
          <ref type="pdf">http://data.riksdagen.se/fil/97311322-A5A7-4DAA-9C15-E1BAAA654357</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-AHfQ621Fp1orxTGB2WDjUY</idno>
            <name>Fredrik Malm</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-6CQrpUNQsWrjVKV9uPX8W9" type="signed"/>
        <correspContext corresp="i-6CQrpUNQsWrjVKV9uPX8W9">
          <note type="signatory" corresp="i-AHfQ621Fp1orxTGB2WDjUY"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-DJe1cFq3QiMae38PcMttyK" type="submitted">
          <date when="2019-10-03"/>
          <time when="14:52:19"/>
        </correspAction>
        <correspAction xml:id="i-GJMWtQSdzFXKfGi7V3kLBs" type="reviewed">
          <date when="2019-10-03"/>
          <time when="16:39:56"/>
        </correspAction>
        <correspAction xml:id="i-UFGHMETcjQzrHPcshLsN98" type="referred">
          <date when="2019-10-11"/>
        </correspAction>
        <correspAction xml:id="i-FRa9m14GQqZe8bbeJMm3wL" type="assigned">
          <date when="2022-03-16"/>
          <time when="16:45:25"/>
        </correspAction>
        <correspContext corresp="i-FRa9m14GQqZe8bbeJMm3wL">
          <ref type="assignedTo">Utrikesutskottet</ref>
        </correspContext>
        <correspAction xml:id="i-EE9fcXoFJ5deorTtsgzJeT" type="behandlas_i"/>
        <correspContext corresp="i-EE9fcXoFJ5deorTtsgzJeT">
          <ref type="uppgift">2019/20:UU10</ref>
          <ref type="ref_dok_id">H701UU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2019</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HarAJV96AYj5Bg6ebXhCqp" type="behandlas_i"/>
        <correspContext corresp="i-HarAJV96AYj5Bg6ebXhCqp">
          <ref type="uppgift">2020/21:UU10</ref>
          <ref type="ref_dok_id">H801UU10</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2020</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RLRAnFsgMRjb1ojP1A1seZ" type="behandlas_i"/>
        <correspContext corresp="i-RLRAnFsgMRjb1ojP1A1seZ">
          <ref type="uppgift">2021/22:UU11</ref>
          <ref type="ref_dok_id">H901UU11</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UU11</ref>
          <ref type="ref_dok_titel">Vissa säkerhetspolitiska frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QbzebZQf81jjUvbNtsW6fY" type="motHeader">
        <div xml:id="i-VGw1o16oTLNwLZLNXsifBm" type="motTitle">
          Motion till riksdagen 2019/20:2827 av Fredrik Malm m.fl. (L)
          En liberal svensk Rysslandspolitik
        </div>
      </div>
      <div xml:id="i-9xSUgxQRW4esPcKe8Ah9gE" type="motBody">
        <div xml:id="i-NMNzP9EqiKXDx5AnhyhRaS" type="motProposal" subtype="förslag">
          <head xml:id="i-4kLwosqASsYgyLAnUHAKdA">
            Förslag till riksdagsbeslut
          </head>
          <list xml:id="i-FGkw7KJ42S7AQgwPBz6oHJ" style="ol">
            <item xml:id="i-FkvD7v3LVprzbEBgxXUNCT">
              Riksdagen ställer sig bakom det som anförs i motionen om svenskt
              förhållningssätt till Ryssland och tillkännager detta för regeringen.
            </item>
            <item xml:id="i-XczVK3fLTNLff4Z53sQJha">
              Riksdagen ställer sig bakom det som anförs i motionen om skärpta
              sanktioner mot Ryssland och tillkännager detta för regeringen.
            </item>
            <item xml:id="i-333saqKvwgftp9cPh5DuQg">
              Riksdagen ställer sig bakom det som anförs i motionen om en svensk
              Magnitskij-lag och tillkännager detta för regeringen.
            </item>
            <item xml:id="i-LjGjbNYS5ZfnmQuy9Au4R4">
              Riksdagen ställer sig bakom det som anförs i motionen om att
              genom EU verka för att Nord Stream 2 stoppas och tillkännager
              detta för regeringen.
            </item>
            <item xml:id="i-Xj6KAoWfWVxpXt6NmjQ6si">
              Riksdagen ställer sig bakom det som anförs i motionen om att
              Sverige ska verka för att EU:s sanktioner mot Ryssland utvidgas
              till att också omfatta energisektorn och tillkännager detta för
              regeringen.
            </item>
            <item xml:id="i-9kzb5T7SaVQVdun8kxbvDk">
              Riksdagen ställer sig bakom det som anförs i motionen om vikten
              av att markera mot Rysslands behandling av civilbefolkningen,
              framför allt landets hbtq-personer samt journalister och oppositionspolitiker
              och tillkännager detta för regeringen.
            </item>
            <item xml:id="i-Gj7EvkoG6J8BXEPn3ZFPhc">
              Riksdagen ställer sig bakom det som anförs i motionen om att
              Sverige ska verka för att stärka civilsamhället i Ryssland och
              tillkännager detta för regeringen.
            </item>
          </list>
        </div>
        <div xml:id="i-Rph7wrfpDPetY3z5N3SSF1" type="motContent">
          <head xml:id="i-9F6t7BEoFnfm5CKayxN1rA" type="h1">
            Motivering
          </head>
          <p xml:id="i-GGjXePq6iTnqfQ5sBtiamy">
            Under 1900-talet stod värderingsstriden mellan öst och väst mellan
            liberalism och kommunism. Idag står striden mellan liberalism
            på ena sidan och chauvinistiska nationalister i dagens ryska politiska
            elit på andra sidan. Därtill, under de senaste åren har också
            den ortodoxa statskontrollerade kyrkan och den ryska regimen knutit
            allt närmare band vilket lett landet i en mer värdekonservativ
            riktning.
          </p>
          <p xml:id="i-PPxEzAkKGNzr8NYtRP1Yaq">
            Ryssland har under 2000-talet gått i en alltmer auktoritär riktning.
            Det har fått allvarliga konsekvenser både för den egna befolkningen,
            det civila samhället och relationen till omvärlden.
          </p>
          <head xml:id="i-VTujW7XBU1UkMQKD1VAdGZ" type="h2">
            Det asymmetriska ryska hotet
          </head>
          <p xml:id="i-EgXdwxrWub1x426AYpvLTH">
            Ryssland har vid upprepade tillfällen agerat på ett sådant sätt
            att det finns skäl att ifrågasätta om det landets syn och förhållningssätt
            till folkrätten håller på att förändras. Bland exemplen återfinns
            de uppenbara såsom kriget i Georgien 2008, ockupationen av Krim
            2014 men även förra årets ryska agerande när ryska soldater beslagtog
            tre ukrainska fartyg och grep besättningsmännen i Kertjsundet
            i Azovska sjön. Genom de ryska intrången i grannländerna har man
            ruckat på den europeiska säkerhetsordningen – gränser har flyttats
            med våld. Det finns inget som tyder på att Putin tänker nöja sig
            med Krim, eller ens Ukraina. Hans imperialistiska ambitioner går
            längre än så. De skäl som Putin angav för inmarschen i Georgien
            2008 och Krim 2014 skulle likaväl kunna åberopas mot de baltiska
            länderna.
          </p>
          <p xml:id="i-LBv9JFtSLKbFR4jzSE5w64">
            Rysslands ockupation av Krimhalvön fortsätter. Det pågår ett
            krig i Ukraina, och över en halv miljon ukrainska barn har skadats
            fysiskt eller psykiskt, uppger Unicef. Enligt FN:s uppgifter har
            över 10 000 personer dödats som ett resultat av konflikten och
            en miljon beräknas leva som internflyktingar. Under 2018 blockerade
            Ryssland ukrainska handelsfartyg, och en upptrappning av våld
            och eskalerande konflikter är svår att utesluta. Delar av Georgien
            har varit ockuperade av Ryssland i tio år och läget börjar alltmer
            likna ett normaltillstånd.
          </p>
          <p xml:id="i-8AXMj6XKBbJQ919HagDmCE">
            Rysslands stormaktambitioner är också tydliga i fråga om Syrienkriget.
            Den ryska inblandningen som bland annat har bidragit till att
            förlänga kriget, döda och skada tusentals i civilbefolkningen,
            18 000 människor har dött till följd av ryska flygbomber varav
            hälften är civila enligt SOHR. Tillsammans med Iran agerar Ryssland
            för att legitimera det illegala styret av president Bashar al-Assad.
            Liberalerna vill att Sverige inom ramen för EU agerar kraftfullt
            för att fördöma det ryska våldet samt verka för att Syrien får
            välja sin ledare genom fria demokratiska val.
          </p>
          <p xml:id="i-XkLTdgfSrKjB8UtxF7ScdV">
            Det pågår en massiv desinformationskampanj på internet i den
            ryska regeringens regi. Det sprids dimridåer, mer eller mindre
            trovärdiga, om vad som händer i omvärlden. Bakom detta ligger
            ett tvådelat syfte: internt i Ryssland handlar det om att skapa
            stöd för sittande regims agerande, externt bidrar det till att
            vilseleda opinion och beslutsfattare. Målet är att det ska bli
            svårare att lita på någonting överhuvudtaget. Säpo uppger att
            Ryssland bedriver ett psykologiskt krig mot Sverige. I USA utreds
            just nu om ryska datahackare manipulerade det amerikanska presidentvalet.
          </p>
          <p xml:id="i-M6mKXBrUXbsaB2K83ci9ow">
            Totalförsvarets forskningsinstitut, FOI, beskriver hur Ryssland
            under de senaste tio åren har upprustat sin militära förmåga.
            Ryska stridskrafter uppvisar ett alltmer aggressivt militärt övningsmönster
            såväl på och över Östersjön som globalt. Sverige, liksom våra
            nordiska grannländer, har utsatts för upprepade kränkningar i
            luften och till sjöss. Ryssland fortsätter att frakta vapen och
            personella resurser över gränsen till Ukraina och befäster genom
            militära installationer sin ställning i de georgiska utbrytar­republikerna
            Abchazien och Sydossetien. Ryssland vägrar ta avstånd från separatisterna
            i de östra delarna av Ukraina och i de georgiska utbrytarrepublikerna.
            Samtidigt har Ryssland under de två senaste åren genomfört militärövningarna
            Zapad 2017 och Vostok 18 som har mobiliserat hundratusentals man.
            Syftet med övningarna har bland annat varit att öva angrepp gentemot
            Sverige. Landet har en kärnvapenretorik som andra kärnvapenmakter
            inte har. Det antyds ofta att man kan komma att använda dem och
            att andra länder kan bli mål.
          </p>
          <p xml:id="i-5dbjyPYp9WbUoac8dYJfRz">
            Hotet från Ryssland är dock inte enbart militärt. Säpo har i
            sin årsrapport angivit Ryssland som ett av de tre länder som bedriver
            det mesta underrättelsearbetet mot Sverige. Underrättelsehotet
            är brett och innefattar sådant som signalspaning, inhämtning via
            sociala medier, påverkans operationer, rekryteringar av spioner
            etc. Sverige behöver en politik som bemöter såväl den militära
            hotbilden som underrättelsehotet från Ryssland.
          </p>
          <head xml:id="i-FcZmuQKBjX1Bx9HyNrMoja" type="h2">
            Situationen för mänskliga rättigheter i Ryssland
          </head>
          <p xml:id="i-7GnjjATBwCqf8eRUKRP25N">
            Grundläggande rättigheter förvägras medborgarna och mediers frihet
            har inskränkts kraftigt. Ryssland rankas som en ”icke-fri” stat
            i det välrenommerade institutet Freedom Houses utvärdering Freedom
            of the World för 2018 och noterar lägre ranking än exempelvis
            grannländerna Kazakstan och Belarus. Den nationalistiska propagandan
            dominerar medielandskapet, medan fri och kritisk journalistik
            pressas tillbaka. Minst tre internetanvändare dömdes 2016 till
            fängelsestraff efter att ha publicerat så kallat extremistiskt
            innehåll om Ukraina på sociala medier.
          </p>
          <p xml:id="i-3xjTsdrD93Ng6jLTp6ZkfL">
            Situationen för hbtq-personer i Ryssland är idag mycket svår.
            Lagar har skärpts och hbtq-organisationer har svårt att verka
            i landet. I Tjetjenien är situationen särskilt alarmerande. Enligt
            tidningen Novaja Gazeta riskerar den som är öppen med att hen
            inte är heterosexuell med stor säkerhet att drabbas av våld, mord
            och trakasserier. Det är en trend som tyvärr har eskalerat under
            senare år. Förföljelsen av sexuella minoriteter i Ryssland är
            fullständigt oacceptabel och den svenska regeringen måste klargöra
            detta för Ryssland och utöva påtryckningar på landets regim om
            att förbättra situationen för landets hbtq-personer.
          </p>
          <p xml:id="i-RnKDsDVVD5SRMPSB3bqtK4">
            Situationen är även särskilt svår för den krimtatariska gruppen
            på det av Ryssland ockuperade Krim. Krimtatarerna är ett, till
            övervägande del muslimskt turkspråkigt folk. Under den nazistiska
            ockupationen av Krim anklagades krimtatarerna för att vara nazistiska
            medlöpare och deporterades till Uzbekistan. I dag symboliserar
            de motståndet mot den ryska ockupationsmakten. Det har lett till
            godtyckliga arresteringar, försvinnanden och trakasserier.
          </p>
          <p xml:id="i-4AJtNP3gZ1tUckoVtCZa4r">
            Denna oheliga allians mellan den ryska regimen och rysk-ortodoxa
            kyrkan drev bland annat igenom en lag som mildrar straffet för
            våld i hemmet. Att misshandla en familjemedlem har därmed jämställts
            med böter för felparkering. Detta legitimerar våld och stärker
            föreställningen att mannen är familjens överhuvud.
          </p>
          <p xml:id="i-EEsFz15xzZRxPu9QDSXVmG">
            Detta är en djupt problematisk utveckling i Ryssland som dessutom
            tenderat att eskalera de senaste åren. Den svenska riksdagen behöver
            ta varje tillfälle i akt att markera mot detta. Det är i ljuset
            av detta särskilt problematiskt att Ryssland åter har blivit insläppta
            som fullvärdiga medlemmar i Europarådet med stöd av bland andra
            svenska socialdemokrater.
          </p>
          <p xml:id="i-7LvNZwhofncoWwtYrqcGco">
            Liberalerna anser vidare att det behöver införas en så kallad
            Magnitskij-lag för att kunna rikta sanktioner mot enskilda företrädare
            för den ryska regimen som begått grova överträdelser mot mänskliga
            rättigheter. Sanktionerna innebär bland annat att personerna i
            fråga får inreseförbud och frysta tillgångar.
          </p>
          <head xml:id="i-C1SAXwAFQVm2v4ELXqZPZP" type="h2">
            Betydelsen av ett starkt civilsamhälle
          </head>
          <p xml:id="i-JXwZbFb3RswULg6ycgLTiY">
            Idag är det ryska civila samhället svagt och det politiska motståndet
            fragmenterat. Samtidigt har sommarens demonstrationer i anslutning
            till september månads lokalval visade att det finns ett starkt
            missnöje som väntar på att kanaliseras.
          </p>
          <p xml:id="i-QK7FVbPxzBFaQcYQ4frXbM">
            Utrymmet för det civila samhället, oppositionella och oliktänkande
            har kringskurits alltmer. Det innebär bland annat godtyckliga
            arresteringar för iscensatta brott, skatte­razzior, stämpling
            som utländska agenter. Det har till exempel drabbat Aleksej Navalnyj
            som anklagats för t.ex. skattebrott. Jurij Dmitrijev som är en
            av de mest framträdande historikerna i Ryssland ifråga om att
            blottlägga kommunismens brott mot mänskligheten under Stalintiden.
          </p>
          <p xml:id="i-P5dW635WuKy1zNXcUpdJbZ">
            Situationen för icke-statliga organisationer som verkar i Ryssland
            är mycket svår. Därför var det glädjande att riksdagen antog Liberalernas
            yrkande i motion 2015/16:2266 om att Sverige bör öka stödet till
            organisationer som arbetar med mänskliga rättigheter i Ryssland.
            Det är ett mycket viktigt uppdrag. Sedan 2012 registreras alla
            politiska organisationer som får finansiering från utlandet som
            ”utländska agenter”. Det har drabbat bland annat Nordiska ministerrådet,
            som mellan 1995 och 2015 var representerat i Ryssland.
          </p>
          <p xml:id="i-VDKWtxB2wrS1e8bZvbqdYR">
            Sverige behöver dock vika en ännu större del av biståndsbudgeten
            till att stödja det civila samhället i Ryssland. Utan ett starkt
            och livskraftigt civilt samhälle kommer det inte finnas några
            demokrater att ta över ett framtida demokratiskt Ryssland.
          </p>
          <p xml:id="i-U5Q7vkeo48Lv8B1ucyjfgE">
            Ett sätt att ytterligare stärka det ryska framtida civila samhället
            är att inrätta stipendieprogram för ryska unga akademiker och
            framtida makthavare. Idag finns delvis ett sådant program inom
            ramen för Svenska institutets Visby-program men det behöver renodlas
            och utökas.
          </p>
          <head xml:id="i-EZhBG67XYgFsz9CWfodxwZ" type="h2">
            EU behöver stärka sin roll
          </head>
          <p xml:id="i-Gsz69Y7WZ1UkoaZ9BBTYD8">
            Det är bra att EU har skärpt sanktionerna mot Ryssland, men vi
            anser att de bör utvidgas till att också innefatta fler företag
            i energisektorn. Energipolitiken är för Ryssland ett mycket användbart
            maktmedel. Under 2006 avbröts gasleveranser till Ukraina, i ett
            försök att få landet att avstå från att ingå associeringsavtal
            med EU. Gasen sinade i ett antal EU-länder. I takt med att den
            ryska ekonomin blir alltmer pressad är det inte omöjligt att vi
            får se fler liknande påtryckningar. Bygget av ännu en rysk gasledning
            i Östersjön, Nord Stream 2, pågår. Detta är mycket oroande. Bygget
            strider mot svenska säkerhetspolitiska intressen, såväl som syftena
            bakom EU:s energiunion. Sverige behöver inte mer rysk närvaro
            i Östersjön, och Europas beroende av rysk gas ska inte ytterligare
            öka. Vi säger nej till Nord Stream 2 och uppmanar regeringen att
            genom EU verka för att projektet stoppas.
          </p>
          <p xml:id="i-KZMyLXwWiciGjoQKKriG6E">
            Utvecklingen i Ryssland innebär sammantaget en svår balansgång.
            Samtidigt som Sveriges vänskap med det ryska folket behöver vara
            starkare än någonsin, måste våra företrädare i alla kontakter
            vara tydliga i sin kritik mot den auktoritära regimen och vår
            beredskap kraftigt höjas.
          </p>
          <p xml:id="i-LrsY3Bd4cdDzM5QojY5JmS">
            Men skarp och saklig kritik bör kombineras med ökade mellanfolkliga
            relationer. Vi vill uppmuntra fler kontakter mellan Sverige och
            Ryssland som bland annat kan stärka det civila samhället. Det
            är inte det ryska folket Liberalerna har något otalt med. Det
            är Putins politik.
          </p>
        </div>
        <div xml:id="i-Kqh3LG8ZyRLKHkPfwkE3xh" type="signatureBlock">
          <list xml:id="i-4PN6n2CxfXdwoWsarWGkui">
            <item xml:id="i-Es9n6Sx9ddAXZ15aocUYtT" who="i-AHfQ621Fp1orxTGB2WDjUY" type="signature">
              Fredrik Malm (L)
            </item>
            <item xml:id="i-VPqKDBVBcH9ERvnzVbqcFj" who="i-PyYxwdbw2KYpXyCWKWHmmT" type="signature">
              Johan Pehrson (L)
            </item>
            <item xml:id="i-CWfSzSem3auaW15u6mjWU1" who="i-Af4Qh6NyHu5cGbpwa97J5Y" type="signature">
              Maria Nilsson (L)
            </item>
            <item xml:id="i-Y82C91rEpkH1Vvbed4BnoV" who="i-HzxR5drvvumXGW3Fi7DiXX" type="signature">
              Lina Nordquist (L)
            </item>
            <item xml:id="i-VG1mwSF5HPR8qrSUVN3Q5k" who="i-UJJVMVCt6SsjV39Hi1tTYi" type="signature">
              Gulan Avci (L)
            </item>
            <item xml:id="i-4zREkN4GbQ3EkEKpibvKNs" who="i-U6F8gqiuV2DEZN1aMhyDnJ" type="signature">
              Christer Nylander (L)
            </item>
            <item xml:id="i-VUQzKbhmJDcd4LQrzgjUxz" who="i-VBA6eUH2CpmPZFgqzCpt9N" type="signature">
              Mats Persson (L)
            </item>
            <item xml:id="i-SvjrBQrNfjDkebDUCjMsvb" who="i-BUYvEhrSc9gnHcd6iS4eDJ" type="signature">
              Allan Widman (L)
            </item>
          </list>
        </div>
      </div>
    </body>
  </text>
</TEI>
