<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00163">
  <teiHeader>
    <fileDesc>
      <titleStmt>
        <title>om inriktningen av samhällets alkoholupplysning, m. m.</title>
        <author>av Eric Enlund</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om inriktningen av samhällets alkoholupplysning, m. m.</title>
          <idno type="rdwebb">G302163</idno>
          <rs type="number">163</rs>
          <ref type="dokument_url_text">http://data.riksdagen.se/dokument/G302163/text</ref>
          <ref type="dokument_url_html">http://data.riksdagen.se/dokument/G302163</ref>
          <ref type="dokumentstatus_url_xml">http://data.riksdagen.se/dokumentstatus/G302163</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-F5Z2JHtsci4rrkC2sBYKcL" type="signed"/>
        <correspContext corresp="i-F5Z2JHtsci4rrkC2sBYKcL">
          <note type="signatory" corresp="i-TLnEcKgBYha1pdFTVEbAvk"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__163/mot_197980__163-001.pdf"/>
      <fw xml:id="i-3orP6EM9sgDzSpibvikq31">
        Motion 1979/80:163
      </fw>
      <div xml:id="i-Lp8jVMb77frrhFPK1yhV8w" type="motHeader">
        <div xml:id="i-SdTZyUC5pA3g5ZL7AYuvvy" type="motTitle"/>
        <div xml:id="i-4zyyDaQUTyof3XCVSoakHU" type="motSubmissionInfo"/>
      </div>
      <div xml:id="i-MS8ZuFfKGXFfwU1CzN8CQn" type="motBody">
        <div xml:id="i-TvbAzEpAuCypsKe1nfH5Go">
          <p xml:id="i-PuP34GzopedsAnsbgEu2pL">
            av Eric Enlund om inriktningen av samhällets alkoholupplysning,
            m. m.
          </p>
          <p xml:id="i-XJCBrJAGsJdkeybHcvFAGt">
            Det långsiktiga resultatet av 1977 års alkoholpolitiska beslut
            kan ännu inte bedömas. Men vissa omedelbara resultat och tendenser
            kan dock iakttas. En fortlöpande bevakning av alkoholkonsumtionens
            utveckling är nödvändig. De positiva tendenserna måste tillvaratas
            och förstärkas. En negativ utveckling måste motverkas genom omedelbara
            åtgärder.
          </p>
          <p xml:id="i-BDhR7wpHZWonvDF9rgjbZP">
            Gynnsam utveckling åren 1977 och 1978
          </p>
          <p xml:id="i-crVYF6aoGfjeE5FYq9xVH">
            Under de två åren 1977 och 1978 sjönk totalkonsumtionen av alkohol
            ganska kraftigt. Vi närmade oss därmed det av riksdagen formulerade
            huvudmålet för alkoholpolitiken, ”att begränsa den totala alltför
            höga totalkonsumtionen och komma till rätta med alkoholskadorna”.
            Borttagan- det av mellanölet från den 1 juli 1977 var utan tvivel
            den kraftigast bidragande orsaken till denna gynnsamma utveckling.
            Totalkonsumtionen av alkohol var år 1978 nära 10 90 lägre än år
            1976. De gynnsamma effekterna av mellanölets slopande kunde enligt
            min mening ytterligare ha förstärkts om en korrekt information
            via massmedia lämnats till allmänheten. Men i stället gavs en
            grovt felaktig beskrivning av utvecklingen. Med en sällsynt ihärdighet
            försökte massmedia trumma in i svenska folkets medvetande att
            mellanölskonsumenterna nu gått över till starkare drycker, främst
            starköl. Nykterhetsrörelsens försök att korrigera dessa felaktiga
            föreställningar har hittills inte fått genomslag i massmedia.
            Den kraftiga ökningen av starkölsförsäljningen med nära 200 90
            från 1976 till 1978 innebär i liter räknat en ökning med ca 50
            miljoner liter. Vinförsäljningen ökade under samma tid med ca
            8 miljoner liter. Spritdryck- erna gick något tillbaka. Mellanölskonsumtionen
            som 1976 uppgick till 320 miljoner liter skall alltså jämföras
            med 58 miljoner liter i ökning av starköls- och vinkonsumtion.
            Omräknat i ren alkohol innebar förändringen att ca 12 miljoner
            liter i minskning genom mellanölets försvinnande till ca en tredjedel
            ersattes genom ökad starköls- och vinkonsumtion. Volymmässigt
            ersattes alltså mellanölet inte ens till 20 26 med starkare drycker
            och omräknat i ren alkohol endast till ca en tredjedel. Detta
            är fakta som borde ha delgivits allmänheten i stället för kategoriska
            påståenden om en allmän övergång från mellanöl till starköl. Den
            felaktiga informationen har utan tvivel försvagat det gynnsamma
            resultatet av mellanölsbeslutet. Den har fungerat som gratisreklam
            för starkölet, eftersom utbasunerade försäljningsframgångar ytterligare
            ökar
          </p>
          <p xml:id="i-2tNXZyfmtsAexGMYJefebG">
            1 Riksdagen 1979/80. 3 saml. Nr 163-167
          </p>
          <p xml:id="i-N1zjv77XSY6XHxFPeJJeuP">
            Mot. 1979/80 163-167
          </p>
          <pb facs="riksdagen-motions-pdf/data/197980/mot_197980__163/mot_197980__163-002.pdf"/>
          <fw xml:id="i-RLYCUbNTHHvtqSyh4fzhCZ">
            Mot. 1979/80:163 Zz
          </fw>
          <p xml:id="i-X5YeFFcSo5c5ejrnc2Kbs3">
            köplusten hos kunderna. En viktig del i den framtida alkoholinformationen
            bör vara att ge allmänheten en korrekt beskrivning av alkoholkonsumtionens
            utveckling och motverka de felaktiga uppgifter som blir en följd
            av massmedias okritiska återgivning av de kommersiella intressenternas
            pressinformation och som kan ha konsumtionsstimulerande inverkan.
          </p>
          <p xml:id="i-Gsd48XmwWQMwAuUocbk83K">
            Oroande utveckling under 1979
          </p>
          <p xml:id="i-Dr3NWUzznaZUvsBhoTKZ6S">
            Den gynnsamma utvecklingen med sjunkande totalkonsumtion av alkohol
            med nära 10 90 mellan de två åren 1976 och 1978 har under 1979
            brutits på ett oroande sätt. Under tiden januari-september 1979
            ökade spritförsäljningen med 3,3 20, vinförsäljningen med 4,9
            20 och starkölsförsäljningen med 18,4 20 i förhållande till motsvarande
            period 1978. Denna utveckling måste brytas snarast möjligt. I
            annat fall misslyckas vi med 1977 års målsättning för vår alkoholpolitik.
            Den alltför höga alkohol- konsumtionen begränsas inte. Den ökar
            i stället ytterligare. Därmed vet vi också att alkoholskadorna
            kommer att öka. Redan nu kan enligt min mening den slutsatsen
            dras att de åtgärder som hittills vidtagits med anledning av 1977
            års alkoholpolitiska beslut inte är tillräckliga. Höjningen av
            alkoholskatten var en riktig åtgärd, men dess inverkan på konsumtionen
            bör inte överskattas. Man bör hålla i minnet att höjningen inte
            ens återställde alkoholpriserna till 1977 års realnivå. Det är
            inte min avsikt att i denna motion ifrågasätta huvudlinjerna i
            1977 års alkoholpolitiska beslut. Däremot vill jag starkt ifrågasätta
            socialstyrel- sens och dess alkoholpolitiska nämnds uppföljning
            av beslutet på väsentliga punkter. Den olyckliga konsumtionsutvecklingen
            under det senaste året är enligt min mening en direkt följd av
            att väsentliga delar av 1977 års alkoholpolitiska beslut inte
            tycks vara kända och i vart fall inte i nämnvärd grad beaktade.
            Allvarligast är nonchalansen mot riksdagens uttalanden angående
            informationens inriktning och den offentliga representationen.
          </p>
          <p xml:id="i-3dzJZNR23T2KsNV7nXKSjS">
            Informationens inriktning
          </p>
          <p xml:id="i-BkMmTN8954M5hTEnwX8EKN">
            I motionen 255 till 1977/78 års riksmöte framhöll jag bl. a.
            att utgångs- punkten för informationen bör vara vår kunskap om
            att det finns ett direkt samband mellan totalkonsumtion och alkoholskador,
            att alkoholen står i särklass som lätt identifierad skadefaktor
            och att balansen mellan vårdbehov och vårdresurser påverkas mycket
            negativt av alkoholkonsumtionen. Huvudmålet för informationen
            borde därför vara att alkoholtraditionernas sociala tryck avskaffas
            och att det traditionella bruket av alkohol begränsas. Jag hade
            anfört liknande synpunkter i motionen 1976/77:1481 som behand-
            lades i samband med propositionen om alkoholpolitiken. Vid behandlingen
            av den sistnämnda motionen underströk såväl skatteut-
          </p>
          <pb facs="riksdagen-motions-pdf/data/197980/mot_197980__163/mot_197980__163-003.pdf"/>
          <fw xml:id="i-TDtS5LxDfSCu5bJ5wK2y1T">
            Mot. 1979/80:163 3
          </fw>
          <p xml:id="i-3aLpGVf1HyRYcMuy2rfpdE">
            skottet som socialutskottet (SkU 1976/77:40 s. 76 och SoU 1976/77:4
            y s. 6) betydelsen av att informationen inriktas på att förändra
            och begränsa det traditionella bruket av alkohol. Socialutskottet
            förutsatte vidare att vad som i motionen anförts beträffande alkoholens
            roll i sällskapslivet, vid högtider och representation skulle
            komma att uppmärksammas av socialstyrelsen och organisationerna
            i deras informationsarbete. Vid behandlingen av motionen 1977/78:255
            redovisade socialutskottet samma positiva grundinställning och
            förutsatte att synpunkterna i motionen skulle komma att beaktas
            av nämnden för alkoholfrågor i dess fortsatta verksamhet. Två
            och halvt år resp. ett och ett halvt år har nu förflutit sedan
            riksdagen godkände skatteutskottets och civilutskottets uttalanden.
            Men några kon- kreta åtgärder för att ge informationen den av
            riksdagen förutsatta inriktningen har knappast vidtagits, varken
            av socialstyrelsen, skolöversty- relsen eller andra myndigheter.
            Upplysningen och informationen om alkoholen är fortfarande så
            gott som uteslutande koncentrerade på missbruket och missbrukarens
            återanpassning till ett normalt liv. Sambandet mellan det traditionella
            och till synes problemfria alkoholbru- ket och missbruket har
            hittills inte uppmärksammats i nämnvärd grad. Samhällsinsatserna
            börjar först där missbruket börjar. Då alkoholkonsu- menten övergår
            från bruk till missbruk vaknar samhällets intresse. Men de faktorer
            som leder fram till denna övergång belyses sällan eller aldrig.
            En grundläggande insikt vid alkoholinformationens utformning bör
            vara att vi inte minskar tillströmningen av alkoholskadade människor
            med en enda person, så länge information och andra samhällsinsatser
            begränsas till att enbart gälla de redan skadade. I det program
            i alkoholfrågan som folkpartiregeringen lade fram under våren
            och sommaren 1979 ingick initiativet till en kampanj mot överlåtelse
            av alkoholdrycker till ungdom samt avsikten att uppdra åt socialstyrelsen
            och skolöverstyrelsen att lägga fram ett program för information
            till alla ungdomar om alkoholen. Både dessa informationsinsatser
            måste självfallet innehålla upplysning om sambandet mellan den
            totala konsumtionen av alkohol och skadorna, hur beroende av alkohol
            uppstår och försök att få till stånd en ändring av attityderna
            till det traditionella bruket av alkohol. Konsumtionen av alkohol
            under år 1979 tyder på att vi egentligen inte kommit någon vart
            med uppgiften att ändra attityderna i de miljöer där huvuddelen
            av alkoholen konsumeras och där huvudansvaret för alkohol- skadorna
            egentligen hör hemma. Samtidigt som samhället gör stora insatser
            för att förmå missbrukare att avstå från alkohol, utsätts den
            vanliga skötsamma medborgaren för direkta påtryckningar att bli
            eller förbli alkoholkonsument. Detta sker i det privata umgänget
            och vid offentliga myndigheters och enskilda företags representation.
            Alkoholfria alternativ finns numera i regel tillgängliga. Men
            de kommer nästan alltid i andra hand och först efter särskild
          </p>
          <pb facs="riksdagen-motions-pdf/data/197980/mot_197980__163/mot_197980__163-004.pdf"/>
          <fw xml:id="i-S7BR6wDDYJzqvhMNw9EU1D">
            Mot. 1979/80:163 4
          </fw>
          <p xml:id="i-QQutNCwaYYsvcay7hZNchi">
            tillsägelse. Det generella utbudet gäller alkoholdryckerna. Enligt
            min mening borde ett av huvudmålen för alkoholinformationen vara
            att få ett definitivt slut på den orimliga ordning jag nu beskrivit
            och som fortfarande är den mest vanliga. Att stå emot alkoholtraditionernas
            sociala tryck upplevs av flertalet människor som mycket arbetsamt.
            För de människor — särskilt de unga — som känner sig osäkra och
            samtidigt har ett stort behov av gemenskap med andra människor
            hjälper knappast några föresatser att aldrig börja, att minska
            eller att sluta med alkoholförtäring. Det sociala trycket blir
            dem övermäktigt. Så länge det sociala trycket att i första hand
            välja en alkoholhaltig dryck består kommer nya generationer fortlöpande
            att matas in i alkoholtraditio- nerna och ett ständigt ökande
            antal att matas ut, fördärvade och utslag- na. I tidigare nämnda
            motion, 1977/78:255, redovisade jag min övertygelse att ökat umgänge
            och samförstånd mellan människor med olika dryckesvanor är en
            nödvändig förutsättning för att bryta alkoholdryckernas dominans
            i umgängeslivet. Under de två år som gått sedan den motionen skrevs
            har enligt min mening utsikterna till ett sådant samförstånd ökat.
            Oavsett personlig inställning till alkoholen inser de flesta människor
            nu klarare än förr att alkoholkonsumtionen bör begränsas. Några
            invändningar från alkoholkonsumenternas sida mot kravet på att
            alkoholfria alternativ skall finnas med vid första utbudet i alla
            dryckessituationer möter man inte. Även inom nykterhetsrörelsen
            pågår en viktig attitydförändring. Man börjar inse att alkoholdryckernas
            dominans inte kan brytas genom separe- ring av människor efter
            deras dryckesvanor och att alkoholtraditionernas sociala tryck
            kan brytas endast genom ökat umgänge och samförstånd med alkoholkonsumenterna.
            Med det opinionsläge som nu råder och med de attitydförändringar
            jag nyss nämnt både hos alkoholkonsumenter och hos helnykterister
            skulle det enligt min mening vara ganska lätt att få gehör för
            en kraftigt upplagd informations- och upplysningskampanj under
            mottot: Alkoholfri dryck som första alternativ. Vad det egentligen
            gäller är att förändra rådande slentrianmässiga serveringsrutiner.
          </p>
          <p xml:id="i-A6vi7goVUnjcTbt7j3KB9F">
            A-nämnden
          </p>
          <p xml:id="i-Hgxh1pbT92qgeLMkwXTwiA">
            Det samhällsorgan som enligt 1977 års riksdagsbeslut skall handlägga
            alkoholinformationen är socialstyrelsens nämnd för alkoholfrågor
            (A- nämnden). Den synes hittills knappast ha uppmärksammat riksdagens
            uttalande om informationens inriktning ”på att försöka begränsa
            det traditionella bruket av alkohol”. Den bör därför enligt min
            mening få klarare direktiv för sin informationsverksamhet. Vi
            har i dag den något paradoxala situationen att samhällets högsta
            hälsovårdande organ, socialstyrelsen, förhåller sig tämligen passivt
            när det
          </p>
          <pb facs="riksdagen-motions-pdf/data/197980/mot_197980__163/mot_197980__163-005.pdf"/>
          <fw xml:id="i-AdYftSBRd1XvPNAXBMPyEM">
            Mot. 1979/80:163 5
          </fw>
          <p xml:id="i-9tUY5JMR6ewy2Yjv5DS2f8">
            gäller att främja lämpliga alternativ till alkoholdryckerna.
            Detta trots att alkoholen utgör samhällets utan jämförelse största
            hälsorisk. Samtidigt gör Systembolaget, som har monopol på distributionen
            av alkoholdryckerna, betydande insatser för att främja användningen
            av alkoholfria festdrycker. Eftersom Systembolaget har direktkontakt
            med landets alkoholkonsumen- ter har dessa insatser ett betydande
            värde. Effekterna härav skulle ytterligare förstärkas om insatserna
            stöddes av nykterhetsrörelsen och övriga folkrörel- ser, som har
            samhällets stöd för alkoholinformation. Om socialstyrelsen (A-nämnden)
            med de starka medicinska och sociala motiveringar som nu föreligger
            genomförde en kampanj av samma storleksordning som t. ex. ”brödskivekampanjen”
            i syfte att främja använd- ningen av alkoholfria drycker, skulle
            betydande resultat kunna uppnås. En sådan kampanj bör därför genomföras
            i samarbete med Systembolaget, nykterhetsrörelsen och övriga folkrörelser.
            Syftet med kampanjen skulle vara att bryta alkoholtraditionernas
            sociala tryck och att få till stånd en ordning med en alkoholfri
            dryck som första alternativ i alla dryckessituationer.
          </p>
          <p xml:id="i-WVs9epQak9zt5t2qG32uxq">
            Den offentliga representationen
          </p>
          <p xml:id="i-EnLKkQ4b5uEDSxUeNAMZtX">
            I samband med 1977 års alkoholpolitiska beslut uttalade riksdagen
            att stat och kommun bör kunna visa stor återhållsamhet i fråga
            om användningen av alkoholdrycker i representationssammanhang.
            Vad gäller statliga myndigheter och verk hade det varit naturligt
            att riksdagsuttalandet fått omedelbar verkan i form av spritfri
            representa- tion. Det finns f.n. en allt starkare opinion mot
            att skattemedel skall få användas för att betala alkoholkonsumtionen
            vid den offentliga representa- tionen. Det är ett rimligt krav
            att ansvariga politiker på alla nivåer går denna opinion till
            mötes, i synnerhet som man numera i alla lägen blivit alltmer
            medveten om alkoholens roll som den helt dominerande skadefaktorn
            i det moderna samhället. Föreställningen att undantag från regeln
            om alkoholfri representation skulle erfordras vid utländska besök
            saknar enligt min mening grund. I vissa stater med muhammedanskt
            inflytande (t. ex. Saudi-Arabien) tillämpas redan en konsekvent
            alkoholfri representation. Jag har också sett att dessa länders
            representanter vid besök i andra länder ofta tillämpar en konsekvent
            helnykterhet. Att några komplikationer i umgänget härigenom skulle
            uppstå är ren mytbildning, odlad av företrädare för slentrianmässiga
            alkoholtradi- tioner. Mot bakgrund av Världshälsoorganisationens
            rapport om alkoholskador- na skulle Sverige även i detta hänseende
            kunna framstå som ett föregångs-
          </p>
          <p xml:id="i-RgLmaFx8EpSSWGKEPSz1K5">
            land genom att konsekvent slopa spritdryckerna i den offentliga
            represen- tationen.
          </p>
          <pb facs="riksdagen-motions-pdf/data/197980/mot_197980__163/mot_197980__163-006.pdf"/>
          <fw xml:id="i-SJYWrfrTJJRDq5RH6nF3cC">
            Mot. 1979/80:163 6
          </fw>
          <p xml:id="i-VyYpC3RGuTHK5oqcUUYfgH">
            På de skäl jag härmed anfört bör riksdagen göra ett nytt uttalande
            om spritfri representation, som blir direkt bindande för de statliga
            myndighe- terna och normbildande för landsting och primärkommuner.
            Detta skulle innebära ett viktigt steg mot den ordning som redan
            tillämpas i åtskilliga landsting och primärkommuner, nämligen
            en helt alkoholfri offentlig representation.
          </p>
          <p xml:id="i-KXPFdhUpHG1fXfcqzhUtdQ">
            Hemställan
          </p>
          <p xml:id="i-2e5tVc35BkbGxiVHkvd8hK">
            Med hänvisning till det ovan anförda hemställer jag att riksdagen
            som sin mening ger regeringen till känna vad som anförts i motionen
            om alkoholinformationens inriktning och spritfri offentlig representation.
          </p>
          <p xml:id="i-W3oWeNiac4T1Je1aSvNFyE" type="date">
            Stockholm den 10 januari 1980
          </p>
          <p xml:id="i-L2Z7TmmEVApQTm8GvDPq7n" type="signatureBlock">
            ERIC ENLUND (fp)
          </p>
        </div>
      </div>
    </body>
  </text>
</TEI>
