<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-UbU-00243">
  <teiHeader>
    <fileDesc>
      <titleStmt>
        <title>It i utbildningssystemets alla delar</title>
        <author corresp="i-Nfefw2AzQQfkcFrzhoV9Cj">av Eliza Roszkowska Öberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>It i utbildningssystemets alla delar</title>
          <idno type="rdwebb">GZ02Ub243</idno>
          <rs type="number">Ub243</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GZ02Ub243/text</ref>
          <ref type="dokument_url_html">http://data.riksdagen.se/dokument/GZ02Ub243</ref>
          <ref type="dokumentstatus_url_xml">http://data.riksdagen.se/dokumentstatus/GZ02Ub243</ref>
          <ref type="doc">http://data.riksdagen.se/fil/01F6CB74-6597-40EB-83B3-F4D506D61F3C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Nfefw2AzQQfkcFrzhoV9Cj</idno>
            <name>Eliza Roszkowska Öberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-tvY9FgajP6g6dtFs2jXmg" type="signed"/>
        <correspContext corresp="i-tvY9FgajP6g6dtFs2jXmg">
          <note type="signatory" corresp="i-Nfefw2AzQQfkcFrzhoV9Cj"/>
        </correspContext>
        <correspAction xml:id="i-JMQ4GS87pvPcSbZL6ZhKeh" type="numbering">
          <date when="2011-10-03"/>
        </correspAction>
        <correspAction xml:id="i-Gdytpa9AUK9uxwjnKebZVJ" type="submission">
          <date when="2011-09-29"/>
        </correspAction>
        <correspAction xml:id="i-5ixADF1kffznVsWCsnpRLi" type="transfer">
          <date when="2011-09-28"/>
        </correspAction>
        <correspAction xml:id="i-RcM8UBzKidqTJ3x87SDTGH" type="assigned"/>
        <correspContext corresp="i-RcM8UBzKidqTJ3x87SDTGH">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-98U5KEkE4E9NeosS629bDW" type="motBody">
        <div xml:id="i-J5RHw4FU57FYGhCEZCToJW" type="motProposal" subtype="förslag">
          <head xml:id="i-PR8C6ehjXda9V9JKr7PzDH">
            Förslag till riksdagsbeslut
          </head>
          <p xml:id="i-RphfMcNq3jmTT8nmDLzpJn">
            Riksdagen tillkännager för regeringen som sin mening vad som
            anförs i motionen om it i utbildningssystemets alla delar.
          </p>
        </div>
        <div xml:id="i-PfEZWckRk2ex2ZexsmuGsg" type="motContent">
          <head xml:id="i-NFkemgPHbdCnvY5qFcTF5W" type="h1">
            Motivering
          </head>
          <p xml:id="i-Cf5jxEfPVBtgt1CfzG4oPg">
            Välutbildad arbetskraft är en grundförutsättning för att företag
            ska lockas till och stanna i Sverige. Digitala färdigheter bör
            genomsyra hela utbildningssystemet.
          </p>
          <p xml:id="i-M9iRs5WYub6gAgt8nUWFgj">
            För att skoleleverna ska kunna förbereda sig för ett framgångsrikt
            yrkesliv krävs goda datorkunskaper. Men dessvärre halkar skolan
            efter i samhällets tekniska utveckling; datorerna i skolan är
            i fler fall både få och gamla. Det är av största vikt för landets
            unga och för konkurrenskraften att skolan utbildar framtidens
            arbetskraft väl. Både kunskap och pedagogik kan förbättras genom
            it i skolan. Datoranvändning och Internet behöver därför bli en
            integrerad del av skolans arbete för både elever och lärare.
          </p>
          <p xml:id="i-LdgTuQdFJupvXGMcLTENzK">
            Ökad användning av it och internet i skolan kan öka elevernas
            kunskaper och kritiska tänkande. Det är viktigt inte minst för
            elever utan tillgång till dator hemma och för elever med svårigheter
            som kan få bättre hjälp genom inlärning via dator. Programvaror,
            andra moderna hjälpmedel och datorer bör utnyttjas mer för lärande
            och för att utveckla barns kunskap, t ex genom nya interaktiva
            sätt att lära ut. Den nya tekniken erbjuder möjligheter att ta
            hänsyn till flera olika sätt att lära sig än tidigare. Fler elever
            kan engageras och motiveras genom att exempelvis tillåtas att
            studera i sitt eget tempo, upprepa svåra delar i undervisningen,
            lyssna på ljudfiler, titta på filmer, utnyttja multimedielösningar
            och delta i interaktiva program. Tekniken kan spela en avgörande
            roll för att väcka studietrötta elevers intresse samt stimulera
            olika sätt att lära sig. Precis som eleverna lär sig att skriva,
            teckna och spela musikinstrument samt sy- och träslöjd bör de
            också få digitala färdigheter.
          </p>
          <p xml:id="i-47G31wK6LGboF9jPAU6MpW">
            Studier från USA visar att med egna datorer i undervisningen
            för både lärare och elever så uppnår fler elever kunskapsmålen,
            motivationen för skolarbetet ökar, disciplinproblemen minskar
            och elever från studieovana hem gynnas särskilt. Dessutom menar
            lärarna att deras egna kunskaper utvecklas, att möjligheten att
            variera och individanpassa undervisningen ökar samt att utforskningen
            av nya ämnesområden förbättras.
          </p>
          <p xml:id="i-8rJJWPYjoemTh8R5FD8zJV">
            Genom att lärarna kan visa hur it kan användas inom olika områden
            och på olika sätt kan pedagogiken utvecklas. Men långt ifrån alla
            lärare i grund- och gymnasieskolan har tillgång till egen teknisk
            utrustning. Om lärarna hänvisas till en gemensam dator och om
            datorutrustningen i klassrummet är undermålig drabbar det lärarnas
            attityder till att använda och förbättra undervisningen genom
            it. Lärarnas it-kompetens behöver förstärkas och uppdateras kontinuerligt.
            It i pedagogiken bör integreras i den nya lärarutbildningen, och
            redan utbildade lärare behöver tillgång till regelbunden kompetensutveckling
            inom it. Lärarna måste känna sig bekväma med it i undervisningen.
            En långsiktig plan för att integrera it i lärarnas vardag och
            kunnande behövs.
          </p>
          <p xml:id="i-BwUd5woawtXGWRAcU5XaVP">
            Skolverket har uttalat att ökningen av it i skolan är i sig inget
            mål utan det viktiga är att föra en kontinuerlig diskussion om
            it:s pedagogiska möjligheter och begränsningar. Denna inställning
            är dessvärre alltför vag och riskerar att försumma it:s potential
            för både elever och lärare. Ett helhetsgrepp för att integrera
            it i skolan behövs där lärarnas kunskaper och tillgång till teknisk
            utrustning som datorer och surfplattor, it:s potential för att
            utveckla pedagogiken och elevernas it-användning sätts i centrum.
          </p>
          <p xml:id="i-JgxHUNWU1SbCWKbH1jF42H">
            Om vi menar allvar med kunskapsskolan så måste eleverna ges kunskaper
            och färdigheter för att förverkliga sina livsdrömmar senare i
            livet användning av ny teknik och Internet måste därför ses som
            en avgörande del av skolans uppdrag. Mot denna bakgrund är det
            därför angeläget att en översyn görs av möjligheten att införa
            en nationell it-strategi för skolan.
          </p>
          <p xml:id="i-By3SP5rhmPDWtrYndGFWfw">
            I stort sett alla av företag använder sig av it i någon form.
            Men it bör inte ses som en isolerad avdelning som endast sysslar
            med det rent tekniska, istället är det viktigt att it integreras
            i hela verksamhetens utveckling. Det är alltså inte bara tekniken
            som sådan det handlar om utan också om hur it kan användas för
            att utveckla ett företag. Därför bör högskoleutbildningar inom
            ekonomi, ledarskap, organisation, projektledning etc. inkludera
            kurser om hur it kan användas för att utveckla en verksamhet.
            På så sätt skapas kompetens, nya idéer genereras och olika it-lösningar
            kan bättre integreras och förbättra verksamhetens olika delar.
            Det är därför angeläget att se över möjligheten att inkludera
            kurser om it i berörda högskoleutbildningar.
          </p>
          <p xml:id="i-Nim9TUP1oDJBTPvEVgSxSZ">
            För att unga ska kunna förbereda sig för sitt framtida yrkesliv
            genom en god utbildning behövs en långsiktig plan för att integrera
            it i lärarnas vardag, en nationell it-strategi för skolan och
            kurser i it inom olika högskoleutbildningar.
          </p>
        </div>
        <div xml:id="i-MM3GwgVLghQ76nRkigNnaA" type="motSignatures">
          <list xml:id="i-HPzrhwQwLLBjMar8JgXRTP">
            <item xml:id="i-9LfvsGojTLpWDajjYnpd3z" who="i-Nfefw2AzQQfkcFrzhoV9Cj">
              Eliza Roszkowska Öberg (M)
            </item>
          </list>
        </div>
      </div>
    </body>
  </text>
</TEI>
