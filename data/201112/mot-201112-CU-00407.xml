<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00407">
  <teiHeader>
    <fileDesc>
      <titleStmt>
        <title>Uthyrningsrätt för privatbostäder</title>
        <author corresp="i-4Dcng9UMFeup6hmkB6yX74">av Gustav Blix (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Uthyrningsrätt för privatbostäder</title>
          <idno type="rdwebb">GZ02C407</idno>
          <rs type="number">C407</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C407/text</ref>
          <ref type="dokument_url_html">http://data.riksdagen.se/dokument/GZ02C407</ref>
          <ref type="dokumentstatus_url_xml">http://data.riksdagen.se/dokumentstatus/GZ02C407</ref>
          <ref type="doc">http://data.riksdagen.se/fil/FBF6AD4C-D3AF-4944-B8B0-EC0081704683</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4Dcng9UMFeup6hmkB6yX74</idno>
            <name>Gustav Blix</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4AMu1AWi859z422up1N3v5" type="signed"/>
        <correspContext corresp="i-4AMu1AWi859z422up1N3v5">
          <note type="signatory" corresp="i-4Dcng9UMFeup6hmkB6yX74"/>
        </correspContext>
        <correspAction type="numbering" xml:id="i-R6MdZ7MhQGqQTvoanvmGGA">
          <date when="2011-10-10"/>
        </correspAction>
        <correspAction type="submission" xml:id="i-MdT5RKVvP5RNCQ2qihhMUj">
          <date when="2011-10-05"/>
        </correspAction>
        <correspAction type="transfer" xml:id="i-FtBGZA13w4SVi8ghtYFk4v">
          <date when="2011-10-05"/>
        </correspAction>
        <correspAction type="assigned" xml:id="i-81agA26zS96f9Dha7cbPbz"/>
        <correspContext corresp="i-81agA26zS96f9Dha7cbPbz">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-74nz5xWvRcSu14uWwLmS5L">
            Förslag till riksdagsbeslut
          </head>
          <p xml:id="i-XqdPPnaoa2ZybUZbkAB3Pp">
            Riksdagen tillkännager för regeringen som sin mening vad som
            anförs i motionen om att överväga införandet av uthyrningsrätt
            för privatbostäder med fri hyressättning.
          </p>
        </div>
        <div type="motContent">
          <head type="h1" xml:id="i-WNjffUC9xtrUDHX8PdpKau">
            Motivering
          </head>
          <p xml:id="i-BDBp6cJrGmv8bEAG7gq2Wp">
            I slutet av 2010 stod cirka 330 000 personer i Stockholms stads
            bostadsförmedlings kö. Under samma år förmedlade bostadsförmedlingen
            10 170 lägenheter genom bostadskön. Om den köande dessutom hoppas
            på en hyresrätt i någon av Stockholms mer attraktiva delar är
            kötiden som krävs oftast tiotals år lång. När bostadsförmedlingen
            själv undersökte vilka som stod i kö så hade hela 74 procent av
            de tillfrågade redan ett eget boende idag antingen i en hyresrätt
            med eget kontrakt, en bostadsrätt eller i villa/radhus. Så köandet
            kan inte främst handla om att lösa ett bostadsbehov utan handlar
            om andra saker som att byta till sig något som passar bättre,
            ligger mer attraktivt, är billigare eller dylikt. Problemet är
            att i kön finns också många som verkligen behöver boende men som
            tvingas köa i åratal för ett hyreskontrakt ett av flera tecken
            på att något är allvarligt fel med marknaden för hyresbostäder
            i Stockholm.
          </p>
          <p xml:id="i-L4Zz5koLWdbyGSkvoM8g19">
            Den reglerade marknaden för hyresrätter och de långa köer som
            regleringarna medför har allvarliga konsekvenser, främst för de
            människor som verkligen är i behov av en bostad. Värst är det
            självklart för den grupp människor som är hemlösa, men även människor
            med ordnad ekonomi och goda referenser kan idag inte på kort tid
            få tag i ett ordnat boende i attraktiva delar av Sverige utan
            att antingen ha kontakter, köpa ett svartkontrakt eller köpa ett
            eget ägt boende.
          </p>
          <p xml:id="i-SgLPsXx6jTJdNk4wXuzhK4">
            Värst är situationen i storstadsregionerna och i Stockholmsregionen
            är läget närmast att betrakta som akut. Men även andra tillväxtområden
            i Sverige rapporterar om stor och ökande brist på bostäder. Förklaringarna
            till bostadsbristen kan vara många allt från ineffektiva planprocesser,
            bristen på mark att bygga på, bristande konkurrens i byggsektorn
            samt höga skatter på byggande och boende bidrar till problemen.
            Men för att förstå varför bristen på just hyresrätter är ännu
            större måste man söka ytterligare förklaringar, förklaringar som
            främst står att finna i hur regelverket för hyresrätter ser ut
            idag.
          </p>
          <p xml:id="i-6Sr3RvVqsrRZs7GiZ7Fkem">
            Just för dynamiska tillväxtområden spelar en fungerande bostadshyresmarknad
            en särskild roll. För en stad som vill växa måste till exempel
            studenter, gästforskare eller människor som fått eller söker ett
            jobb också kunna hitta någonstans att bo. För dessa grupper är
            ofta förstahandsalternativet inte att köpa en bostad utan de söker
            sig gärna ett hyrt boende.
          </p>
          <p xml:id="i-PGdfbXpWZjHhXyo9JKc2Gv">
            Eftersom det inte finns några förstahandskontrakt på hyresrätter
            att teckna så är den som inte vill köpa hänvisad till att antingen
            få hyra en hyresrätt i andra hand eller att hyra en privatbostad
            i första hand. Det senare kan vara både i ägarlägenhet, villa/radhus
            eller bostadsrätt och kan röra sig om både hela eller delar av
            privatbostaden.
          </p>
          <p xml:id="i-PtSgsqQ5g5KfTcTLXWxkaE">
            Reformer har på senare år genomförts för att stimulera och underlätta
            uthyrningen av privatbostäder, till exempel förbättrade avdragsmöjligheter,
            men det är inte tillräckligt. Ett problem är att uthyraren idag
            ofta inte ens får ta en hyra för att täcka den månadskostnad han
            eller hon har för sitt boende i form av avgifter och räntekostnader.
            Det är i stället bruksvärdet för hyresrätter som bestämmer vad
            som anses vara skälig hyra. Detta leder till underutbud och uppkomst
            av osäkerhet, fusk, konflikter och svarta kontrakt.
          </p>
          <p xml:id="i-DgZXEz44muZVK24LV294LK">
            För att ge både uthyraren och bostadsrättsföreningen starkare
            incitament för uthyrning bör man skapa en ny reglerad uthyrningsform
            uthyrningsrätt för privatbostäder. Eftersom det är privatbostäder
            i fråga bör uthyrningsrätten vara utan besittningsskydd och med
            fri hyressättning.
          </p>
          <p xml:id="i-BNz9MKfcTzJnBj6jfkxSym">
            Just bostadsrätter är här speciella då bostadsrättsföreningen
            också är fastighetsägare och uthyrare, och i regel krävs föreningens
            godkännande innan uthyrning kan ske. För bostadsrättsföreningen
            kan en uthyrning ta tid i anspråk, samt medföra både extrakostnader
            och risker. Därför vore det rimligt att även föreningen kan få
            en ersättning i samband med uthyrning. Om och i så fall vilken
            ersättning som ska kunna utgå bör avgöras av bostadsrättsföreningen
            och dess medlemmar och inte vara föremål för beslut av riksdag
            eller regering. Men genom ett system med fri hyressättning vid
            uthyrning av privatbostäder så finns det möjlighet för de föreningar
            som vill att baka in kostnaden för föreningens ersättning i den
            hyra som hyresgästen betalar eftersom hyresnivån inte begränsas
            av bruksvärdet på hyresrätter utan bestäms av utbud och efterfrågan
            på uthyrningsrätterna.
          </p>
          <p xml:id="i-2WuQzLjyDpeHzc4tgyriFq">
            Uthyrningsrätt av privatbostäder vore ett enkelt sätt att ge
            fler människor möjligheten att finna boende där de faktiskt vill
            bo. Genom att underlätta uthyrning av privatbostäder kan vi få
            en bättre fungerande bostadsmarknad med bättre balans mellan efterfrågan
            och utbud. Bostadsbyggandet går fortsatt trögt, därför är det
            särskilt viktigt att det existerande bostadsbeståndet används
            effektivt. En bättre fungerande bostadsmarknad skulle också stimulera
            tillväxten då rörligheten på arbetsmarknaden underlättas om människor
            i större utsträckning än idag kan och vill flytta dit där jobben
            finns. En väl fungerande bostadsmarknad bör bestå av en mångfald
            av boendeformer, eftersom hushållen har olika behov och förutsättningar
            som skiftar över tiden. En uthyrningsrätt av privatbostäder kan
            utgöra ett viktigt bidrag till ett ökat utbud och en större mångfald.
            Bostadsbristen är inte bara ett hot mot den ekonomiska utvecklingen
            i tillväxtregioner, utan hela Sverige.
          </p>
        </div>
        <div type="motSignatures">
          <list>
            <item xml:id="i-5MqD5ZpwjafGRN2gj6A4rx">
              Gustav Blix (M)
            </item>
          </list>
        </div>
      </div>
    </body>
  </text>
</TEI>
