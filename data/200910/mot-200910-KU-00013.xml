<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00013">
  <teiHeader>
    <fileDesc>
      <titleStmt>
        <title>med anledning av prop. 2009/10:115 En ny radio- och tv-lag</title>
        <author corresp="i-LdbVtbdPx3MQxR6GEgCqax">av Berit Andnor m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2009/10:115 En ny radio- och tv-lag</title>
          <idno type="rdwebb">GX02K13</idno>
          <rs type="number">K13</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K13/text</ref>
          <ref type="dokument_url_html">http://data.riksdagen.se/dokument/GX02K13</ref>
          <ref type="dokumentstatus_url_xml">http://data.riksdagen.se/dokumentstatus/GX02K13</ref>
          <ref type="doc">http://data.riksdagen.se/fil/D2E0DEED-C9ED-4EEF-B723-E29F03908AD4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-UPW2cbGnTUbMZaKTrot5Bh</idno>
            <name>Morgan Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-AZLUb1tb1XBKEbcvPVdCkZ</idno>
            <name>Helene Petersson i Stockaryd</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SLMauHd9udrtkguQd9gymK</idno>
            <name>Billy Gustafsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FdoD219QSnSV59bQLxhamx</idno>
            <name>Tone Tingsgård</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FnYuSnrPcb2UZaoXY7vjXa</idno>
            <name>Mikael Johansson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-YP25iT3t9zdY2dpPgshs5z</idno>
            <name>Phia Andersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-92iTQ5NDjdqXNqbjrs2zao" type="basedOn"/>
        <correspContext corresp="i-92iTQ5NDjdqXNqbjrs2zao">
          <ref>Proposition 2009/10:115</ref>
        </correspContext>
        <correspAction xml:id="i-PcyKZr2EGLGvaXxjZTCWbs" type="signed"/>
        <correspContext corresp="i-PcyKZr2EGLGvaXxjZTCWbs">
          <note type="signatory" corresp="i-LdbVtbdPx3MQxR6GEgCqax"/>
          <note type="signatory" corresp="i-UPW2cbGnTUbMZaKTrot5Bh"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-AZLUb1tb1XBKEbcvPVdCkZ"/>
          <note type="signatory" corresp="i-SLMauHd9udrtkguQd9gymK"/>
          <note type="signatory" corresp="i-FdoD219QSnSV59bQLxhamx"/>
          <note type="signatory" corresp="i-C6MPg8QS78d6rtHZ6Jc424"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-FnYuSnrPcb2UZaoXY7vjXa"/>
          <note type="signatory" corresp="i-YP25iT3t9zdY2dpPgshs5z"/>
        </correspContext>
        <correspAction xml:id="i-6519jCtBYFqrJYe4c2E1oo" type="referral">
          <date when="2010-04-16"/>
        </correspAction>
        <correspAction xml:id="i-4CKYarb8MfH4P4vMrUyoE1" type="dismissal">
          <date when="2010-04-15"/>
        </correspAction>
        <correspAction xml:id="i-FswcwcXGBPFdET37awWbEK" type="dismissal">
          <date when="2010-04-15"/>
        </correspAction>
        <correspAction xml:id="i-QsXKYoym5mZL4uDFShiX9K" type="transfer">
          <date when="2010-04-14"/>
        </correspAction>
        <correspAction xml:id="i-A9KBRwatscTkzHNh5TYXok" type="submission">
          <date when="2010-04-14"/>
        </correspAction>
        <correspAction xml:id="i-XuMASvcux3QiJHzRb6ohLR" type="assigned"/>
        <correspContext corresp="i-XuMASvcux3QiJHzRb6ohLR">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CqRYHNums9pzznYrKiDbEv" type="motBody">
        <div xml:id="i-RtnUR5yYyCm8C1dbFrRHjG" type="TOC">
          <head xml:id="i-WPVcBRnf29AavdVd5UBpDD">
            Innehållsförteckning
          </head>
          <list xml:id="i-NibLfmjvmHwsRNVKYwBCXa">
            <item xml:id="i-JJixvz4JAWvqbQXBLvkgy7">
              Förslag till riksdagsbeslut 2
            </item>
            <item xml:id="i-3eDawveuV9skaydC4VzBD7">
              Sammanslagning av Radio- och tv-verket samt Granskningsnämnden
              2
            </item>
            <item xml:id="i-4vnTy8cFkr5oPLXwupqMct">
              Post- och telestyrelsens roll för radio och tv 3
            </item>
            <item xml:id="i-GjHBHdisYeDZfPWTm87zmb">
              Kommersiell radio 3
            </item>
            <item xml:id="i-9ryyoAna4sJFcnP1pwW6yb">
              Slutet anbudsförfarande för frekvenstilldelning för den analoga
              radion efter 2018 3
            </item>
            <item xml:id="i-KePXg24xQ6SDynx4E9cXeP">
              Sponsring, reklam och produktplacering i kommersiell radio och
              tv 4
            </item>
            <item xml:id="i-PYM7odjFXQGpJDkjPnBM54">
              Utökat frekvensutrymme på FM-bandet 5
            </item>
            <item xml:id="i-CdFn6JG93FkfMbeWLvWfn5">
              Tillståndsplikt för tv-sändningar 5
            </item>
            <item xml:id="i-Rn5SX9LEcqbgdvWtjPgb2E">
              Konsumenternas inflytande över kabel-tv-nätet och vidaresändningsplikten
              6
            </item>
            <item xml:id="i-BNm7RHDLyrVck6CKVeQpZK">
              Närradion 7
            </item>
            <item xml:id="i-F8a68etZfCL4QEUgRGmDMg">
              Tillgänglighet för personer med funktionsnedsättning 7
            </item>
          </list>
        </div>
        <div xml:id="i-VfVrECsYsb67Gyke9bMi74" type="motProposal" subtype="förslag">
          <head xml:id="i-JoMroNvHJBVBJehbG1qLrF">
            Förslag till riksdagsbeslut
          </head>
          <list xml:id="i-3bVXmwhxVNVZtzmwjvmeoW" style="ol">
            <item xml:id="i-Yee2D53v52M1JeXhRckbT">
              Riksdagen avslår regeringens förslag om att slå ihop Radio- och
              tv-verket med Granskningsnämnden.
            </item>
            <item xml:id="i-NpZdtksxjycbMAnGVybwgF">
              Riksdagen tillkännager för regeringen som sin mening vad som
              anförs i motionen om Post- och telestyrelsens roll för radio och
              tv.
            </item>
            <item xml:id="i-JMRKn7u2VW7pXztpyGDCsw">
              Riksdagen tillkännager för regeringen som sin mening vad som
              anförs i motionen om kommersiell radio.
            </item>
            <item xml:id="i-6iHujbj3EJmTmNUHHpTgvV">
              Riksdagen tillkännager för regeringen som sin mening vad som
              anförs i motionen om slutet anbudsförfarande för frekvenstilldelning
              för den analoga radion efter 2018.
            </item>
            <item xml:id="i-5XCK1FJ9UcaC3hH73JwvBG">
              Riksdagen tillkännager för regeringen som sin mening vad som
              anförs i motionen om sponsring, reklam och produktplacering i
              kommersiell radio och tv.
            </item>
            <item xml:id="i-LVvXVSurfXpBDrLYMmfx3u">
              Riksdagen tillkännager för regeringen som sin mening vad som
              anförs i motionen om utökat frekvensutrymme på FM-bandet.
            </item>
            <item xml:id="i-RG9QXWjBCRJeoqHWu1JW2T">
              Riksdagen tillkännager för regeringen som sin mening vad som
              anförs i motionen om tillståndsplikt för tv-sändningar.
            </item>
            <item xml:id="i-DG2Hni1ksjMty2WQFL9iM">
              Riksdagen tillkännager för regeringen som sin mening vad som
              anförs i motionen om att stärka konsumenternas inflytande över
              kabel-tv-nätet.
            </item>
            <item xml:id="i-Mkd4rwt5Pb6gjKhrbLHFvh">
              Riksdagen tillkännager för regeringen som sin mening vad som
              anförs i motionen om vidaresändningsplikten.
            </item>
            <item xml:id="i-Ltp93YhUpH3xydsdTz3bEZ">
              Riksdagen tillkännager för regeringen som sin mening vad som
              anförs i motionen om närradion.
            </item>
            <item xml:id="i-FvC1yTk55CcaBBUCsdDmx4">
              Riksdagen tillkännager för regeringen som sin mening vad som
              anförs i motionen om tillgängligheten för personer med funktionshinder.
            </item>
          </list>
        </div>
        <div xml:id="i-L28LaBoNho9GFmKffSabA7" type="motContent">
          <head xml:id="i-Qkzw785g7x8aAczpPieqqN" type="h1">
            Sammanslagning av Radio- och tv-verket samt Granskningsnämnden
          </head>
          <p xml:id="i-WL3Nkr3Nv55PaYZQ4Vozih">
            När Radio- och tv-verket samt Granskningsnämnden för radio och
            tv bildades 1994 diskuterades möjligheten att skapa endast en
            myndighet i stället för två. Så blev dock inte fallet av olika
            skäl, inte minst skälet att det var viktigt med en oberoende och
            fristående granskningsmyndighet. Detta skäl är fortfarande giltigt,
            särskilt som mediearenan vuxit och medier konsumeras på ännu fler
            sätt än för drygt 15 år sedan. Vår bedömning är att det inte tillkommit
            något som talar för att tillståndsgivning och granskning ska ligga
            under samma myndighet. Detta bör riksdagen ge regeringen till
            känna.
          </p>
          <head xml:id="i-WJBkEUp9JdErtPqZAXcHyc" type="h1">
            Post- och telestyrelsens roll för radio och tv
          </head>
          <p xml:id="i-MzRKUdhPA1quLTigFmQ6cd">
            Post- och telestyrelsens (PTS) roll har vuxit sedan bildandet
            1992 och uppdragen och arbetsuppgifterna har ökat inom området
            elektronisk kommunikation och post. PTS bestämmer vilka frekvenser
            olika radiotjänster får använda i Sverige. Det är också PTS som
            beviljar tillstånd för att använda en radiosändare som har s.k.
            tillståndsplikt, t.ex. en VHF-radio. Alla ljudrundradiosändare
            behöver frekvenstillstånd från PTS, utom de med lägre uteffekt
            än 50 W. Exempel på sådana små sändare är de som används för att
            återutsända musik från mp3-spelare på en vanlig radioapparat.
          </p>
          <p xml:id="i-G9UFBQsETVBDak8tGyca2E">
            PTS bedriver samtidigt ett omfattande informationsarbete riktat
            mot konsumenter så att dessa har valmöjligheter på marknaden.
            Informationen presenteras såväl i tryckt material som på en speciell
            konsumentdel på PTS:s webbplats. Konsumenter kan också lämna klagomål
            på operatörer till myndigheten. Klagomålen kan leda till att PTS
            bedriver tillsyn mot den aktuella operatören. Det finns en problematik
            med att både ha en främjande roll och samtidigt en myndighetsroll
            när det gäller tillståndsgivning och tillsyn. Det måste också
            finnas en bra balans mellan möjlighet att sända och utveckla radio
            och tv och tillgång till övrig elektronisk kommunikation. Vi anser
            att det bör göras en översyn och en helhetsbedömning vad gäller
            de myndigheter som har till uppdrag att verka inom radio/tv och
            telekommarknaden. Detta bör riksdagen ge regeringen till känna.
          </p>
          <head xml:id="i-A37Q9k9SenMvEHxedhuUwe" type="h1">
            Kommersiell radio
          </head>
          <p xml:id="i-JgHJnemPCrLRfKwU6jtGvC">
            Vi finner det angeläget att följa den kommersiella radions utveckling,
            den analoga på kort sikt men särskilt den digitala på längre sikt.
            Det är viktigt att utvecklingen och finansieringen av digital
            radio blir en gemensam angelägenhet för Sveriges Radio och de
            kommersiella radiobolagen tillsammans. Vi anser att de förslag
            som regeringen lagt inte kommer att främja utvecklingen av och
            skapa förutsättningar för en utbyggnad av den digitala radion.
            Därför anser vi det angeläget att fortsätta dialogen med branschen.
            Detta bör riksdagen ge regeringen till känna.
          </p>
          <head xml:id="i-J4v9ZDPPExcWZuZE1Z2VHX" type="h1">
            Slutet anbudsförfarande för frekvens­till­delning för den analoga
            radion efter 2018
          </head>
          <p xml:id="i-SAiFMC6E9zhBBMnsoQwBBR">
            Vi ser problem med det slutna anbudsförfarandet som kommer att
            gälla för alla efter 2018 och tror att det vore klokt att överväga
            andra modeller för tillståndstilldelning. Risken med ett slutet
            anbudsförfarande är att det riskerar att leda till att endast
            kapitalstarka aktörer kommer att få tillstånd. Med fler frekvenser
            ökar möjligheten att även på den analoga marknaden ge tillstånd
            efter andra kriterier, t.ex. de som föreslås för att få sända
            digital kommersiell radio och på så sätt öka mångfalden på radiomarknaden.
            Vi anser att det är viktigt att noga följa utvecklingen när modellen
            med slutet anbudsförfarande används för fördelning av nya sändningstillstånd
            under perioden fram till 2018. Detta bör riksdagen ge regeringen
            till känna.
          </p>
          <head xml:id="i-PqN8tvCgufmqGDgE4VjNDS" type="h1">
            Sponsring, reklam och produktplacering i kommersiell radio och
            tv
          </head>
          <p xml:id="i-NJqQbw8BY83sSPPEVgBZAD">
            Motivet för att sponsringsmeddelanden ska lämnas uppges vara
            att tittarna ska upplysas om att programmet är sponsrat, för att
            de därmed ska vara på sin vakt mot att sponsorn eventuellt ska
            kunna påverka programmen. Med hänsyn till att såväl AV-direktivet
            som den föreslagna radio- och tv-lagen förbjuder det torde risken
            för sådan påverkan emellertid vara liten. Det verkliga syftet
            med sponsringsmeddelandena är givetvis att de ska utgöra reklam
            för de berörda företagen, något som regeringen också erkänner
            i propositionen. Gällande rätt har ansetts innebära att sponsringsmeddelanden,
            förutom i början och slutet av programmen, även får lämnas vid
            andra tillfällen, bl.a. i samband med avbrott för annonser. I
            propositionen föreslås en tydlig regel om att sponsringsmeddelanden,
            förutom vid vissa andra tillfällen, får lämnas i samband med annonsavbrott.
            Enligt nuvarande regler får annonsavbrott i normalfallet göras
            en gång var 20:e minut. I propositionen föreslår regeringen emellertid
            att det, utom i vissa typer av program, inte ska finnas någon
            begränsning av hur många reklamavbrott som får göras. Eftersom
            annonser föreslås få sändas under 12 minuter per timme och eftersom
            varje avbrott måste vara minst en minut innebär förslaget att
            det får förekomma upp till 12 avbrott per timme. Regeringens förslag
            att sponsringsmeddelanden under pågående program får lämnas i
            början och slutet av varje annonsavbrott innebär alltså att sådana
            meddelanden om man utnyttjar möjligheten att sända sponsringsmeddelanden
            maximalt, får lämnas upp till 24 gånger per timme eller två gånger
            var 5:e minut. För att uppfylla syftet att informera tittarna
            skulle det enligt vår uppfattning vara fullt tillräckligt om sponsringsmeddelanden
            förekom i början och slutet av ett program. Under alla förhållanden
            finns det inte anledning att öka mängden sponsringsmeddelanden
            utöver vad som är tillåtet enligt nuvarande regler.
          </p>
          <p xml:id="i-AWV71nYEUzRKX5pcvJin1H">
            Vi föreslår att sponsringsmeddelanden i samband med annonsavbrott
            ska få lämnas vid högst tre tillfällen per timme mellan hela klockslag.
            Vi finner inte anledning att ändra vår tidigare uppfattning att
            8 minuter reklam per timme är tillräckligt i kommersiell radio
            och tv.
          </p>
          <p xml:id="i-X6qXYCrToapEdTLGcaufeg">
            Sponsring, reklam och produktplacering sett som en helhet blir
            med regeringens förslag alltför omfattande enligt vår mening och
            riskerar att störa programinnehållet. Vi föreslår därför en översyn
            för att se till helheten vad gäller sponsring, reklam och produktplacering.
            Detta bör riksdagen ge regeringen till känna.
          </p>
          <head xml:id="i-KS6LZ11sLFyjD9ZagPWApv" type="h1">
            Utökat frekvensutrymme på FM-bandet
          </head>
          <p xml:id="i-HiQvtMFLzhU8kqqvnSWWwE">
            Vi ställer oss positiva till att fler sändningsområden upplåts
            för analog kommersiell radio på FM-bandet. Vi anser dock att det
            är uppseendeväckande, och stridande mot vedertagna parlamentariska
            traditioner att, endast några få veckor före valet, tilldela nya
            sändningstillstånd som löper över två mandatperioder, och därmed
            förhindra andra möjligheter till utveckling inom detta område.
            Detta bör riksdagen ge regeringen till känna.
          </p>
          <head xml:id="i-HuvyQ319jn7Lb3GcEhKkFg" type="h1">
            Tillståndsplikt för tv-sändningar
          </head>
          <p xml:id="i-NdnQVAMFocRkBmSGf5aR1P">
            Vi ser positivt på utvecklingen av tv, både ur branschens och
            publikens perspektiv, och vill uppmuntra ny teknik som kan skapa
            ökad tillgänglighet och mångfald. Vi konstaterar att regeringen
            under den gångna mandatperioden gjort mycket lite för att stödja
            och uppmuntra utvecklingen inom detta område. I takt med att det
            kommer fram nya användningsområden har konkurrensen om radiofrekvenser
            blivit mer intensiv. Antalet abonnemang på rörligt bredband växer
            snabbt och behovet av överföringskapacitet ökar. De frekvenser
            som används för marksänd television har fysikaliska egenskaper
            som gör att de är mycket attraktiva även för andra ändamål. I
            samband med att de frekvenskrävande analoga tv-sändningarna har
            avvecklats diskuteras därför hur det lediga utrymmet, med en anglicism
            den digitala dividenden, ska användas. I det s.k. telekompaketet
            med ändring av EU-direktiven för elektronisk kommunikation, som
            beslutades i november 2009, ska teknik- och tjänsteneutralitet
            vara huvudprincip vid tilldelning av rätten att använda radiofrekvenser.
            Medlemsstaterna har möjlighet att på vissa villkor göra undantag
            för exempelvis radio och tv. Enligt den nuvarande radio- och tv-lagen
            krävs tillstånd för att sända ljudradio eller tv med hjälp av
            radiovågor på frekvenser under 3 gigahertz. Det innebär att det
            krävs tillstånd inte bara för sändningar på de vanliga rundradiobanden,
            för närvarande upp till 790 megahertz för televisionen, utan också
            för tv-sändningar på högre frekvensband, t.ex. via mobiltelefonnät
            eller bredbandsnät. Radio- och tv-lagen ger vidare regeringen
            rätt att bestämma vilket sändningsutrymme som får upplåtas för
            tillståndspliktiga tv-sändningar. Regeringen beslutade i december
            2007 att tv-sändningar fick förekomma i frekvensområdet upp till
            790 megahertz. Det beslutet innebar att den översta delen av det
            s.k. UHF-bandet, det s.k. 800-bandet mellan 790 och 862 megahertz,
            kommer att utauktioneras för andra ändamål, i första hand rörligt
            bredband. Ett skäl att ha tillståndsplikt är att via tillståndsgivningen
            styra frekvensanvändningen för radio- och tv-sändningar. Något
            sådant skäl anses inte föreligga för frekvenser utanför de egentliga
            rundradiobanden. Efter förslag från AV-utredningen föreslår regeringen
            därför att gränsen för tillståndsplikt ska sänkas till 790 megahertz.
            Förslaget innebär att tv-sändningar på högre frekvenser kommer
            att kunna ske utan tillstånd enligt radio- och tv-lagen. Sändningar
            utan tillstånd kommer inte bara att kunna ske i mobiltelefonnät
            eller nät för rörlig bredband utan också med konventionell rundradioteknik.
            I praktiken torde det emellertid inte finnas något frekvensutrymme
            för sådana sändningar på frekvenser över 790 megahertz. Regeringen
            ska liksom hittills besluta om sändningsutrymme för tillståndspliktiga
            tv-sändningar och kommer alltså att även i framtiden ha möjlighet
            att bestämma att ett mindre frekvensutrymme än för närvarande
            ska användas för marksänd tv som kräver tillstånd. Ett skäl för
            ett sådant beslut kan vara att den tekniska utvecklingen gör det
            möjligt att utnyttja radiofrekvenserna mer effektivt. Ett problem
            med förslaget är att det fortfarande kommer att krävas tillstånd
            för att sända marksänd tv på frekvenser under 790 megahertz. Om
            regeringen beslutar att minska området för tillståndspliktiga
            tv-sändningar kommer det alltså inte att bli tillåtet att sända
            tv utan tillstånd i det frekvensutrymme som de tillståndspliktiga
            tv-sändningarna lämnar. Följande exempel illustrerar problemet:
            Anta att regeringen, efter förslag från intressenter inom telekombranschen,
            beslutar att tillståndspliktiga tv-sändningar inte ska få bedrivas
            på frekvenser högre än 698 megahertz (sådana önskemål har framförts).
            Eftersom det fortfarande krävs tillstånd för att sända tv på frekvenser
            mellan 698 och 790 megahertz och sådana tillstånd inte kan meddelas
            kommer det att vara fritt fram för Post- och telestyrelsen att
            fördela utrymmet uteslutande för andra ändamål. Intressenter som
            vill fortsätta att använda utrymmet för tv-sändningar kommer inte
            att ha möjlighet att konkurrera med telekomintressenterna, vilket
            också kan innebära att staten får mindre betalt för frekvenserna
            än om principen om teknik- och tjänste­neutralitet hade tillämpats.
            För att telekomintressenterna inte ska ges monopol på det frekvensutrymme
            som i framtiden kan komma att inte längre användas för tillstånds­pliktiga
            tv-sändningar bör den föreslagna lagregeln ändras enligt följande:
            Om regeringen har fattat beslut enligt 1 § om att ett mindre sändnings­utrymme
            får upplåtas krävs dock inte tillstånd för sändningar på frekvenser
            som inte omfattas av regeringens beslut. Detta bör riksdagen ge
            regeringen till känna.
          </p>
          <head xml:id="i-8FptCpLdtN32Tws7iJu5hn" type="h1">
            Konsumenternas inflytande över kabel-tv-nätet och vidaresändningsplikten
          </head>
          <p xml:id="i-YYEo4QNuRZqbfJGNw4eYmr">
            Den enskilde konsumenten har i praktiken väldigt lite inflytande
            över kabel-tv-utbudet, eftersom det är beroende av hur man bor.
            Särskilt i flerfamiljshus är hyresgäster alternativt bostadsrättsinnehavare
            bundna till kollektiva lösningar. Det vore önskvärt om det fanns
            större valfrihet för den enskilde abonnenten att få tillgång till
            och betala för det utbud han eller hon själv önskar. Vi ser också
            inom kabel-tv-området en ägarkoncentration med fara för mångfalden
            och demokratin där paketeringen och innehållet i sändningsutbudet
            i stor utsträckning att kommer från samma mediehus. Det största
            problemet är dock att konsumenterna i stort sett inte har något
            inflytande över sitt tv-utbud. Regeringen gör bedömningen att
            det inte finns någon rättslig förutsättning för ökad konkurrens
            i kabel-tv-nät. Vi delar inte denna bedömning. Det borde utredas
            vidare om inte kabelnäten skulle kunna öppnas för konkurrens mellan
            olika innehållsleverantörer genom någon form av samtrafikskyldighet
            så att abonnenten får ökad möjlighet att själv välja sitt tv-utbud.
            Detta bör riksdagen ge regeringen till känna.
          </p>
          <p xml:id="i-YDB79rE2Rot8k91SXyFJCE">
            Det har tidigare funnits en bred samsyn över blockgränserna när
            det gäller radio- och tv-frågor. Eftersom uppgörelser bl.a. inom
            public service-området brutits anser vi oss oförhindrade att lägga
            förslag.
          </p>
          <p xml:id="i-2g7ZXE7f1UsPxu2bFhzojy">
            Frekvensutrymmet har ökat i och med att de digitala sändningarna
            även inom kabelnäten ökat. Vi föreslår därför att man ska utöka
            vidaresändningsplikten till att gälla alla de programtjänster
            som sänds av svenska tillståndshavare vars verksamhet finansieras
            genom den svenska tv-avgiften, i praktiken i dag avser vi SVT:s
            hela utbud av programtjänster. Detta bör riksdagen ge regeringen
            till känna.
          </p>
          <head xml:id="i-2Ftf6qK3K1316bED6BFSwF" type="h1">
            Närradion
          </head>
          <p xml:id="i-9xZC2wtR9Z7qPkvemqp4AV">
            Närradion är en ortsbunden föreningsradio med utrymme för olika
            åsikter och intressen, den är det ideella föreningslivets röst
            i etern. Regeringen föreslår att kravet på det egna materialet,
            det s.k. riksförbudet, slopas. Förslaget väcker kritik från många
            håll, bl.a. menar Konkurrensverket att det finns en uppenbar risk
            att förslagen leder till en snedvridning av konkurrensen på annonsmarknaden,
            andra som yttrat sig anser att förslaget riskerar att tränga undan
            det lokala utbudet i dagens närradio och även riskerar slå ut
            den ideella närradion. Det har också framförts synpunkten att
            om riksförbudet slopas finns allvarlig risk för att kommersiella
            intressen och aktörer kan få ett avgörande inflytande över närradion.
          </p>
          <p xml:id="i-Ad748Zbf9VtTww5RJoqyJV">
            Vi instämmer i denna kritik och anser inte att det s.k. riksförbudet
            ska slopas. Detta bör riksdagen ge regeringen till känna.
          </p>
          <head xml:id="i-QQjszWdRMoFwYZo8ph7Ao8" type="h1">
            Tillgänglighet för personer med funktionsnedsättning
          </head>
          <p xml:id="i-VLd3HmNbM6w1kz2YBCFbgt">
            Det är viktigt att radio och tv blir tillgängligt för personer
            med funktionsnedsättning oavsett sändningsteknik. Vi instämmer
            i regeringens bedömning att det finns anledning att ställa högre
            krav än vad som gäller i dag på tillgänglighet på såväl radio
            och tv i allmänhetens tjänst som andra leverantörer av medietjänster.
            Men den hänsyn som ska tas till programföretagens finansiella
            förutsättningar och den tekniska utvecklingen får inte tolkas
            så att syftet med bestämmelsen urholkas. Detta bör riksdagen ge
            regeringen till känna.
          </p>
        </div>
        <div xml:id="i-P6v5c5rXFqUuUCDT6zfQE6" type="motSignatures">
          <list xml:id="i-XCNuqiFjk2zy6wJ92EVohh">
            <item xml:id="i-EbVrdWuSBk3GiJbzdtogyZ" who="i-LdbVtbdPx3MQxR6GEgCqax">
              Berit Andnor (s)
            </item>
            <item xml:id="i-8HjAQt8A7Uj5YXSToqGLP7" who="i-UPW2cbGnTUbMZaKTrot5Bh">
              Morgan Johansson (s)
            </item>
            <item xml:id="i-6xxYgXdk3aEnFL5dJuKJ8E" who="i-Xc2gauHt5Y4GsTNbgqrrAo">
              Yilmaz Kerimo (s)
            </item>
            <item xml:id="i-AwtX5w6j36vCpuHLJ5PsCH" who="i-AZLUb1tb1XBKEbcvPVdCkZ">
              Helene Petersson i Stockaryd (s)
            </item>
            <item xml:id="i-W9GzEV2M9GtM8RKocvjcR1" who="i-SLMauHd9udrtkguQd9gymK">
              Billy Gustafsson (s)
            </item>
            <item xml:id="i-YRJzjVhENkUEjfgTdaq3db" who="i-FdoD219QSnSV59bQLxhamx">
              Tone Tingsgård (s)
            </item>
            <item xml:id="i-7k1kkDLWAGpBJ3GFJZ677F" who="i-C6MPg8QS78d6rtHZ6Jc424">
              Sinikka Bohlin (s)
            </item>
            <item xml:id="i-JDyHJycJiuta7LAZMxAZER" who="i-JxxHuvwXWsJTZYTnBZLHj">
              Marianne Berg (v)
            </item>
            <item xml:id="i-B8MZQUieGg6GtN5xxczvwe" who="i-FnYuSnrPcb2UZaoXY7vjXa">
              Mikael Johansson (mp)
            </item>
            <item xml:id="i-UkXykjSY34BebGL3c8cgmB" who="i-YP25iT3t9zdY2dpPgshs5z">
              Phia Andersson (s)
            </item>
          </list>
        </div>
      </div>
    </body>
  </text>
</TEI>
