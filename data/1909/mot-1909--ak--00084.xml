<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1909--ak--00084">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1909/mot_1909__ak__84/mot_1909__ak__84-001.pdf"/>
      <div xml:id="i-XCSc6BU2GFE2USP1pkTT4V" type="motHeader">
        <div xml:id="i-FL2LUR8CPhYQ8ZzouocANe" type="motTitle"/>
        <div xml:id="i-48iJbyuVhBuauXddM4uogz" type="motSubmissionInfo"/>
      </div>
      <div xml:id="i-3UDxceJAoutSqtJCtfUBWt" type="motBody">
        <div xml:id="i-HVHaiZHSZ8ZkdbxxApWGCU">
          <p xml:id="i-Uko8dQUoZgdDGnc5v7ELMj">
            Motioner i Andra Kammaren, N:o 84. 1
          </p>
          <p xml:id="i-TUvvcxqFEgNAzk8bRjvJew">
            N:o 84.
          </p>
          <p xml:id="i-xi7QGm3G5Ka72MyyzjYaa">
            Af herr Edén, om ombildning af laboratorsbefattningen i tysik
            vid Uppsala universitet till en professur i fysik.
          </p>
          <p xml:id="i-D9RZtcDaP46gtfVALwActQ">
            Bland de framställningar om nya lärarebefattningar, som Uppsala
            universitet på grund af vetenskapens ständiga utveckling och ständigt
            ökade behof af arbetskrafter ansett sig böra göra till Kungl.
            Maj:t, har i årets statsverksproposition endast influtit en, nämligen
            om en professur i statistik. Förvisso måste också erkännas, att
            ecklesiastikministern haft skäl till varsamhet på denna punkt
            liksom på andra med hänsyn till stats- .regleringens svårigheter.
            Det kan emellertid icke undgå att väcka bekla- gande, att på så
            sätt ett kraf fått stå tillbaka, som nu för andra gången blifvit
            från universitetet framfördt, och som ej kan utan verklig olägenhet
            längre undanskjutas. Jag åsyftar universitetets framställning
            angående ombildning af laboratorsbefattningen i fysik till en
            ny — andra — pro- fessur 1 samma ämne. Så pass "viktig är denna
            sak, att jag anser mig böra i motionsväg upptaga och framföra
            den. Till en början må erinras därom, att andra naturvetenskapliga
            ämnen redan länge haft och alltjämt hafva två professurer. Detta
            gäller såväl om kemi som äfven om zoologi och botanik; ja, botaniken
            företräddes t. o. m., tack vare en enskild donation, af tre professurer.
            Anledningen till att fysiken i detta hänseende hittills varit
            sämre lottad är ingalunda den, att ämnet skulle haft mindre behof
            af lärarekrafter, utan helt enkelt den, att vid den stora omregleringen
            af universitetens lärarebefattningar 1876—77 de tillgängliga medlen
            icke räckte till. Redan då föreslogo den materaatiska-naturvetenskapliga
            sektionen och det större akademiska konsistoriet, att jämte den
            ordinarie professuren 1 fysik skulle inrättas en professur i experimentalfysik.
            Men man fann sig vid ombildningen ej hafva mer än 3,000 kronor
            disponibla för dylikt ändamål, och på denna grund kom endast en
            laboratorsplats, ej en professur till stånd. På så sätt kom fysiken
            med afseende på lärarekrafter i en ogynnsammare ställ- ning än
            andra till omfång och lärjungeantal jämbördiga ämnen. Bih. till
            Riksd. Prot. 1909. 1 Saml. 2 Afd. 2 Band. 37 Häft. (N:o 84).
          </p>
          <pb facs="riksdagen-motions-pdf/data/1909/mot_1909__ak__84/mot_1909__ak__84-002.pdf"/>
          <p xml:id="i-5vuqiybhCRycoS2ZfXSp6g">
            2 Motioner i Andra Kammaren, N:o 84.
          </p>
          <p xml:id="i-A2NQ2GqceayqMhPkq95ote">
            År 1907 upptogo emellertid de akademiska myndigheterna på nytt
            sitt kraf på en andra fysisk professur, och samma yrkande upprepades
            år 1908. Därvid anförde ämnets målsman, professor Ångström, i
            mate- matisk-naturvetenskapliga sektionen bl. a. följande: »Var
            redan 1877 behofvet af ännu en professur i fysik kändt och erkändt,
            så har under de sedan förflutna 30 åren detta behof i hög grad
            stegrats. Under denna tid har nämligen den fysiska vetenskapen
            under- gått en utveckling, som väl torde betecknas som enastående
            i vetenskapens historia. Genom den storartade utvecklingen af
            värmeläran (termodyna- miken): samt genom de epokgörande upptäckterna
            på optikens och elektrici- tetslärans område (elektrooptiken och
            elektronteorien) samt de i såväl teoretiskt som praktiskt afseende
            viktiga tillämpningar, som dessa upp- täckter medfört, har fysikens
            omfång till den grad ökats och hela ämnet så omdanats, att det
            faktiskt är för en man numera omöjligt att som specialist behärska
            hela det fysikaliska läroområdet. Samtidigt har lärjunge- frekvensen
            mer än fördubblats såväl vid föreläsningar som öfnings- och speciallaborationer,
            detta som en gifven följd af den allmänna insikten om fysikens
            växande betydelse. Såsom ett belysande exempel på det sist anförda
            må nämnas, att de fysiska föreläsningarna under de sista läsåren
            terminligen besökts af öfver 100 åhörare samt att utrymmet på
            det fysiska laboratoriet, som dock sedan några år är fördubbladt,
            varit till sista plats upptaget. Redan detta torde till fyllest
            visa, att den professur, som redan för 30 år sedan ifrågasattes,
            nu är oundgängligen nödvändig, och att fysiken bör komma i åtnjutande
            af samma förmån, som ämnena kemi, botanik och zoologi redan länge
            ägt. Ser man på förhållandena vid utländska universitet, finner
            man äfven att, där fysik drifves med något större intensitet,
            ämnet i allmänhet är representeradt genom flera professorer. För
            att finna ett exempel härpå behöfver man ej gå längre än till
            Kristiania universitet, där det finnes två professorer i fysik.
            Då i och med denna hösttermin genom den nya fysiska institutionens
            färdigställande äfven vi komma 1 det lyckliga läget att äga förstklassiga
            lokaler för den fysiska undervisningens och forskningens bedrifvande,
            torde det äfven i hög grad vara önskvärdt, att detta material
            genom tillräckliga lärarekrafter brukas på bästa möjliga sätt.
            För närvarande finnes vid institutionen två ordinarie lärare,
            nämligen en professor och en laborator. Den undervisning och tjänstgöring,
            som för närvarande åligger dessa, är: för professorn 4 timmars
            föreläsningar i veckan, öfverinseendet af undervisningen å institutionen
            och särskildt
          </p>
          <pb facs="riksdagen-motions-pdf/data/1909/mot_1909__ak__84/mot_1909__ak__84-003.pdf"/>
          <p xml:id="i-928hq6xvtLvtmDqx48RsaM">
            Motioner i Andra Kammaren, N:o 84. 3
          </p>
          <p xml:id="i-Y6qy9Nix4xKbgt57nuCJz8">
            ledningen af de vetenskapliga specialundersökningar, som där
            utföras, alla tentamens- och examensgöromål, skötseln af institutionens
            ekonomi, instru- mentinköp m. m. Laboratorn åligger att leda öfningslaborationerna
            såväl på det lägre stadiet för fil. kand. och ämbetsexamina som
            å det högre stadiet för fil. lic.-examen, hvarjämte laboratorn
            äfven biträder vid öfver- vakandet af de vetenskapliga specialarbetena.
            Ett viktigt önskemål är nu emellertid, att två föreläsningsserier,
            af- sedda för det högre stadiet, samtidigt må kunna hållas. Med
            den om- fattning fysiken f. n. äger, komma föreläsningar på det
            högre stadiet, och omfattande fysikens skilda delar, att kräfva
            en ganska rundlig tid. Valda delar från fysikens skilda områden,
            äfven om de blott omfatta det vikti- gaste, som en studerande
            med fysik som hufvudämne bör se och höra, kräfva sålunda — med
            4 föreläsningar 1 veckan — en tid af cirka 4 år. Det är då uppenbart,
            att många studerande aldrig få tid och tillfälle att fullständigt
            bevista en sådan kurs. Vikten af de fysikaliska föreläsningarna
            får dock ej förbises, ty med ämnets stora omfång blir det en omöjlighet
            för den studerande att genom egna försök skaffa sig en tillräckligt
            grundlig kän- nedom om samtliga de fenomen, som han bör känna.
            Här måste de ex- perimentalfysiska föreläsningarna gripa in dels
            för att fylla bristerna i de personliga iakttagelserna, dels ock
            för att utbilda den studerande för den lärareverksamhet, som han
            själf en gång kan bli satt att utöfva. För att kunna å ena sidan
            tillfredsställa fordringarna å studietidens förkortning, å den
            andra möjliggöra, att vissa viktiga delar af ämnet — såsom t.
            ex. elektricitetslärans viktiga teoretiskt-praktiska tillämpningar
            — erhölle en utförligare behandling, än hittills varit möjligt,
            är sålunda en ökning af föreläsningarnas antal i högsta grad önsklig».
            Hvad professor Ångström sålunda påvisat torde till fullo styrka,
            huru viktig den nya professuren skulle vara ur själfva ämnets
            och den akade- miska undervisningens synpunkt. Härtill kommer
            emellertid också en annan. Den vetenskapliga fysiken har en grundläggande
            betydelse också för de tekniska vetenskaper, hvilka på det mest
            djupgående sätt gripa in i hela vårt moderna sambhällslif och
            ej minst i den moderna industrien. Jag endast påminner därom,
            hvilka storartade häfstänger i industriens och samfärdselns tjänst
            som åstadkommits på grund af värmelärans utveckling och tillämpningar
            på gas- och ångmaskinen, hvilka ovärderliga hjälpmedel som optikern
            gifvit åt tekniken i mikroskopet, spektroskopet och kikaren, hvad
            elektricitetslärans tillämpning åstadkommit i telegrafen, telefonen,
            den elektriska belysningen, dynamomaskinen, Röntgenfotografien
            m. m. Det må vara nog för att belysa, hvilken insats de fysiska
            upptäckterna
          </p>
          <pb facs="riksdagen-motions-pdf/data/1909/mot_1909__ak__84/mot_1909__ak__84-004.pdf"/>
          <p xml:id="i-Y65JvTPkXt5j2CLGo2KGSi">
            4 Motioner i Andra Kammaren, N:o 84.
          </p>
          <p xml:id="i-BxRig8Q7tyajNMtpcXy5tM">
            och deras praktiska tillämpningar gjort och göra i hela vårt
            samhälle. Det nära sambandet mellan de rent tekniska studierna
            och de fysikaliska universitetsstudierna framgår också af sådana
            förhållanden som att t. ex. vid universitetet i Göttingen finnas
            särskilda institut för mekanikens och elektricitetslärans tillämpningar
            och att många bland våra egna ingeniörer efter afslutade teknologiska
            studier fortsätta sin utbildning i fysik vid Uppsala universitet.
            Icke utan orsak utmärkte därför ingeniören Alfred Nobel genom
            sina pris särskildt vetenskaperna fysik och kemi. Det torde under
            sådana förhållanden, och med hänsyn särskildt till vårt folks
            utpräglade fallenhet för ingeniörsyrket, icke vara för mycket
            sagdt, att ett bättre tillgodoseende af den fysiska vetenskapen
            i vårt land är icke blott en universitetsangelägenhet, utan en
            fråga af verklig national- ekonomisk betydelse. Den lyckligaste
            formen för att fylla behofvet af ökade lärarekrafter i fysik skulle,
            fortsätter professor Ångström, tvifvelsutan vara inrättandet af
            en ny professur med bibehållande af den gamla laboratorsbefattningen.
            Han anser sig emellertid icke kunna framställa yrkande därpå.
            »Jag har trott», säger han, »att ett sådant kraf skulle hafva
            mindre utsikt till framgång, och att för närvarande en möjlighet
            förefinnes att tillfredsstäl- lande ordna förhållandena genom
            den nuvarande laboratorsbefattningens ombildning till professur».
            Hans yrkande blir också i öfverensstämmelse härmed, att en dylik
            ombildning måtte ske, och i detta yrkande hafva universitetsmyndigheterna
            instämt. Genom ett sådant tillvägagångssätt kunna kostnaderna
            för den före- slagna professuren inskränkas till en jämförelsevis
            obetydlig summa. Pro- fessors lön är enligt nu gällande stat 5,000
            kronor, med 2,500 kr. i tjänstgöringspengar och ett ålderstillägg
            af 600 kr. efter 5 år; laborators lön är 3,000 kr., med 1,500
            kr. i tjänstgöringspengar och två ålderstillägg på 500 kr, Skillnaden
            blir alltså, beräknadt från labaratorns första löne- grad, 3,000
            kr., från hans högsta lönegrad blott 2,000 kr. Då den nu- varande
            innehafvaren af laboratorsposten med nästa år inträder 1 högsta
            lönegraden, är det sålunda endast den senare summan, 2,000 kr.,
            som det nu faktiskt gäller. Mot detta förslag kan invändas, att
            en ombildning af laboratorsplats till professur är en vansklig
            sak, när den förra platsen ej är ledig. I nu föreliggande fall
            löser sig emellertid svårigheten af sig själf. Den nu- varande
            laboratorn i fysik vid Uppsala universitet, d:r P. D. G. Granqvist,
            är, såsom professor Ångström med de akademiska myndigheternas
            instäm- mande uppvisat, icke blott fullt kompetent till en professur,
            utan också
          </p>
          <pb facs="riksdagen-motions-pdf/data/1909/mot_1909__ak__84/mot_1909__ak__84-005.pdf"/>
          <p xml:id="i-UPfgUraR91buFhc1majjpi">
            Motioner i Andra Kammaren, N:o 84. 5
          </p>
          <p xml:id="i-BKPafAqEosjXR6x4rgWvCc">
            så meriterad inom sin vetenskap, att han måste anses som själfskrifven
            till den nya högre befattningen. Jag anför åter professor Ångströms
            ord i sektionens protokoll. Laboratorn, d:r Granqvist, »förklarades
            redan 1899 kompetent till professuren i fysik i Lund. Att hans
            vetenskapliga verk- samhet varit af framstående beskaffenhet,
            därom vittnar bland annat, att han 1902 invaldes till ledamot
            af vetenskapssocieteten i Uppsala och 1905 af vetenskapsakademien
            i Stockholm, att han är ledamot af denna akademis Nobelkommitté,
            hvilket stora förtroendeuppdrag han sedan 1904 innehar, att han
            varit utsedd att som sakkunnig yttra sig vid tillsättandet af
            pro- fessurerna i elektroteknik vid k. tekniska högskolan, samt
            att han erhöll professors namn, heder och värdighet, »honoris
            causa», 1905. Skulle den nu föreslagna professuren anslås till
            ansökan ledig, så finnes ej heller f.n. någon obefordrad svensk
            fysiker, som skulle kunna göra d:r Granqvist platsen stridig.
            Om hans nit och skicklighet som lärare finnes vid det universitet
            han tillhör blott en mening, och kan universitetet genom den föreslagna
            anordningen ytterligare försäkra sig om att få behålla en så dugande
            kraft, är detta förvisso att räkna som en stor vinst». Laborator
            Granqvist skulle i följd häraf, om den föreslagna ombildningen
            komme till stånd, utån ansökan utnämnas till innehafvare af den
            nya professuren, och har han till universitetsmyndigheterna afgifvit
            en förklaring, att han är villig mottaga en sådan utnämning. På
            grund af hvad jag sålunda anfört får jag hemställa,
          </p>
          <p xml:id="i-4TCFzUCRXQBudcgaRfHsLi">
            att Riksdagen måtte för ombildning af den nu- varande laboratorsbefattningen
            i fysik vid Uppsala universitet till en professur i fysik bevilja
            en förhöj- ning i det till Uppsala universitet utgående anslaget
            å ordinarie stat af kronor 3,000, skolande för den nya professuren
            utgå 5,000 kronor såsom lön och 2,500 kronor såsom tjänstgöringspengar
            och dess blifvande innehafvare åtnjuta rätt till ålderstillägg
            och pension i enlighet med hvad för öfriga professorer vid universi-
            teten är stadgadt samt hans tjänstgöring i vanlig ord- ning bestämmas.
          </p>
          <p xml:id="i-JUCBPokqDdiqStLcLdNHhQ" type="date">
            Stockholm den 26 januari 1909. Nils Edén.
          </p>
        </div>
      </div>
    </body>
  </text>
</TEI>
