<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00240">
  <teiHeader>
    <fileDesc>
      <titleStmt>
        <title>angående vissa frågor rörande användningen av offentligt datamaterial.</title>
        <author>av fru Anér m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående vissa frågor rörande användningen av offentligt datamaterial.</title>
          <idno type="rdwebb">FW02240</idno>
          <rs type="number">240</rs>
          <ref type="dokument_url_text">http://data.riksdagen.se/dokument/FW02240/text</ref>
          <ref type="dokument_url_html">http://data.riksdagen.se/dokument/FW02240</ref>
          <ref type="dokumentstatus_url_xml">http://data.riksdagen.se/dokumentstatus/FW02240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC. P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Bx9fbNBh4ybH7H2kWavRdb</idno>
            <name>GABRIEL ROMANUS</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Fc5AZnAg2qoe17aNV5FuCh" type="signed"/>
        <correspContext corresp="i-Fc5AZnAg2qoe17aNV5FuCh">
          <note type="signatory" corresp="i-HZV5H2PBrEbNREbjvh2nWq"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-Bx9fbNBh4ybH7H2kWavRdb"/>
          <note type="signatory" corresp="i-DYgzAT37kBVShgAsK7YzHQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__240/mot_1973__240-001.pdf"/>
      <fw xml:id="i-SHM3EHp9CyJuZN24EYW9q7">
        Mot. 1973: 240 10
      </fw>
      <div xml:id="i-CEyHAn9JLgdFGsPfFcsuwe" type="motHeader">
        <div xml:id="i-SVcnrZBpr9AjzxR58r3Z6y" type="motTitle"/>
        <div xml:id="i-XqCr9TpHjE6vpbYHcHvbNU" type="motSubmissionInfo"/>
      </div>
      <div xml:id="i-VXcr26HEkXJt9S41oXXfRF" type="motBody">
        <div xml:id="i-LzRh3dbUJ5FkA4hGnGETjd">
          <p xml:id="i-GbimSVK9TyFhu9sSozy1YV">
            Nr 240
          </p>
          <p xml:id="i-4LpM4RKmGFCgFvRfuy3Kuk">
            av fru Anér m. fl. angående vissa frågor rörande användningen
            av offentligt datamaterial.
          </p>
          <p xml:id="i-CX9BdXo8TWDqU9iNU2pGcH">
            En ideologi för dataåldern
          </p>
          <p xml:id="i-Q2gkaS8mry3YHmiwgf7jHn">
            Automations- och datatekniken möjliggör en i historien hittills
            okänd koncentration av makten i ett samhälle. Kontroll och styrning
            av människan blir möjlig i gigantisk skala utan direkt konfrontation
            mellan den styrande och den styrde. Den psykologiska återverkan
            på objektet blir vad man med en närmast från marxismen lånad term
            numera kallar alienering. Den enskilde känner sig hotad av överpersonliga
            makter, som är honom främmande, och manipulerad för ändamål, som
            han varken tillfrågats eller underrättats om. Tillvaron upplevs
            som dehumaniserad — omänsklig — och därför meningslös.
          </p>
          <p xml:id="i-71STET9jXjTMdPqvVfDUkS">
            Det var den finländske filisofiprofessorn Georg Henrik von Wright
            som yttrade sig på detta sätt vid en datakonferens i Helsingfors
            1972. Det han skildrar upplevs verkligen så av många människor,
            även om de använder andra och färre ord. Datatekniken är en ny
            maktfaktor — och kan missbrukas. Den är emellertid också en ny
            maktfaktor, som kan användas väl, Professor Wrights slutsats är
            att den nya fasen i industrialiseringen som ADB-tekniken medfört
            ”ännu saknar sitt ideologiska komplement”. Vi anser att detta
            ideologiska komplement finns i liberalismens patos för frihet
            åt den enskilde under ansvar samt kontroll av all makt och av
            alla makthavande. I folkpartiets nyligen antagna partiprogram
            har den liberala synen på datatekniken uttryckts så här:
          </p>
          <p xml:id="i-jPzJG4deQJ9q8W3DnUUur">
            Datateknikens positiva möjligheter bör tillvaratas. En datalag
            måste införas till skydd för den personliga integriteten. Lagen
            skall gälla för statliga, kommunala och privata dataregister.
            Lagstiftningen skall bevara rätten till insyn i myndigheternas
            handlande, samtidigt som skydd skapas mot obehörigt utlämnande
            av uppgifter om individer. Den enskilde skall ha rätt att ta del
            av alla uppgifter om sig själv i dataregister och att få felaktigheter
            korrigerade. Riksdagen bör få insyn i uppbyggnaden av statliga
            dataregister och i uppläggning och genomförande av folkräk- ningar.
            Endast nödvändiga uppgifter får infordras av myndigheterna. En
            dataombudsman bör följa utvecklingen på dataområdet och tillvarata
            den enskildes intressen. Rätten till anonymitet för den som lämnar
            uppgifter vid intervju- och enkätundersökningar bör lagfästas.
          </p>
          <p xml:id="i-BW9ktgXPwNz6FS9RMioeyu">
            I denna motion vill vi peka på några konkreta områden, där datamakten
            genom olika åtgärder kan göras mindre farlig och mera nyttig,
            än den är i dag, för den enskilde och hans samhälle. Offentlighets-
            och sekretesslagstiftningskommitténs (OSK) betänkan- de Data och
            integritet (SOU 1972:47) föreligger och är under remissbe-
          </p>
          <pb facs="riksdagen-motions-pdf/data/1973/mot_1973__240/mot_1973__240-002.pdf"/>
          <fw xml:id="i-R5Uq8Vx1W1T7pynW5vctrp">
            Mot. 1973: 240 11
          </fw>
          <p xml:id="i-TdyA5um6sVwkRRdgingiQ4">
            handling. En rad viktiga integritetsfrågor i samband med ADB-behand-
            lingen kommer att bli aktualiserade, när en proposition i anledning
            av denna utrednings förslag föreligger. Vi håller oss därför i
            denna motion till sådana frågor som inte direkt berörts av OSK
            resp. av andra, arbetande utredningar.
          </p>
          <p xml:id="i-StPBMSd8uS8ZxmwruY2sqa">
            Datateknikens faror
          </p>
          <p xml:id="i-dyqvwsnHwAo3donWq8j3t">
            De tre viktigaste politiska aspekterna av datateknologin, så
            långt de hittills har iakttagits, är dessa: invasionen av den
            personliga integriteten, som möjliggjorts i stor skala för staten,
            vissa stora företag och andra stora och resursrika organisatio-
            ner, anhopningen av makt i redan existerande maktcentra, med åtföljande
            urtappning av makt i svagare och perifera maktcentra, en utveckling
            som man kan se både inom länderna och mellan dem, den ökade ogenomskinligheten
            i myndigheternas samt i stora företags och organisationers handlingar
            gentemot de enskilda medborgarna. Politiska åtgärder som bör vidtagas
            är bl. a. följande:
          </p>
          <p xml:id="i-WPu9UfBtWkuAfVzSdeKTDD">
            Data-lagar
          </p>
          <p xml:id="i-Q8Bgazsf6LtRF9Ej1iMZwE">
            1. Datoranpassade lagar om vad man får och inte får göra med
            informationssamlingarna i offentliga och privata databanker. —
            Det har vi god anledning vänta oss att vi kommer att erhålla genom
            OSK. 2. Lagar om hur mycket och i vad mån de olika myndigheterna
            har rätt att begära information av varandra, hur mycket av informationen
            som får säljas och om den enskildes rätt att få känna till upplysningarna
            om honom själv och vad de används till. — Detta har också behandlats
            av OSK, utom frågan om myndigheternas inbördes förhållande. Detta
            ändras nämligen i hög grad genom rent tekniska förändringar och
            kräver omformulering av många lagar och bestämmelser. 3. Regler
            om vilka kriterier på exakthet och riktighet som bör upprätthållas
            vid de offentliga databankerna. — Denna fråga har ännu knappast
            berörts men blir allt viktigare ju fler data om var och en av
            oss som stoppas in i terminalerna. 4. Internationella överenskommelser
            om hur data får överföras från ett land till ett annat, och i
            vilken mån det ena landet skall respektera det andras krav på
            kontroll över sina egna data. — Här är nästan ingenting alls gjort,
            men teknikens framsteg — särskilt när det gäller att skapa datorer
            som kan läsa bokstäver och siffror själva — gör att lagstiftningen
            brådskar, vilket även OSK har understrukit. S. Laglig möjlighet
            för enskilda att klaga över och få insyn i hur deras egna data
            hanteras. — OSK nämner förslaget om dataombudsman men föreslår
            det inte.
          </p>
          <pb facs="riksdagen-motions-pdf/data/1973/mot_1973__240/mot_1973__240-003.pdf"/>
          <fw xml:id="i-VCPsbLxthijJjisn6YUNum">
            Mot. 1973: 240 12
          </fw>
          <p xml:id="i-Q5Tb9eDpk5AnnJfAx661sQ">
            Maktbalansen
          </p>
          <p xml:id="i-FxR1Aq1pdv42wvsxFw4hiQ">
            Maktanhopningen i redan existerande maktcentra, privata eller
            offent- liga eller inom de stora organisationerna, i kontrast
            till de mindre och resursfattiga organisationernas och de enskilda
            medborgarnas ökande vanmakt kan rättas till med medel som tekniskt
            är ganska enkla men ekonomiskt besvärliga. Det fordras nämligen
            att samhällets databanker verkligen ställs till medborgarnas förfogande
            på ett sådant sätt att de har möjlighet att begagna sig av dem.
            Detta är i Sverige en laglig rättighet, men den kan lätt bli en
            tom bokstav, om man inte övervakar hur den rent tekniskt kan utövas.
            Dels kan önskemålet om stor och allmän tillgång till information
            komma i konflikt med privatpersoners och företags önskemål om
            att vissa uppgifter om dem skall vara skyddade. Dels är datorernas
            teoretiska möjligheter att lämna ifrån sig hur mycket information
            som helst till hur många som helst inte identiska med de praktiska
            möjligheterna att göra detta. I stor utsträckning kommer information
            att vara oåtkomlig, trots att den finns i databaserna. Detta beror
            på att det kommer att bli mycket dyrare och besvärligare att ta
            fram program för att behandla data än att utveckla maskinbasen.
            Vem som är i stånd att ta ut vilken information beror alltså på
            vem som bestämmer över vilka program som utvecklas. Datorområdet
            präglas ofta av mycket stora basinvesteringar, särskilt när det
            gäller programut- veckling, och därefter små marginalkostnader
            per framställt exemplar. Let är alltså av mycket stor betydelse,
            vem som avgör var dessa stora basinvesteringar görs och i vilken
            sorts program. Det går att utveckla system som passar behoven
            hos ett fåtal stora privata och statliga makthavare och informationshanterare.
            Det går också att utveckla system som ser till de många medborgarnas
            och de små organisationernas behov. Men båda delarna kostar pengar,
            och man kan inte göra allt på en gång. Om inte denna utveckling
            medvetet styrs åt medborgarnas håll, kommer den utan tvivel av
            sig själv att gå åt de stora makthavarnas, utan att några formella
            beslut ser ut att ha fattats.
          </p>
          <p xml:id="i-Rn5yojypJKDd3Q8yyH7ff7">
            Dataalfabetisering
          </p>
          <p xml:id="i-7sVx9igCjq2QNdhkBJkXQh">
            Ogenomskinligheten i alla styrningsprocedurer, som sker via dator,
            är inte ett naturfaktum som man måste rätta sig efter utan ett
            resultat av mänskliga handlingar som man ändrar på. Ändringen
            sker främst genom utbildning, ”dataalfabetisering”, så att en
            så vid krets medborgare som möjligt vägrar att låta sig imponeras
            av datorexperternas språk, ifrågasät- ter deras anspråk och kräver
            mera människotillvända prestationer av deras maskiner, eftersom
            de vet att sådant är möjligt. Först i ett sådant samhälle kan
            medborgarna på allvar använda datorerna som en utvidgning av sina
            egna möjligheter — inte bara underkasta sig dem som en utvidgning
            av myndigheternas.
          </p>
          <pb facs="riksdagen-motions-pdf/data/1973/mot_1973__240/mot_1973__240-004.pdf"/>
          <fw xml:id="i-9boThYN54DciaFdEwP4mj4">
            Mot. 1973: 240 13
          </fw>
          <p xml:id="i-MniConE6E6qT2d5c9XxCf5">
            Man kommer att kräva att datorerna kan ta emot frågor och ge
            svar i naturliga eller nästan naturliga mänskliga språk. Språk
            och terminaler måste alltså anpassas efter människornas möjligheter
            och förmåga — inklusive deras felprestationer — så att dessa inte
            åstadkommer obotliga eller svårbotliga skador. Det är emellertid
            inte lätt att åstadkomma så människovänliga system och återigen
            fordras en medveten satsning av pengar och kvalificerat arbete
            för just detta ändamål, om människornas krav skall uppfyllas.
            Utvecklingen går inte av sig själv.
          </p>
          <p xml:id="i-92DuhUFRWMxjFtB873xeM">
            Datakvalité
          </p>
          <p xml:id="i-H1u1cbuyr4CDYsQQW2d46W">
            För att inte det som von Wright kallade ”en styrning i gigantisk
            skala utan konfrontation mellan den styrande och den styrde” skall
            bli en parodi, inte blott på demokratisk frihet utan även på en
            effektiv användning av legitima styrmedel, måste vi bli mycket
            mer uppmärksam- ma än hittills på vad som kan kallas datakvalité.
            Den som skall använda de data som kommer ut ur en dator måste
            ha möjlighet att avgöra hur pass korrekta de är, dvs. vilken osäkerhet
            de har — inte på grund av misstag i programmeringen, utan på grund
            av det sätt på vilket de ursprungliga in-data sammanställdes och
            definierades. Det är ingen nyhet att statistik inte är bättre
            än de insamlade fakta den bearbetar. Men i databanken får denna
            enkla sanning nya, förfärande dimensioner. En amerikansk dataexpert,
            J. Jacob, skrev redan 1969 att ”det är ofrånkomligt att i varje
            databank kommer inexakta, ofullständi- ga och ovidkommande upplysningar
            att lagras. Det ligger i systemets natur att det måste bli fel
            på data och att de måste feltolkas.” Detta måste bli en mycket
            mera medveten kunskap, än det i dag är, för alla som använder
            sig av datorernas utmatade ”fakta”. Det måste höra till de elementära
            kunskaperna hos var och en som hanterar data, att maskinen inte
            alltid har rätt. Man får därför inte konstruera stora system för
            samhällsstyrning, som endast fungerar på ett uthärdligt sätt under
            förutsättning att alla fakta som matas in och ut i datorn alltid
            eller nästan alltid är fullt korrekta och oemotsägliga och att
            de inte heller kan förändra mening genom att förändra omgivning.
            En upplysning om en individ, given i ett visst sammanhang, t.
            ex. till en familjerådgivare, ändrar totalt sin betydelse om den
            sätts in i ett annat sammanhang, t. ex. av en nykterhetsnämnd.
            Den socialvårdare som har satt ett visst omdöme om en människas
            arbetsvillighet, familjebakgrund e.d. vet med vilken grad av säkerhet
            detta omdöme är satt och i vilka sammanhang det kan användas och
            inte användas. Den som utfört ett laboratorieprov på en patient
            vet eller bör veta hur pass stor sannolikheten är för att provet
            är korrekt. Men det vet inte den som får ut dessa och en mängd
            liknande data. I princip borde alla data eller i varje fall klasser
            av data vara försedda med angivelse av vilken osäkerhet man måste
            räkna med, för att de skall kunna nyttjas på ett ofarligt sätt.
            I de fall detta inte är möjligt, får man helt enkelt vara ytterst
            restriktiv med att använda dem och särskilt med att kombinera
          </p>
          <pb facs="riksdagen-motions-pdf/data/1973/mot_1973__240/mot_1973__240-005.pdf"/>
          <fw xml:id="i-A6sYE9KbTmHD4KTtQVuh1H">
            Mot. 1973: 240 14
          </fw>
          <p xml:id="i-8nux39VCnWEUhUJ2P3hdif">
            dem med andra data. Detta gäller i synnerhet inom sjuk- och socialvården
            samt inom undervisningsväsendet, områden där datahanteringen av
            människor håller på att starkt utvidgas.
          </p>
          <p xml:id="i-F5m7cnaZysqmpn6ufds7ni">
            Rättssäkerheten på data
          </p>
          <p xml:id="i-U815x36U9RWa3a3nUMMKgW">
            Ett annat område, där ADB-tekniken sätter upp nya typer av problem
            för lagstiftarna, är rättsväsendet. Det sätts redan på många håll
            upp databanker på privat initiativ för att hjälpa jurister genom
            att sätta rättsfall på data. Det torde vara omöjligt att hindra
            en sådan utveckling, genom vilken den som får tillgång till en
            sådan databank får ett starkt övertag över den som inte har samma
            tillgång. Det är likaså mycket sannolikt att datorerna blir använda
            i själva rättskipningen för att finna det ”rättvisaste” utslaget
            liksom för att ge modeller till lösningar av nyuppkomna rättsliga
            frågor. Det måste, om inte missbruk skall uppkomma, systematiskt
            förbere- das av lagstiftarna. Man bör redan nu starta någon sorts
            diskussion eller samarbete mellan rättsexperter och dataexperter
            för att få ett grepp om hur datorerna bör användas inom rättsväsendet.
            Två problem kan framhållas som särskilt aktuella: Hur skall en
            dom formuleras så att den i databehandlingen kommer in med sina
            väsentliga moment på rätt plats och så att dessa blir lätta att
            hitta och registrera? Hur skall de dömda resp. frikända, tilltalade
            etc. identifieras så att deras egen rättssäkerhet och integritet
            bevaras och samtidigt ingen riskerar att bli felidentifierad i
            ett sammanhang där han inte har att göra? I både civil- och brottmål
            blir dessa krav mycket viktiga, inte minst om den nya datalagen
            kommer att innehålla de stränga krav på exakthet och fullständighet
            som OSK har föreslagit.
          </p>
          <p xml:id="i-LCdAK2QApTd2Ur8vxUzumA">
            Data för beslutsfattarna — och för alla
          </p>
          <p xml:id="i-E9TAa3YdyYV8n6ZSw2rWip">
            Datateknikens nya effektivitetsmöjligheter får vidare inte köpas
            med uppoffring av medmänskliga relationer, som tidigare kunnat
            upprätthållas eller som borde kunna upprätthållas. Att ta kontakt
            med den som drabbats av åtgärder via en databank, eventuellt genom
            felaktiga informationer, är lika viktigt ur juridisk och politisk
            synpunkt som att den som drabbas av en planeringsåtgärd som gäller
            hans mark måste höras och få tillfälle att yttra sig. Det må vara
            att den rationaliseringseffekt man väntar sig av en dator blir
            något inskränkt, genom att man t. ex. låter individen få ordet
            och rätta uppgifter om sig själv — inte bara kvantitativt, men
            kvalitativt, där det är fråga om data som uppkommit genom värderingar.
            Databanken får nämligen inte ses bara eller huvudsakligen som
            ett redskap för rationalisering utan fastmer som ett storartat
            beslutsfattar- instrument; men inte för beslut på allt högre och
            avlägsnare nivåer utan för beslut grundade på social delaktighet
            och samverkan mellan indivi- derna. Datorerna kan, om man använder
            dem rätt, bidra till att sänka
          </p>
          <pb facs="riksdagen-motions-pdf/data/1973/mot_1973__240/mot_1973__240-006.pdf"/>
          <fw xml:id="i-TXw4qrfiYGc6fEb3Rj1skN">
            Mot. 1973: 240 15
          </fw>
          <p xml:id="i-3T5oXYy9SLYkHnmB3wimJw">
            murarna mellan människorna och ge dem nya möjligheter till samarbete
            — inte till att göra dem till främlingar för samhället och varandra,
            så som risken snarast ser ut att vara i dag. De kan, om det vill
            sig illa, förvandla ett monopolistiskt samhälle till en mardröm
            — 1984 i kubik. De kan också användas för att ge ett pluralistiskt
            samhälle en frihet och böjlighet, förenad med effektivitet, sådan
            som vi aldrig sett förut. Det kommer att visa sig i skolorna,
            industrierna, kommunerna och i det politiska livet. Det är viktigt
            att vi i tid ser vilka — skenbart kanske oväsentliga — steg som
            leder oss åt det ena eller andra hållet och att vi vet vilket
            samhälle vi vill arbeta för. Datorerna kan göra mycket åt oss
            — men inte det valet.
          </p>
          <p xml:id="i-C7T6hS6NkZQD7H3Va7q2Cs">
            Folk- och bostadsräkningen
          </p>
          <p xml:id="i-VeCoqMnAXZjRyNTenUumXi">
            1970 års folk- och bostadsräkning genomfördes på sådant sätt
            att den skapade irritation och misstro hos betydande grupper i
            samhället. Det är därför angeläget att, när nästa folk- och bostadsräkning
            skall genomföras, man planlägger denna på sådant sätt att man
            undviker de misstag som gjordes i föregående bostadsräkning. Ett
            sätt att undvika misstagen och återställa förtroendet mellan de
            styrande och de styrda är att tillsätta en rådgivande grupp med
            parlamentariskt inslag för att följa planering och genomförande
            av nästa folk- och bostadsräkning. Tillsättandet av en sådan grupp
            bör ske i god tid så att bedömningar och förberedelser för den
            kommande folk- och bostadsräkningen kan ske med betryggande tidsmarginaler.
            På det stadium där vi står i dag i den svenska politiska utvecklingen
            — med en rad viktiga datautredningar under arbete och med ett
            par av dem redan framme med delbetänkanden — finner vi det inte
            berättigat att lägga fram förslag om annat än några — i och för
            sig viktiga — detaljer i det nät av åtgärder som skall göra datorerna
            lämpade att ge oss ett mänskligare samhälle. Vår principiella
            inriktning finns angiven i folkpar- tiets på hösten 1972 antagna
            partiprogram, vari vi — som framgår inledningsvis i denna motion
            — bl.a. kräver lagar som förbjuder obehörigt utlämnande av uppgifter
            om individer, rätt för den enskilde att ta del av alla uppgifter
            om sig själv i dataregister samt en dataombudsman som tillvaratar
            den enskildes intressen. De åtgärder vi nu utvecklat och här föreslår
            i denna motion pekar i samma riktning men ligger på delvis andra
            områden.
          </p>
          <p xml:id="i-PzVsLbnUGvdRRFSuLaVcob">
            Hemställan
          </p>
          <p xml:id="i-3BnMwcSETpcgbaa4TxJL6i">
            Med hänvisning till det anförda hemställer vi 1. att riksdagen
            hos Kungl Maj:t begär att en rådgivande grupp med parlamentarisk
            sammansättning tillsätts för att följa planering och genomförande
            av nästa folk- och bostadsräk- ning, 2. att riksdagen hos Kungl.
            Maj:t hemställer om att alla i
          </p>
          <pb facs="riksdagen-motions-pdf/data/1973/mot_1973__240/mot_1973__240-007.pdf"/>
          <fw xml:id="i-LCggSWXfWvz5BR6BzSaJju">
            Mot. 1973: 240 16
          </fw>
          <p xml:id="i-SAfdqjKKJqURrTke5upv9g">
            allmän regi upprättade och planerade datasystem program- meras
            så att medborgarna kan utnyttja dem för att få ut de upplysningar
            om samhällets verksamhet som de har rätt till utan att hindras
            av onödiga tekniska och/eller ekonomiska svårigheter, 3. att riksdagen,
            enligt vad som framhålls i denna motion, begär att Kungl. Maj:t
            utfärdar sådana regler för myndigheternas databanker att framför
            allt persondata förses med lämpliga kvalitetsmått, som förebygger
            felaktig användning av data, 4. att riksdagen hos Kungl. Maj:t
            begär en undersökning om hur rättegångsutslag skall formuleras
            för att databehand- lingen av dem skall kunna fylla alla anspråk
            på exakthet, fullständighet och lätthanterlighet och därmed tillgodose
            medborgarnas krav på rättssäkerhet, S. att riksdagen hemställer
            att Kungl. Maj:t tar initiativ till internationella överenskommelser
            angående lagar om över- föring av data från det ena landet till
            det andra, så att inte det ena landets lagar görs meningslösa
            genom åtgärder vidtagna i ett annat land.
          </p>
          <p xml:id="i-Q7Qp9KbnYVBVfM3usZKNZK" type="date">
            Stockholm den 19 januari 1973
          </p>
          <div type="signatureBlock" id="i-ULqP4rNgWkg3uBMc7WByge">
            <p who="i-HZV5H2PBrEbNREbjvh2nWq" type="signature">
              KERSTIN ANÉR (fp)
            </p>
            <p who="i-P7oVLGoBfbz4RGE5XkQtLN" type="signature">
              JAN-ERIK WIKSTRÖM (fp)
            </p>
            <p who="i-Bx9fbNBh4ybH7H2kWavRdb" type="signature">
              GABRIEL ROMANUS (fp)
            </p>
            <p who="i-Hu7hKPMf4mxcMxbTcp28NL" type="signature">
              MAC P. HAMRIN (fp)
            </p>
            <p who="i-DYgzAT37kBVShgAsK7YzHQ" type="signature">
              OLLE DAHLÉN (fp)
            </p>
          </div>
          <p xml:id="i-MBXmfarJhP7DhTTaA3KsJP">
            K L Beckmans Tryckerier AB, 1973 0100443
          </p>
        </div>
      </div>
    </body>
  </text>
</TEI>
