<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1958/mot_1958_a_ak__241/mot_1958_a_ak__241-001.pdf"/>
      <fw xml:id="i-8CfxK9Nasf7WJP9meE5cnz">
        10 Motioner i Andra kammaren, nr 241 år 1958
      </fw>
      <div type="motHeader" xml:id="i-JhnHPqec2937Cc18bGDjcD">
        <div type="motTitle" xml:id="i-RGt8mXm3g4LCa7S146habk"/>
        <div type="motSubmissionInfo" xml:id="i-A4zdivqPWeEKP29ujRZiri"/>
      </div>
      <div type="motBody" xml:id="i-XTWumZ7LEU6gzQagjvK7Ab">
        <div xml:id="i-KLp23V2jEeTgrQbpcsSuPa">
          <p xml:id="i-Q32mbrxcpstCbbYsh9vrtt">
            Nr 241
          </p>
          <p xml:id="i-BKM8tqpZZWjXAJBjhwHrd1">
            Av herrar Hedlund och Larsson i Hedenäset, om skärpta straffbe-
            stämmelser för vissa våldsbrott.
          </p>
          <p xml:id="i-33qUm1bnzzDuidfmwc3EfH">
            Den under efterkrigstiden ständigt stigande brottsligheten har
            blivit ett sam- hällsproblem, som kommit i förgrunden i den allmänna
            kriminalpolitiska debat- ten. Under åren 1950—1956 har sålunda
            antalet till polisens kännedom komna brott ökat med omkring 40
            96, från 172 061 till 248 565, och siffrorna synes alltjämt fortsätta
            att stiga. Brottslighetens utbredning, dess tendens och pro- gnos
            har också från ansvarigt håll betecknats som oroväckande, och
            man har un- derstrukit nödvändigheten av snabba och resoluta ingripanden.
            I anledning av vissa vid 1956 års riksdag väckta motioner rörande
            den till- tagande ungdomsbrottsligheten skedde inom riksdagen
            en närmare genomgång av problemställningarna i belysning av yttranden,
            som inhämtades från ett stort antal av frågan berörda myndigheter
            och organisationer. Man pekade härvid — förutom på behovet av
            ökad kriminologisk forskning rörande brottslighetens orsaker —
            på vissa förhållanden, som syntes vara av betydelse såväl för
            den allmänt brottsförebyggande verksamheten som för motverkandet
            av fortsatt brottslighet av enskilda individer. I förstnämnda
            hänseende berördes sålunda hemmens och skolans roll för ungdomens
            karaktärsdaning, vikten av möjligheter till lämplig fritidssysselsättning,
            önskvärdheten av ingripande från barnavår- dens sida på ett tidigt
            stadium av missanpassning, betydelsen av effektiv polis- övervakning
            m. m. I det senare hänseendet pekades bl. a. på aktuella reformplaner
            i fråga om lagbrytares behandling och återanpassning, önskvärdheten
            av snab- bare processuellt förfarande samt vikten av ökad utbyggnad
            av barnavårdens och kriminalvårdens resurser. Vad i saken förekom
            gav riksdagen anledning att hos Kungl. Maj:t föreslå en samordning
            och översyn av det utredningsmate- rial på området, som redan
            fanns tillgängligt eller snart kunde förväntas, 1 syfte att få
            underlag för vidtagande av mera omedelbara åtgärder. Arbetet med
            en sådan samordning och översyn har också genom vederbörande departement
            på- gått något år. Det är självfallet av stor vikt, att de sålunda
            berörda möjligheterna att mot- verka den ökade brottsligheten
            tillvaratages och att konkreta åtgärder härutin- nan snarast möjligt
            kommer till stånd. Över huvud taget måste betonas, att det i nuvarande
            situation är ofrånkomligt att samhället prövar alla utvägar och
            med all kraft ingriper icke blott för att bryta den stigande brottstendensen
            utan också för att tvinga kriminaliteten tillbaka. När man diskuterar
            brottsligheten och medlen för dess bekämpande, får man emellertid
            icke alldeles förlora ur sikte att strafflagen och dess sanktioner
            utgör
          </p>
          <pb facs="riksdagen-motions-pdf/data/1958/mot_1958_a_ak__241/mot_1958_a_ak__241-002.pdf"/>
          <fw xml:id="i-G9Nes4Pv5xzHNmWEjPWRcn">
            Motioner i Andra kammaren, nr 241 år 1958 11
          </fw>
          <p xml:id="i-6tvfY357E4afBJ2efvZS5M">
            det fundament, varpå ordningen och säkerheten i samhället vilar.
            Dessa sank- tioner, som vi hoppas att man på längre sikt sett
            även i fortsättningen kan suc- cessivt mildra, måste städse anpassas
            efter vad samhällets och därmed också de enskilda medborgarnas
            bästa kräver. Att ett sådant system måste finnas och att samhället
            alltså måste med tvångsåtgärder reagera mot brottsliga handlingar
            torde icke heller bestridas av någon. Däremot hävdas olika meningar
            i vilket hänseende straffsanktionerna har eller bör ha sin väsentliga
            betydelse — såsom medel att återanpassa den individuelle brottslingen
            till ett laglydigt liv eller så- som medel att avhålla andra från
            att begå brott. Av dessa meningsriktningar har den, som förfäktar
            straffets individualpreventiva betydelse, under senare tid och
            särskilt under de senaste decennierna glädjande nog varit den
            vid lag- stiftningsarbete på området dominerande. En lång rad
            reformer i denna anda har också genomförts, varigenom straffrättsskipningen
            och straffverkställigheten kommit att högst avsevärt mildras.
            Det torde härvid räcka med att peka på det betydande antalet åtalseftergifter,
            på de regelmässiga villkorliga domarna och på de kända förhållandena
            inom fångvården. Parallellt med denna ur många synpunkter glädjande
            utveckling har tyvärr brottskurvan oavlåtligt stigit. Även om
            givetvis orsakerna härtill är att finna i flera förhållanden,
            har det blivit en allt allmännare uppfattning att en alltför mjuk
            inställning till vissa grupper lagöverträdare i sin mån bidragit
            till den oroväckande brottsökningen. Utan att ansluta oss till
            dessa tankegångar sådana de på skilda håll framträtt vill vi dock
            framhålla nödvändigheten att man för vissa grupper av brott, näm-
            ligen framför allt våldsbrotten, i högre grad än tidigare beaktar
            straffets all- mänpreventiva verkan eller sålunda dess verkan
            på samhällsmedlemmarna i gemen i allmänt moralbildande och direkt
            brottsavhållande riktning. Att åtnjuta trygghet till liv och lem
            har i en rättsstat alltid varit ett oefter- givligt krav från
            medborgarnas sida, och det finns all anledning att i en tid som
            1 övrigt kännetecknas av snabba framsteg i ekonomiskt, socialt
            och kulturellt hänseende särskilt slå vakt om denna medborgarnas
            självklara rätt till person- lig trygghet. Vid samhällets bedömning
            av brott som innefattar våld mot person eller eljest angrepp mot
            den personliga integriteten, inte minst våld mot gamla, klena
            eller på annat sätt försvarslösa personer, bör varje medborgares
            befogade anspråk att gå fredad på gator och vägar och åtnjuta
            säkerhet i hus och hem bli föremål för speciell omtanke och omsorg.
            Utvecklingen inom våldsbrottens område är emellertid ägnad att
            inge allvarliga farhågor, särskilt med hänsyn till tendensen under
            allra senaste tid. Det är ett sedan länge uppmärksammat förhållande
            att lagstiftningen och rättstillämpningen i fråga om våldsbrotten
            i vissa hänseenden framstår som allt- för mild särskilt i jämförelse
            med vad fallet är beträffande förmögenhetsbrot- ten. Om sålunda
            t. ex. uppsåtlig misshandel förövas å person och denne har turen
            undkomma med vad som kallas ringare skada — blånader, någon utslagen
            tand eller hjärnskakning — medför övergreppet ofta allenast bötesstraff,
            dvs. en
          </p>
          <pb facs="riksdagen-motions-pdf/data/1958/mot_1958_a_ak__241/mot_1958_a_ak__241-003.pdf"/>
          <fw xml:id="i-36pkgiodXn7KtuEZ1KWzsQ">
            12 Motioner i Andra kammaren, nr 241 år 1958
          </fw>
          <p xml:id="i-Dc4o3ieq9nxtARBu9Gwaoc">
            påföljd som i praktiken inte sällan blir helt verkningslös. Detta
            uppenbart otill- fredsställande förhållande har föranlett straffrättskommittén
            att i sitt år 1953 framlagda förslag till brottsbalk införa bestämmelser,
            som åtminstone i viss mån ger möjlighet till strängare ingripande.
            Även i ett par andra hänseenden har denna kommitté — till vilken
            överlämnats ett antal redan under 1940-talet gjorda framställningar
            om ökat straffrättsligt skydd på hithörande område — funnit anledning
            föreslå vissa skärpningar. Kommitténs förslag är fortfarande beroende
            på Kungl. Maj:ts prövning. Med hänsyn till vad tidigare anförts
            rörande utvecklingen av våldsbrotten och angelägenheten ur allmän
            medborgerlig synpunkt av ett verkningsfullt in- skridande däremot
            är det enligt vår mening ett vitalt samhällsintresse, att en skyndsam
            översyn nu kommer till stånd av straffbestämmelserna rörande brott
            mot den personliga integriteten. Därvid synes böra övervägas en
            höjning av straffsatserna med utgångspunkt från att sådana brott
            normalt bör föranleda frihetsstraff och icke böter. Vidare bör
            övervägas, om icke straffen i dessa fall oftare bör vara ovillkorliga
            i likhet med vad som t. ex. gäller för rattfylleribrott. Givetvis
            måste vid rättstillämpningen tillbörlig hänsyn tagas till vederbörandes
            ålder, till psykiska särdrag eller andra personliga handikapp.
            Men det måste från samhällets sida med skärpa sägas ifrån, att
            angrepp mot andra medbor- gares personliga säkerhet och trygghet
            utgör ett allvarligt samhällsont, som icke kan och får tolereras.
            Det måste slås fast i det allmänna medvetandet att ett förgripande
            på annans person är ovärdigt medborgare 1 ett demokratiskt sam-
            hälle och att sådana gärningar icke får begås utan allvarliga
            efterräkningar. Detta är nödvändigt, om vi skall kunna tvinga
            våldsbrotten tillbaka och bereda medborgarna lugn och trygghet.
            Under åberopande av det anförda hemställes, att riksdagen i skrivelse
            till Kungl. Maj:t måtte anhålla att — i anslutning till pågående
            prövning av straffrättskommit- téns förslag till brottsbalk —
            en översyn i skärpande riktning kommer till stånd i fråga om straffbestämmelserna
            rörande brott, som innefattar våld mot person eller eljest angrepp
            mot den personliga integriteten, samt att arbetet bedrives så
            skynd- samt att förslag i frågan kan framläggas för 1959 års riksdag.
          </p>
          <p xml:id="i-NEMEN7LzEmtfrP4vEMcRpc" type="date">
            Stockholm den 25 januari 1958
          </p>
          <p xml:id="i-4LH1wyUdfJWneeSrn7XAGX">
            Gunnar Hedlund Harald Larsson
          </p>
          <p xml:id="i-DjSPq13P2GKut6pRjuv2hT">
            i Hedenäset
          </p>
          <p xml:id="i-SnjPeFtS5dD94N2WniaPeo">
            'Tryckeriaktiebolaget Tiden, Stockholm 1958
          </p>
        </div>
      </div>
    </body>
  </text>
</TEI>
