<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-SoU-02948">
  <teiHeader>
    <fileDesc>
      <titleStmt>
        <title>Agera mot psykisk ohälsa</title>
        <author corresp="i-Q1WPoNtt1578KMfEZ5TLkK">av Betty Malmberg (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:2948 av Betty Malmberg (M)</title>
          <idno type="rdwebb">H5022948</idno>
          <rs type="number">2948</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H5022948/text</ref>
          <ref type="dokument_url_html">http://data.riksdagen.se/dokument/H5022948</ref>
          <ref type="dokumentstatus_url_xml">http://data.riksdagen.se/dokumentstatus/H5022948</ref>
          <ref type="docx">http://data.riksdagen.se/fil/EA2F7C43-BF18-4EAC-AC7B-7026AF36F263</ref>
          <ref type="pdf">http://data.riksdagen.se/fil/887B5253-6C66-4D7F-BCA0-BAFC2E6AE7AB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AD9WeTFeTuXvoQwnJqEYsu" type="signed"/>
        <correspContext corresp="i-AD9WeTFeTuXvoQwnJqEYsu">
          <note type="signatory" corresp="i-Q1WPoNtt1578KMfEZ5TLkK"/>
        </correspContext>
        <correspAction xml:id="i-6drRq3yc8nA9y5JpULoyBd" type="submitted">
          <date when="2017-10-05"/>
          <time when="09:00:20"/>
        </correspAction>
        <correspAction xml:id="i-Voreng1Un6gJXjeRnhZDb" type="reviewed">
          <date when="2017-10-05"/>
          <time when="09:23:05"/>
        </correspAction>
        <correspAction xml:id="i-UVfAeqGbvzniHxNZjKatk9" type="referred">
          <date when="2017-10-13"/>
        </correspAction>
        <correspAction xml:id="i-5mcLtpEWF3NjQFuyTqX35N" type="assigned">
          <date when="2018-10-16"/>
          <time when="14:04:48"/>
        </correspAction>
        <correspContext corresp="i-5mcLtpEWF3NjQFuyTqX35N">
          <ref type="assignedTo">Socialutskottet</ref>
        </correspContext>
        <correspAction xml:id="i-5f3EzzJCNjZ1xFSCaQcYBr" type="behandlas_i"/>
        <correspContext corresp="i-5f3EzzJCNjZ1xFSCaQcYBr">
          <ref type="uppgift">2017/18:SoU9</ref>
          <ref type="ref_dok_id">H501SoU9</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU9</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:2948 av Betty Malmberg (M) Agera
          mot psykisk ohälsa
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-BuXbFV3V99gddkHKdLyqJx">
            Förslag till riksdagsbeslut
          </head>
          <list style="ol">
            <item xml:id="i-4mKxRZgadqQs2fD6NtaDJi">
              Riksdagen ställer sig bakom det som anförs i motionen om att
              närstående till myndiga personer med upprepade psykiska sjukdomsskov
              ska ges rättsliga möjligheter att på ett tidigt stadium agera
              för patientens bästa och tillkännager detta för regeringen.
            </item>
            <item xml:id="i-UVbEiuBdVCGhvffpJh2XRG">
              Riksdagen ställer sig bakom det som anförs i motionen om fördelen
              med s.k. nätverkskontrakt eller motsvarande i vården av psykiskt
              sjuka och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Byg8qwuS2ki9WAeDA4hcZP" type="h1">
            Motivering
          </head>
          <p xml:id="i-FUzSPVMYqTm6mFZ9pM5s14">
            En liknande motion väcktes förra året. Utskottets handläggning
            gav dock ingen förklaring till varför motionen avslogs utan berättade
            mer allmänt om de växande problemen med psykisk ohälsa. De yrkanden
            som lyfts i motionen är angelägna och handlar om att mildra situationen
            och att korta sjukdomstiden för den myndige som saknar sjukdomsinsikt
            till följd av psykisk ohälsa. Ett sätt är att ge anhöriga, eller
            på förhand anmälda personer, rättsliga möjligheter att hjälpa
            psykiskt sjuka närstående till behandling.
          </p>
          <p xml:id="i-LTbnn8Bti9ZXEbVqUSCFeW">
            I en OECD-rapport från 2013 uppskattas att en miljon svenskar
            i arbetsför ålder drabbas av psykisk ohälsa under ett år, vilket
            innefattar alltifrån allvarligare sjukdomstillstånd som psykoser,
            till ”lättare” psykiska problem såsom oro, ångest och sömnproblem.
            Det mänskliga lidandet är naturligtvis enormt men OECD uppskattar
            också att de samhällsekonomiska kostnaderna för detta uppgår till
            över 70 miljarder kronor om året i förlorade arbetsinsatser och
            utgifter för vård och omsorg. Av alla som lider av psykisk ohälsa
            beräknas 10–15 procent ha allvarliga besvär som kan kräva psykiatrisk
            behandling.
          </p>
          <p xml:id="i-RUco5qA5FZ9fkqr8qV2SEh">
            Trots att det är de närstående som först kan upptäcka signaler
            om att sjukdomen kan vara på väg att bryta ut, har de i dagens
            Sverige mycket små möjligheter att bistå sin anhöriga och på så
            sätt snabbt kunna lindra effekterna av sjukdomen. Problemet för
            de som lider av allvarligare psykisk ohälsa med upprepade sjukdomsskov
            är ju att de flesta saknar insikt om sitt tillstånd och därmed
            inte är benägna att söka hjälp innan skoven har blommat ut. Endast
            i de fall då den sjuke utgör ett hot mot sig själv eller sin omgivning
            kan sjukvården eller polisen agera med tvångsmedel.
          </p>
          <p xml:id="i-XVwevG15GuJ5Dew4AEEZv6">
            Med det upplägg som finns idag, där slutenvård endast kan medges
            i skrämmande fall som ovan, finns inga möjligheter för de anhöriga
            till myndiga psykiskt sjuka att hjälpa till för att mildra effekterna
            av sjukdomen. I det läget har de ofta förgäves försökt göra psykiatrin
            uppmärksam på vad som varit på gång och vädjat om hjälp och samarbete
            innan situationen har blivit ohållbar.
          </p>
          <p xml:id="i-JHvFqeiJknayw2cMD1UDS1">
            Detta är en traumatisk situation för alla parter, där den psykiskt
            sjuke på kort tid kan rasera hela sin ekonomi, mista sitt boende
            och spoliera sina möjligheter i arbetslivet. En nedåtgående spiral
            som försvårar för individen att komma tillbaka och som på sikt
            bidrar till eller förstärker ett utanförskap.
          </p>
          <p xml:id="i-5NnMbrBCYiaGkvz9WdoKEK">
            Möjligheten att agera i tid måste underlättas och då måste de
            närståendes iakttagelser beaktas och tas på allvar. Självklart
            måste människors behov av integritet, respekt, förståelse och
            inflytande över sina liv vara huvudlinjen oavsett om de är sjuka
            eller friska. Men i den utsatta position som en person befinner
            sig i vid psykisk sjukdom kan det för den enskilde ibland vara
            viktigare att snabbt få behandling i slutenvården än att få invänta
            skovens kulmen innan vård kan ges.
          </p>
          <p xml:id="i-EQtMcZ4G9KNQBrATH9QvgZ">
            Några vårdgivare tillåter idag att det tecknas så kallade nätverkskontrakt
            där patient, vårdgivare, anhöriga och vänner tillsammans kommer
            överens om en på förhand uppgjord plan, i händelse av att patienten
            skulle vara på väg att insjukna. Kontraktet ger fullmakt åt nätverket
            att agera, något som ska framgå av sjukjournalen.
          </p>
          <p xml:id="i-94yBMn8qJxM16m4x4q7UZm">
            Nätverkskontraktet som upprättats ska därefter alltid finnas
            tillgängligt i patientens sjukjournal. Detta är ett sätt att komma
            förbi lagar och sekretessbarriärer och framför allt att kunna
            begränsa skadan på ett tidigt stadium för patienten ifråga. Möjligheten
            att upprätta ett nätverkskontrakt är dock en relativt okänd handling
            som behöver spridas till flera vårdgivare. Dessutom är det viktigt
            att klara ut hur rättsläget är kring handlingen i fråga och vad
            som händer då en patient flyttar till annan ort.
          </p>
          <p xml:id="i-V8sdxLb49qsYCPA2P41iwT">
            Med hänvisning till ovan anser undertecknad att anhöriga, eller
            på förhand anmälda personer, måste få rättsliga möjligheter att
            hjälpa myndiga psykiskt sjuka närstående till behandling innan
            de psykiska skoven kulminerar.
          </p>
        </div>
        <div type="motSignatures">
          <list>
            <item xml:id="i-GPr8XAiMVeZPTpweZ47Y5x">
              Betty Malmberg (M)
            </item>
          </list>
        </div>
      </div>
    </body>
  </text>
</TEI>
