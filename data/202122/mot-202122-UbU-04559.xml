<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04559">
  <teiHeader>
    <fileDesc>
      <titleStmt>
        <title>med anledning av prop. 2021/22:162 Elevhälsa och stärkt utbildning för elever med intellektuell funktionsnedsättning</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4559 av Christian Carlsson m.fl. (KD)</title>
          <idno type="rdwebb">H9024559</idno>
          <rs type="number">4559</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024559/text</ref>
          <ref type="dokument_url_html">http://data.riksdagen.se/dokument/H9024559</ref>
          <ref type="dokumentstatus_url_xml">http://data.riksdagen.se/dokumentstatus/H9024559</ref>
          <ref type="docx">http://data.riksdagen.se/fil/9E086936-D201-434A-96BB-D1A2076957CF</ref>
          <ref type="pdf">http://data.riksdagen.se/fil/3C115182-D9C3-41B5-8928-D90983AE596F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8L4fD5La4GftNphsgHMobd" type="basedOn"/>
        <correspContext corresp="i-8L4fD5La4GftNphsgHMobd">
          <ref>Proposition 2021/22:162</ref>
        </correspContext>
        <correspAction xml:id="i-JkcZr7GBMt3bUnG2ku1nz3" type="signed"/>
        <correspContext corresp="i-JkcZr7GBMt3bUnG2ku1nz3">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
        </correspContext>
        <correspAction xml:id="i-XcFUBBbnpBb1TsM2VAgGmZ" type="submitted">
          <date when="2022-04-06"/>
          <time when="16:26:30"/>
        </correspAction>
        <correspAction xml:id="i-Mu3oVAYTEoqEyKBsN4ypUt" type="reviewed">
          <date when="2022-04-22"/>
          <time when="12:20:13"/>
        </correspAction>
        <correspAction xml:id="i-BHPZbUxdCVxfcGnR6HQhk6" type="dismissed">
          <date when="2022-04-26"/>
        </correspAction>
        <correspAction xml:id="i-ERniAbDj6FwJSuo5w9cFAn" type="referred">
          <date when="2022-04-27"/>
        </correspAction>
        <correspAction xml:id="i-4kBjHbJP5aSma4yQp2wV8z" type="assigned">
          <date when="2022-10-12"/>
          <time when="11:36:23"/>
        </correspAction>
        <correspContext corresp="i-4kBjHbJP5aSma4yQp2wV8z">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-FCZua2x7H5LhEY8yD9g2tK" type="behandlas_i"/>
        <correspContext corresp="i-FCZua2x7H5LhEY8yD9g2tK">
          <ref type="uppgift">2021/22:UbU27</ref>
          <ref type="ref_dok_id">H901UbU27</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU27</ref>
          <ref type="ref_dok_titel">Elevhälsa och stärkt utbildning för elever med intellektuell funktionsnedsättning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-BVXWxnkFy8bjBnGJcBaCBC" type="motHeader">
        <div xml:id="i-Q3i5wLaosvxewBUvCsLVx" type="motTitle">
          Motion till riksdagen 2021/22:4559 av Christian Carlsson m.fl.
          (KD) med anledning av prop. 2021/22:162 Elevhälsa och stärkt utbildning
          för elever med intellektuell funktionsnedsättning
        </div>
      </div>
      <div xml:id="i-4wT9uUa7jaFZ2fsin5xXSi" type="motBody">
        <div xml:id="i-JzxDCo2gdQiYV4ztHkN8dn" type="motProposal" subtype="förslag">
          <head xml:id="i-GxdQCNPQzNJJuztuZomqBU">
            Förslag till riksdagsbeslut
          </head>
          <list xml:id="i-U2yhGSHNUVrhorbux4wRaM" style="ol">
            <item xml:id="i-FpfL4VuUshAgYN9iEQ8tMe">
              Riksdagen ställer sig bakom det som anförs i motionen om att
              genomföra ett speciallärarlyft för lärare som vill utbilda sig
              till speciallärare eller specialpedagog, och detta tillkännager
              riksdagen för regeringen.
            </item>
            <item xml:id="i-JoCwHksmkr3rD6ShZjepUr">
              Riksdagen ställer sig bakom det som anförs i motionen om att
              en översyn av uttrycket utvecklingsstörning behöver göras inom
              all lagstiftning och tillkännager detta för regeringen.
            </item>
            <item xml:id="i-NYjvk8Vn4nBVPjMj3XpYXE">
              Riksdagen ställer sig bakom det som anförs i motionen om att
              nya namn på skolformerna för elever med intellektuell funktionsnedsättning
              ska utredas vidare och tillkännager detta för regeringen.
            </item>
            <item xml:id="i-BgYXqpVjUj2ofHYBRWyi2b">
              Riksdagen avslår förslaget om att det ska bli möjligt att överklaga
              beslut om att en elev ska gå om en årskurs.
            </item>
            <item xml:id="i-BUcWBrf7vhermC5kd1fCnE">
              Riksdagen ställer sig bakom det som anförs i motionen om att
              en rektor ska få besluta att en elev i grundskolan, grundsärskolan,
              specialskolan eller sameskolan ska gå om en årskurs och tillkännager
              detta för regeringen.
            </item>
          </list>
        </div>
        <div xml:id="i-6L8e8L3ts74F9AEAr8hjjx" type="motContent">
          <head xml:id="i-77odYZj7reuok9w1eNn9PD" type="h1">
            Motivering
          </head>
          <p xml:id="i-GVmjZkVemamvntyeNo76No">
            Regeringen lämnar i propositionen förslag som syftar till att
            stärka elevhälsan och utbildningen för elever med intellektuell
            funktionsnedsättning. Vi ser positivt på inriktningen i regeringens
            förslag och på syftet att förbättra elevhälsoarbetet så att det
            tydligare kopplas till det systematiska kvalitetsarbetet på skolan
            samt att samverkan ska ske med hälso- och sjukvård och socialtjänst.
            Kristdemokraterna anser dock att fler åtgärder behövs för att
            motverka de brister som finns i elevhälsan i dag och föreslår
            därför att elevhälsan förstärks långsiktigt genom att regionerna
            ges ett samlat uppdrag i fråga om hela barn- och ungdomshälsovården.
          </p>
          <p xml:id="i-QMD56zcya46p9rCbMK8fvv">
            Utöver detta ser vi positivt på de flesta förslagen som rör utbildningen
            för elever med intellektuell funktionsnedsättning. Det är viktigt
            att den garanti för tidiga stöd­insatser som finns i grundskolan
            utvidgas till att omfatta även grundsärskolan. Dock betonar vi
            vikten av uppföljning när det gäller garantin för att säkerställa
            att elever verkligen får det stöd de behöver och att personalförsörjningen
            prioriteras. Det är även viktigt att benämningar och uttryck inte
            uppfattas som nedsättande. Vi redogör för våra åsikter nedan.
          </p>
          <head xml:id="i-R1w2JMxVNVyVmPd1cK2cZm" type="h1">
            Regeringens förslag
          </head>
          <head xml:id="i-5QLaEBGWc6CYgrRMDzoNy3" type="h2">
            Förslag om förtydligande av elevhälsans uppdrag
          </head>
          <p xml:id="i-Q3M5oxjdzHYi98dhZbmgPr">
            Elevhälsans arbete föreslås bedrivas på individ‑, grupp- och
            skolenhetsnivå och ske i samverkan med lärare och övrig personal.
            I propositionen anförs att det finns skäl att förtydliga skollagen
            i fråga om elevhälsans roll i det systematiska kvalitetsarbetet
            på så sätt att elevhälsan ska vara en del av skolans kvalitetsarbete
            och att elevhälsan vid behov ska samverka med hälso- och sjukvården
            och socialtjänsten. Kristdemokraterna tillstyrker förslaget. Det
            är för oss självklart att elevhälsan behöver ha en god samverkan
            med hälso- och sjukvården.
          </p>
          <p xml:id="i-991zB1kgquwHoauhYEgUas">
            Kristdemokraterna vill stärka elevhälsan långsiktigt genom att
            det ska finnas ett samlat uppdrag för hela barn- och ungdomshälsovården.
            Det innebär att den medicinska och psykosociala elevhälsan inte
            längre ska ha skolan som huvudman. Skolsköterska, skolläkare,
            skolkurator och skolpsykologer bör finnas i verksamheterna på
            skolorna men bör ha samma huvudman som övrig vårdpersonal för
            barn. Skolan ska dock fortsatt ha huvudmannaskap för specialpedagoger
            och speciallärare. Den samlade barn- och ungdomshälsovården ska
            ha ett nära samarbete med skolledningar, lärare, special­pedagoger
            och kommunernas socialtjänst.
          </p>
          <p xml:id="i-Ka2fWKfUPL1TzipXUG5i38">
            En samlad barn- och ungdomshälsa syftar till att öka tillgängligheten
            till elevhälsan, vårdcentralerna och barn- och ungdomspsykiatrin
            (bup). Det är avgörande att, i ett tidigare skede än i dag, fånga
            upp barn som mår dåligt, och vi menar att ett samlat ansvar för
            barn- och ungdomshälsovården skulle skapa fler incitament att
            på allvar stärka elevhälsovården.
          </p>
          <head xml:id="i-JgYu6orH8zxaY1GL5SU3sC" type="h2">
            Förslag om krav på tillgång till specialpedagog eller speciallärare
            för elevhälsan
          </head>
          <p xml:id="i-3DJCG6AUXQ4xzQChtmDuPC">
            I propositionen föreslås att det ska finnas tillgång till specialpedagog
            eller speciallärare för elevhälsans specialpedagogiska insatser.
            Kristdemokraterna tillstyrker förslaget men anser samtidigt att
            det kommer att behövas åtgärder för att motverka den brist som
            finns i dag på speciallärare och specialpedagoger. Vi har därför
            föreslagit att ett special­lärarlyft genomförs för lärare som
            vill utbilda sig till speciallärare eller specialpedagog.
          </p>
          <p xml:id="i-MRnztgjjm6kxBDn81tMRZp">
            Varje barn som börjar skolan ska få den hjälp de behöver för
            att kunna utvecklas efter sin egen förmåga. Skollagen är tydlig
            med att alla elever ska få stöd och stimulans för att utvecklas
            så långt som möjligt. För att nå detta mål krävs att de elever
            som har de största behoven får hjälp och stöd av de lärare som
            har den bästa kompetensen. Så är det inte alltid i dag. Under
            lång tid har det varit brist på specialpedagoger och speciallärare,
            och många som jobbar som speciallärare har inte examen. På grund
            av pensions­avgångar och en stor andel obehörig personal bland
            de som arbetar med special­pedagogiskt stöd visar Statistiska
            centralbyråns (SCB) prognos för special­pedagog/speciallärare
            en ökad brist kommande år. Tillgången på utbildade special­pedagoger
            och speciallärare minskar fram till 2030 då den beräknas bli ca
            10 000–11 000 och efterfrågan närmare 20 000. Kristdemokraterna
            har därför satsat mer än regeringen på denna kompetensutveckling
            under 2022–2024, och vi anser att ett speciallärarlyft är nödvändigt
            för att kravet på tillgång till specialpedagog eller speciallärare
            ska kunna uppfyllas. Detta bör ges regeringen till känna.
          </p>
          <head xml:id="i-6HWZQ8SmJp6ZV7MfmtWdWE" type="h2">
            Förslag om garanti för tidiga stödinsatser i grundsärskolan
          </head>
          <p xml:id="i-VwV4vQztAHYM9RgQcamz4K">
            I dag finns en garanti för tidiga stödinsatser, alltså för att
            säkerställa att elever i behov av stödinsatser får rätt stöd i
            rätt tid, i förskoleklassen, grundskolan, specialskolan och sameskolan.
            Elever i grundsärskolan och elever i specialskolan med intellektuell
            funktionsnedsättning som läser enligt grundsärskolans kursplaner
            omfattas dock inte av dessa bestämmelser. I propositionen föreslås
            att den befintliga garantin utvidgas till att omfatta även elever
            som läser enligt grundsärskolans kursplaner och som läser ämnena
            svenska, svenska som andraspråk och matematik.
          </p>
          <p xml:id="i-PcUnJWEcjiFKET27Ed5wdQ">
            Kristdemokraterna tillstyrker att den tidiga stödgarantin utvidgas
            till att även omfatta elever som läser grundsärskolans kursplaner.
            Dock finns det skäl att notera vad flera remissinstanser beskriver
            som problematiskt. Lärarförbundet menar att den garanti som införts
            i grundskolan inte är ändamålsenlig utan har inneburit en administrativ
            pålaga med oklart syfte. Det är således viktigt att en utvärdering
            görs för att säkerställa att garantin faktiskt lett till att fler
            elever får tidigt stöd. Vi ser vikten av det uppdrag som Skolinspektionen
            fått i detta avseende att följa och utvärdera garantin för tidiga
            stöd­insatser. Den delredovisning som gjorts hittills visar på
            brister, såsom att förutsättningar inte alltid funnits för garantins
            genomförande, t.ex. att lärare inte varit förberedda på arbetet
            med garantin, men även brister kring rutiner från rektor att avsätta
            tid för lärares planering rörande stödinsatserna.
          </p>
          <p xml:id="i-G41zFpuQNHhqKgWho7hD9M">
            En garanti för tidiga stödåtgärder är bra men kommer inte att
            säkerställa att elever faktiskt får det stöd de behöver, om det
            inte också finns tillräckligt med lärare samt goda förutsättningar
            för garantins genomförande.
          </p>
          <head xml:id="i-UL7aekWGkJJcdz5VLjc6vY" type="h2">
            Förslag om att uttrycket utvecklingsstörning ersätts med intellektuell
            funktionsnedsättning
          </head>
          <p xml:id="i-VKJXBazKMTjafAv95pUsnH">
            Sedan skollagens införande har uttrycket utvecklingsstörning
            funnits med och finns fortfarande i skollagen och övriga författningar
            som avser grundsärskolan och gymnasiesärskolan, samt inom kommunal
            vuxenutbildning. Mot bakgrund av att uttrycket upplevs som föråldrat,
            att det inte säger så mycket om själva funktions­nedsättningen
            samt att det i både nationell och internationell kontext blivit
            vanligare med användning av intellektuell funktionsnedsättning
            föreslås att uttrycket utvecklings­störning byts ut mot intellektuell
            funktionsnedsättning. Detta föreslås för skollagens bestämmelser
            som avser målgruppen för grundsärskolan, gymnasiesärskolan, kommu­nal
            vuxenutbildning som särskild utbildning på grundläggande nivå
            respektive gymnasial nivå. Vi anser, likt samtliga remissinstanser,
            att det är ett bra förslag och tillstyrker det således. Samtidigt
            anser vi likt remissinstanserna FUB, SPSM och Sveriges Kommuner
            och Regioner (SKR) att en översyn av uttrycket utvecklings­störning
            även behöver göras inom annan relevant lagstiftning. Detta bör
            ges regeringen till känna.
          </p>
          <head xml:id="i-NtRB3j73mqVqBhqSu9cDKj" type="h2">
            Förslag om nytt namn på skolformerna för elever med intellektuell
            funktionsnedsättning
          </head>
          <p xml:id="i-uFQ9ZxTFQQuaZUj3YmXZY">
            Regeringen föreslår att dagens namn på skolformerna grundsärskola,
            gymnasiesärskola och kommunal vuxenutbildning som särskild utbildning
            på grundläggande nivå ska bytas ut. Skolformerna ska i stället
            få namnen anpassad grundskola, anpassad gymnasie­skola samt kommunal
            vuxenutbildning som anpassad utbildning på grundläggande nivå
            respektive gymnasial nivå. Det föranleder även nödvändiga ändringar
            i skollagen. Regeringen föreslår dessa förändringar då dagens
            namn på skolformerna är problematiska och kan uppfattas som nedsättande.
          </p>
          <p xml:id="i-TzDyxFVmg7hjGZqcUqsrPf">
            En majoritet av remissinstanserna tillstyrker förslaget eller
            har inte något att invända. Flera påpekar betydelsen av att skolformerna
            ska vara anpassade verksamheter efter elevernas behov och förutsättningar,
            och att de föreslagna namnen därmed skulle kunna vara passande.
            FUB välkomnar förslaget då de bl.a. möter många elever som blivit
            utsatta för nedsättande kommentarer med anspelning på ordet särskola.
          </p>
          <p xml:id="i-FaVkHThoLtRLokXmLZy7P7">
            Kristdemokraterna håller med både regeringen och remissinstanserna
            om att benämningen på skolformerna behöver bytas ut. Flertalet
            remissinstanser framför dock att just de föreslagna namnen kan
            uppfattas som förvirrande. Skolverket och Nacka kommun menar att
            andra namn för skolformerna behöver övervägas, då förledet anpassad
            blandas ihop med skrivningar i författningarna som innehåller
            ordet, och anser att frågan därför behöver utredas vidare. Skolinspektionen
            avstyrker förslaget på namn då det riskerar att sammanblandas
            med skollagens extra anpassning eller anpassad studiegång.
          </p>
          <p xml:id="i-Ud9HqZVZksZZggeyKpbP9">
            Kristdemokraterna förespråkar nya namn på skolformerna för elever
            med intellek­tuell funktionsnedsättning, men liksom Skolinspektionen
            ser vi en uppenbar risk att det nya begreppet ”anpassad grundskola”
            kan komma att förväxlas med ”anpassad studie­gång”. Vi anser därför
            att frågan om nya namn på skolformerna behöver utredas vidare.
            Detta bör ges regeringen till känna.
          </p>
          <head xml:id="i-AGbpWSPQkcvaDxsZt41YBY" type="h2">
            Förslag om att benämningen träningsskola tas bort
          </head>
          <p xml:id="i-J88GY2Pzux8YhNWQPqR8G8">
            Regeringen föreslår att benämningen träningsskola ska tas bort
            ur skollagen. Träningsskola är en särskild inriktning inom grundsärskolan
            och avsedd för elever som inte kan tillgodogöra sig hela eller
            delar av utbildningen i ämnen. Då huvudmannen avgör om en elev
            som tas emot i grundsärskolan ska läsa ämnen eller ämnesområden,
            samt då rektor får besluta om en elev ska läsa en kombination
            av ämnen och ämnes­områden, och om eleven har förutsättningar
            för det, menar regeringen att träningsskola som benämning spelat
            ut sin roll. Flera remissinstanser är positiva till förslagen
            och påpekar att det fortsatt kommer att finnas möjlighet att organisera
            utbildningen utifrån elevernas förutsättningar.
          </p>
          <p xml:id="i-UwrBp5DH7QPHT9EKXz2MPa">
            Det finns remissinstanser som avstyrker förslaget mot bakgrund
            av att den aktuella elevgruppen ställer stora krav på resurser
            och är förenad med högre kostnader, varför skolpengen och finansiering
            av grundsärskolor behöver utredas bättre i samband med ändringsförslaget.
            Även Lärarnas Riksförbund avstyrker det då de menar att benäm­ningen
            träningsskola bör finnas kvar som en långsiktig garanti för elever
            som har behov av att undervisas i ämnesområden.
          </p>
          <p xml:id="i-EeRpBsHN3nKSyM1M8si2Gx">
            Kristdemokraterna tillstyrker ändå förslaget i propositionen
            mot bakgrund av att regeringen endast föreslår att benämningen
            tas bort från skollagen, och att det i övrigt inte ska innebära
            några förändringar i verksamheter eller rörande de belopp som
            enskilda huvudmän kan söka.
          </p>
          <head xml:id="i-T17FGRyVjomyv6B6WQTM1j" type="h2">
            Regeringen föreslår att det ska vara möjligt att överklaga beslut
            om att en elev ska gå om en årskurs
          </head>
          <p xml:id="i-91G3QWPeQWbqukJJ94Pna">
            I propositionen föreslås att en rektor ska få besluta att en
            elev ska gå om en årskurs om elevens vårdnadshavare medger det
            och det med hänsyn till elevens utveckling och personliga förhållanden
            i övrigt är lämpligast för eleven. Om det finns synnerliga skäl
            ska rektor utan medgivande få besluta att eleven ska gå om en
            årskurs. Rektorn får inte uppdra åt någon annan att fatta beslut
            om att en elev ska gå om en årskurs. Beslutet ska kunna överklagas
            till Skolväsendets överklagandenämnd.
          </p>
          <p xml:id="i-AVSWksMw4junWcgqLsF7nh">
            Kristdemokraterna anser att Sverige skulle behöva mer av en kunskapsburen
            skola, dvs. att barnen får gå mer tid i skolan om det krävs för
            att de ska nå kunskapsmålen. Det ska finnas krav på att skolorna
            ska arbeta systematiskt för att ge tidiga stödinsatser, t.ex.
            i form av utökad undervisningstid, läxhjälp samt inte minst speciallärarstöd
            i form av enskild undervisning och särskilda undervisningsgrupper.
            Det kan också handla om obligatorisk lovskola redan under de tidiga
            skolåren eller att gå om en årskurs för att kunskapsmålen ska
            nås.
          </p>
          <p xml:id="i-5vyKjtbzrQdAcnsHUNYGsZ">
            Vi instämmer med remissinstanserna som kritiserar förslaget att
            tillåta överklagande av rektorsbeslut att en elev ska gå om en
            årskurs. Det är elevens kunskapsutveckling och en pedagogisk bedömning
            av förutsättningarna att inhämta kunskap som framför allt ska
            ligga till grund för ett sådant beslut. Vi avstyrker därför regeringens
            förslag till förmån för vårt eget: att rektor ska få besluta att
            en elev i grundskolan, grundsärskolan, specialskolan eller sameskolan
            ska gå om en årskurs. Detta bör ges regeringen till känna.
          </p>
        </div>
        <div xml:id="i-Y1a4fK7e2bt4ZJjbYRMvb6" type="signatureBlock">
          <list xml:id="i-Fwdxw39q4YiLaM7JDj4xR7">
            <item xml:id="i-GtR8E51NQZqJFK86Kjmqad" who="i-WRiXUtixNTz4kgEnAAs5GH" type="signature">
              Christian Carlsson (KD)
            </item>
            <item xml:id="i-Jroj5dqC9yiyGjPrTnUWvv" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-PFNXxgEktbcrqbPAaK6vZt" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
            <item xml:id="i-VYcwYJydUvfVZCQRK8gteK" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
          </list>
        </div>
      </div>
    </body>
  </text>
</TEI>
