<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00222">
  <teiHeader>
    <fileDesc>
      <titleStmt>
        <title>Planera för större marginaler med ett nytt klimat</title>
        <author corresp="i-VRHymVx7EsX48sg7b5qmpS i-2GE534P2Foy3WpqKPVNeW8">av Jan Lindholm och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Planera för större marginaler med ett nytt klimat</title>
          <idno type="rdwebb">H102C222</idno>
          <rs type="number">C222</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C222/text</ref>
          <ref type="dokument_url_html">http://data.riksdagen.se/dokument/H102C222</ref>
          <ref type="dokumentstatus_url_xml">http://data.riksdagen.se/dokumentstatus/H102C222</ref>
          <ref type="doc">http://data.riksdagen.se/fil/8A96130F-A2A3-4D91-8F6F-B0DACE87091A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6avbkmawdChkbKDPnTKAjd" type="signed"/>
        <correspContext corresp="i-6avbkmawdChkbKDPnTKAjd">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction xml:id="i-VkiymndKPNxS8o6jGDTbK1" type="numbering">
          <date when="2013-09-27"/>
        </correspAction>
        <correspAction xml:id="i-SHjoCJKpnUSH8ZR3u6rSRN" type="submission">
          <date when="2013-09-26"/>
        </correspAction>
        <correspAction xml:id="i-CoLsBsqAyz5WBxejosuXYc" type="transfer">
          <date when="2013-09-25"/>
        </correspAction>
        <correspAction xml:id="i-5bCxkqB5hx9nAGXvZbGgm6" type="assigned"/>
        <correspContext corresp="i-5bCxkqB5hx9nAGXvZbGgm6">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Wx25Kv6BAbvhBLfQvTifqe" type="motHeader"/>
      <div xml:id="i-4oKKRtrcNX8RsnyXHk3cGd" type="motBody">
        <div xml:id="i-NYmkyyqVzrzMfFjBRsqx63" type="motProposal" subtype="förslag">
          <head xml:id="i-WUhVdgrhR51M7waatv6vQF">
            Förslag till riksdagsbeslut
          </head>
          <list xml:id="i-9DLuNyTjFJtmJ7UVpZK2Kg" style="ol">
            <item xml:id="i-DgvmRvzELCzME3dcWNykZJ">
              Riksdagen tillkännager för regeringen som sin mening vad som
              anförs i motionen om att revidera plan- och bygglagen med hänsyn
              till behovet av större marginaler för den byggda miljön på grund
              av ett nytt klimat.
            </item>
            <item xml:id="i-CTnNYLNqQdJU8KehCEafES">
              Riksdagen tillkännager för regeringen som sin mening vad som
              anförs i motionen om att fortsätta det arbete som inleddes med
              sårbarhetsutredningen och ta fram riktlinjer för att minimera
              de risker som påtalats. 1
            </item>
          </list>
          <p xml:id="i-VkPdFXQ9h9ART8sPZzSh27">
            1 Yrkande 2 hänvisat till FöU.
          </p>
        </div>
        <div xml:id="i-9h8ctd5ZMqwesB3NcGW499" type="motContent">
          <head xml:id="i-V6ywAqj9s6QUAs7cDfuz38" type="h1">
            Tidigare behandling
          </head>
          <p xml:id="i-QyPqg29zw9J8xbCYnHGx3d">
            Lagar och regler som är till för att hantera problemområden som
            är tämligen konstanta eller som förändras tämligen långsamt kan
            säkert fungera väl under många år. Men att utgå från att regler
            för hur samhället skall eller bör hantera samhällsbyggande utifrån
            de förändringar som ett nytt klimat innebär utan att ta hänsyn
            till ny kunskap förefaller märkligt.
          </p>
          <p xml:id="i-PBunMNo4dmuQ6YvRM3CZ5h">
            När den senaste omarbetningen av PBL genomfördes skedde det i
            en verklighet där det antogs att havsnivån skulle stiga med 50
            centimeter fram till år 2100. När riksdagen klubbade förslaget
            hade prognosen ändrats till en meter fram till år 2100. Idag pekar
            många forskningsrapporter på att isen på Grönland kan smälta på
            mindre än 50 år. Den stora förändring av albedoeffekten som inträffar
            när stora delar av Ishavet ligger öppet under sommarhalvåret accelererar
            avsmältningen även på land. Man talar nu om sannolikheter om flera
            meters höjning av havsytan till år 2100.
          </p>
          <p xml:id="i-5YQQVF9zmgcmZp8SCdQy51">
            Det är emellertid inte enbart en höjning av havsnivån som sårbarhetsutredningen
            och IPCC pekar på som risker med en klimatförändring. Riksdagen
            borde vara mer intresserad av det faktum att intensivare regn
            och högre vindhastigheter blir allt vanligare. Erosion i naturmiljön
            och löst sittande material i den byggda miljön är frågor som borde
            engagera. Det kan ur det perspektivet synas svårförståeligt att
            riksdagen ett flertal gånger avslagit dessa och liknande yrkanden
            tidigare.
          </p>
          <head xml:id="i-UfXEYpH8ySL77TQZw2CRjM" type="h1">
            Bakgrund
          </head>
          <p xml:id="i-5FPywAQAkqRdZYpaLwR8Jp">
            Ökad variation i nederbördsmängd kan få förödande konsekvenser
            både för byggnader och för den mark de står på. Det finns exempel
            på hustak i vårt land som har rasat in för att avvattningssystemen
            inte kunnat hantera de extrema mängder nederbörd som på kort tid
            måste kunna avledas vid skyfall. Det är inte bara fastigheter
            som hotas av allvarliga skador vid skyfall utan även möjligheten
            till kommunikation och offentlig service riskeras. Järnvägsbankar,
            vägbankar, avloppstunnlar, elkablar och mycken annan viktig infrastruktur
            skadas när vattenflödena blir stora.
          </p>
          <p xml:id="i-R2gx4B5NRaJxharVfqBAAJ">
            Enligt Klimat- och sårbarhetsutredningen kommer vattennivåerna
            i Vänern att stiga samtidigt som flera av kommunerna runt sjön
            planerar för ny bebyggelse nära sjön. När vattnet stiger riskerar
            vi en situation där post, ambulans och de boende själva får svårt
            att ta sig till och från sina bostäder. Det är inte ovanligt att
            fastighetsägare i sådana lägen riktar krav på kommunerna om ekonomisk
            kompensation för skadorna trots att kommunerna i många fall försökt
            bromsa byggande i dessa utsatta lägen. Det är svårt för kommuner
            att hålla emot när de i många fall är ensamma om att tänka långsiktigt.
            Riksdag och regering borde vara tydliga med att byggande ska ske
            med större marginaler till förändrade hydrologiska villkor. Exemplen
            på att marginalerna i dag är för små och att skyfallen blir häftigare
            har på senare år blivit många. Sommaren 2012 var en av undertecknarna
            av motionen själv med om ett skyfall som på 25 minuter gav 35
            millimeter nederbörd.
          </p>
          <p xml:id="i-2s2v99EPX4yvByYDhMh2Y1">
            En takpanna som lossnar från ett hustak vid kraftiga vindbyar
            är ett dödligt hot för en fotgängare. Att tak- och fasadmaterial
            blåser loss händer tyvärr ibland och kan bli vanligare om vi inte
            i tid ser över säkerhetsmarginalerna i våra konstruktioner. Ökade
            vindhastigheter i vindbyar är att räkna med. Riksdagen bör ta
            beslut som innebär ökade krav på all byggnation med anledning
            av vad ökade vindhastigheter kan kräva.
          </p>
          <p xml:id="i-EC6AaySNopeaJDQcobEDLN">
            När de första initiativen till offentlig stadsplanering togs
            för flera hundra år sedan var skydd mot brand en av de viktigaste
            anledningarna till att man ville ha en offentlig planering av
            bebyggelse. Flera städer runt om i världen har stadsplaner som
            bär tydliga spår av att just denna form av hänsyn fått hög prioritet
            efter större stadsbränder. Klimatförändringarna kommer att innebära
            att vi får perioder med högre temperatur än vad vi är vana vid.
            Detta medför ökade risker för brand, vilket gör det angeläget
            att brandsäkerheten återigen prioriteras vid planering av nya
            bostäder. Denna typ av problem blir allt vanligare i många länder,
            och vi bör ta lärdom av dem och agera proaktivt.
          </p>
          <p xml:id="i-NGSeqmkxyKyQ7wUmNiJGTr">
            Ovan har vi valt att med tre exempel, ökad nederbörd, kraftigare
            vindbyar samt torrare värme, försökt förklara varför det är viktigt
            att snarast både förändra ett regelverk som gynnar kortsiktighet
            och samtidigt påbörja en omställning av vårt sätt att bygga bostäder
            och utforma vår byggda miljö. Den redan byggda miljön måste även
            den förberedas för de nya tiderna. Därför behöver plan- och bygglagen
            reformeras med dessa förtecken och ett arbete med att minimera
            riskerna i redan befintlig bebyggd miljö drivas på. Det arbetet
            kan inte helt överlämnas till kommunerna. När det gäller många
            risker krävs nationella riktlinjer för en rationell hantering,
            detta även för att de ska kunna tas upp i framtida rättsprocesser.
          </p>
          <head xml:id="i-MpyErnsfNtGBx4otQq87JA" type="h1">
            Förslag till åtgärd
          </head>
          <p xml:id="i-79jM5udGJ5E9H22f3mfWq7">
            Den byggda miljö vi övertagit av våra förfäder innehåller många
            byggnader som är långt äldre än hundra år. När vi idag bygger
            nytt planerar vi renoveringsintervaller på runt fyrtio år och
            antar att de hus vi uppför skall kunna stå i minst hundra år.
            Trots det tar vi inte hänsyn till det vi vet om de fysiska förutsättningarna
            för det vi bygger för att stå under så lång tid. Det innebär att
            vi skapar framtida tekniska problem och att vi inte bygger hållbart
            vare sig socialt, tekniskt, ekologiskt eller ekonomiskt. Det är
            ett tydligt kortsiktigt tänkande som styr.
          </p>
          <p xml:id="i-A3eZcq2cCLZ3TBq7kcg4QM">
            Den revidering av plan- och bygglagen som regeringen genomförde
            2010 innehöll inget som förbättrar för denna verklighet trots
            flera förslag i den riktningen från Miljöpartiet. Snarare innebar
            revideringen att fler byggnader kommer att uppföras i lägen där
            de ovan beskrivna problemen kommer att uppstå.
          </p>
          <p xml:id="i-FydzA5dVeo7tZffuUi1oYe">
            En revidering av plan- och bygglagen som tar hänsyn till den
            numera mycket osäkra och snabbt föränderliga fysikaliska verklighet
            vi lever i är ingen lätt sak att genomföra. Ett sådant arbete
            tar förmodligen ett antal år att genomföra om det skall bli ett
            funktionellt resultat. När denna motion hanteras av riksdagen
            har ännu en rapport från IPCC lämnats. Självklart bör motionen
            behandlas utifrån den eventuellt förändrade bild av framtiden
            som den rapporten kan innebära.
          </p>
          <p xml:id="i-DgoA6WmQJA27T7n5JkRKWk">
            Mot bakgrund av detta bör riksdagen som sin uppfattning ge regeringen
            till känna att det är angeläget att plan- och bygglagen klimatanpassas
            snarast, bland annat med hänsyn till de problem som exemplifieras
            i denna motion. När osäkerheterna ökar måste marginalerna också
            göra det.
          </p>
          <p xml:id="i-R4m997AGVpqNFTSFSP9gYv">
            Riksdagen bör vidare ge regeringen till känna som sin uppfattning
            att det är bråttom att ta fram riktlinjer på nationell nivå för
            att hantera de olika risker som identifierades av Klimat- och
            sårbarhetsutredningen med anledning av ett förändrat klimat.
          </p>
        </div>
        <div xml:id="i-Qxy3agGsvoXCURE2E9UAtU" type="signatureBlock">
          <list xml:id="i-MUk4rcnrep2PeDLjSW6P7n">
            <item xml:id="i-XWfSB6iqj2Ari6LAHroi8h" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-5PUuak6WGjrHmw7ExpG7aR" who="i-2GE534P2Foy3WpqKPVNeW8" type="signature">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
