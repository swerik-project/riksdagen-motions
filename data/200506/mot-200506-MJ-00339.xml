<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_339/mot_200506_MJ_339-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ339 pnr: c583
          </p>
          <p>
            Motion till riksdagen 2005/06:MJ339
          </p>
          <p>
            av Kenneth Johansson och Agne Hansson (c)
          </p>
          <p>
            Ägande- och brukanderätt för uthållig utveckling
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om utredning av gränsdragningen mellan normalt
            utnyttjande av allemansrätten och kommersiellt utnyttjande av
            densamma. 2. Riksdagen tillkännager för regeringen som sin mening
            vad som i motionen anförs om att frivilliga avtal bör utnyttjas
            som ett alternativ till miljöbalkens bestämmelser om områdesskydd.
            3. Riksdagen tillkännager för regeringen som sin mening vad i
            motionen anförs om ersättning till markägare.
          </p>
          <p>
            Allemansrätten ska inte utnyttjas kommersiellt
          </p>
          <p>
            Allemansrätten — den enskildes rätt att vistas i naturen — är
            ett värdefullt inslag i vår svenska kultur och har stor betydelse
            för människors rätt att vistas i skog och mark. Denna rättighet
            bör bestå i sin nuvarande form. Samtidigt är det av stor betydelse
            att inte fastighetsägare eller andra med särskild rätt till en
            fastighet tillfogas skada på grund av allemansrätten. Det är av
            stor betydelse för denna unika sedvänjas fortlevnad att den accepteras
            och respekteras av såväl markägare som av den som nyttjar allemansrätten.
            De problem och konflikter som uppstått till följd av allemansrätten
            är mycket olyckliga. Ofta är dessa förknippade med organiserad
            verksamhet, men även annat missbruk av allemansrätten förekommer.
            Senare års organiserade bärplockning är ett exempel på detta.
            Ofta orsakas missbruket av oaktsamhet som kan åtgärdas t.ex. genom
            en ökad kunskap om vad allemansrätten egentligen innebär. När
            det gäller kommersiell verksamhet i naturen med åberopande av
            allemansrätten är förhållandena annorlunda. Sådan verksamhet kan
            medföra ett så stort intrång och skada att det inte ryms inom
            allemansrätten. Det kan
          </p>
          <pb facs="riksdagen-motions-pdf/data/200506/mot_200506_MJ_339/mot_200506_MJ_339-0002.pdf"/>
          <p>
            2005/06:MJ339
          </p>
          <p>
            dessutom inte vara acceptabelt att företag i förvärvssyfte skall
            kunna utnyttja mark mot markägarens vilja. Eftersom det kommersiella
            utnyttjandet av allemansrätten på många håll i Sverige, bl.a.
            i Dalarna, är ett problem bör en översyn av lagstiftningen göras.
            Utred hur det i lagen kan tydliggöras att allemansrätten tillkommer
            den enskilde och att kommersiellt utnyttjande av mark i viss omfattning
            måste föregås av överenskommelser med berörda markägare. En utredning
            bör följaktligen tillsättas i syfte att klargöra gränsdragningen
            mellan vad som kan betraktas som normalt nyttjande av allemansrätten
            och vad som bör betraktas som ett kommersiellt nyttjande som bör
            medföra krav på tillstånd från berörd markägare. Vad som ovan
            anförts om utredning om kommersiellt utnyttjande av allemansrätten
            bör ges regeringen till känna.
          </p>
          <p>
            Ökad frivillighet i biotopskyddet
          </p>
          <p>
            Riksdagen har fattat beslut om att en kvarts miljon hektar produktiv
            skogsmark skall avsättas som reservat. Ansvaret för att identifiera
            den skyddsvärda marken ligger på länsstyrelserna. Dessutom har
            staten genomfört inventeringar vad gäller nyckelbiotoper och sumpskog.
            Det har resulterat i att Skogsstyrelsen har som ambition att avsätta
            50 000 hektar antingen som biotopskyddsområden eller genom naturvårdsavtal
            med markägarna. Om man väljer att göra ett biotopskyddsområde
            regleras detta i miljöbalken. Även rätten till ersättning regleras
            i miljöbalken. Om beslutet medför att pågående markanvändning
            avsevärt försvåras inom berörd del av fastigheten är markägaren
            berättigad till ersättning. Det bör ges regeringen till känna.
          </p>
          <p>
            Ersättning till markägare
          </p>
          <p>
            Det är av största vikt att arbetet med att skydda höga naturvärden
            i skogen görs på ett sådant sätt att de enskilda markägarna känner
            sig delaktiga. Det är viktigt att informationen till markägaren
            är bra och att arbetet i största möjliga mån bygger på frivillighet
            och samverkan. Därför bör den frivilliga avtalsformen utvecklas
            ytterligare och utnyttjas som ett alternativ till mer tvingande
            åtgärder. Det är dessutom av stor vikt att markägaren ges skälig
            ersättning för de miljöinsatser som görs. Det bör ges regeringen
            till känna.
          </p>
          <p>
            Stockholm den 29 september 2005
          </p>
          <p>
            Kenneth Johansson (c) Agne Hansson (c)
          </p>
        </div>
      </div>
    </body>
  </text>
</TEI>
