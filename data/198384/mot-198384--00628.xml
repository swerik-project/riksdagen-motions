<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--00628">
  <teiHeader>
    <fileDesc>
      <titleStmt>
        <title>Klassificeringen av kokain</title>
        <author>Thure Jadestig</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Klassificeringen av kokain</title>
          <idno type="rdwebb">G702628</idno>
          <rs type="number">628</rs>
          <ref type="dokument_url_text">http://data.riksdagen.se/dokument/G702628/text</ref>
          <ref type="dokument_url_html">http://data.riksdagen.se/dokument/G702628</ref>
          <ref type="dokumentstatus_url_xml">http://data.riksdagen.se/dokumentstatus/G702628</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-P769SjFVauFy2g8JW9w9Ft</idno>
            <name>THURE JADESTIG</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-ByDiBqe3mwriukwUE2d5wh" type="signed"/>
        <correspContext corresp="i-ByDiBqe3mwriukwUE2d5wh">
          <note type="signatory" corresp="i-P769SjFVauFy2g8JW9w9Ft"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__628/mot_198384__628-001.pdf"/>
      <fw xml:id="i-RJ7ZBorbZyZe3xd9vbZCcx">
        Motion 1983/84:628
      </fw>
      <div xml:id="i-FSqXkWuqyEUhvuwhSdQf3L" type="motHeader">
        <div xml:id="i-TxmzXJxx9rwtFzdy7xPkUG" type="motTitle"/>
        <div xml:id="i-LSkKxsEBQy1zmbmNNNyaU8" type="motSubmissionInfo"/>
      </div>
      <div xml:id="i-TCavxRtuRJC4gSQiwkrymJ" type="motBody">
        <div xml:id="i-9GbGHBFfvmeQT1HyAMEehN">
          <p xml:id="i-W6Mi3BHpHKrjATDvXzhcQ1">
            Thure Jadestig Klassificeringen av kokain
          </p>
          <p xml:id="i-72e8iqe6o261BuJprLkq7y">
            Kokain (Cocainum NFN) upptas på socialstyrelsens narkotikaförteckning
            II (SFS 1974:712). I denna lista återfinns egentliga narkotika
            som opium, morfin och vissa syntetiska medel. För dem alla gäller
            att de är starkt beroendeframkallande men att de har visst medicinskt
            berättigande t. ex. som smärtstillande medel (morfin m. fl.).
            På narkotikaförteckning I upptas de medel som bedömts som särskilt
            farliga, med stor missbruksrisk och utan medicinskt värde. Här
            upptas bl. a. heroin, cannabis och vissa hallucinogener (LSD m.
            fl.). Anledningen till att kokain alltjämt finns på förteckning
            II är att medlet används inom sjukvården i ett litet antal recept
            på s. k. tillfälliga beredningar (”ex tempore-beredningar”) bl.a.
            som lokalbedövningsmedel samt stimulerande medel i s.k. cocktails
            för smärtstillning. Den snabba utvecklingen av nya läkemedel har
            emellertid gjort dessa traditionella kokainberedningar överflödiga.
            Kokain kan därför utan allvarligare konsekvenser för sjukvården
            överföras till narkotikaförteckning I. För ett sådant steg talar
            även de utomordentligt stora missbruksriskerna för detta medel.
            Kokain är ett mycket starkt beroendeframkallande medel med mycket
            allvarliga skadeverkningar. I tidskriften Alkohol &amp; Narkotika
            nr 8/83 redovisas en omfattande vetenskaplig dokumentation av
            dessa skador. Kokainet har de senaste åren dykt upp på den illegala
            svenska narkotikamarknaden i ökande omfattning. Det första svenska
            överdosdöds- fallet med kokain inträffade i april 1983 i Stockholm.
            Den illegala världsproduktionen av kokain har de senaste åren
            blivit mycket stor. Enligt amerikanska beräkningar uppgår den
            till omkring 230 ton årligen, medan den medicinska användningen
            uppgår till några ton. I en rad länder i Sydamerika utgör den
            illegala kokainproduktionen en stark ekonomisk styrfaktor i den
            lokala ekonomin. Ofta underlåter myndigheterna att konsekvent
            ingripa mot odlingen av kokabuskar under hänvisning att den sker
            för framställning av kokain som läkemedel. Den ökande illegala
            produktionen av kokain kan förväntas få allt större avsättning
            även i Sverige. Beslagen av kokain i Europa har ökat drastiskt
            de senaste åren. Priserna på den illegala marknaden i USA har
            till följd av det stora utbudet halverats det senaste året. Ett
            svenskt initiativ att genom administrativa beslut helt utmönstra
            kokain som läkemedel skulle få stor betydelse för samordnade internationella
            åtgärder mot de koka- och kokainproducerande länderna i syfte
            att förmå
          </p>
          <p xml:id="i-RpeHhY6F1ApCDa9GKrw76a">
            1 Riksdagen 1983/84. 3 saml. Nr 628-634
          </p>
          <p xml:id="i-6KV3DDx46ZD4KXtdLRo4Lv">
            Mot. 1983/84 628-634
          </p>
          <pb facs="riksdagen-motions-pdf/data/198384/mot_198384__628/mot_198384__628-002.pdf"/>
          <fw xml:id="i-L94HkKngTUJAi7d6uy6EPW">
            Mot. 1983/84:628 z
          </fw>
          <p xml:id="i-MAtUWbpHQJJYuCPo759t8X">
            dem att helt eliminera denna produktion. Svenska initiativ i
            narkotikafrågor inom olika FN-organ har tidigare haft stor betydelse,
            som framställningen i slutet av 1960-talet för att få de syntetiska
            centralstimulerande medlen (amfetamin m. fl.) internationellt
            klassade som narkotika. Så skedde också i och med utarbetandet
            av psykotropkonventionen (1971). I fråga om vissa av dessa medel,
            främst Preludin, infördes i Sverige genom beslut av regeringen
            totalförbud vid en tidpunkt då detta medel alltjämt hade viss,
            om än omstridd, medicinsk användning. Regeringen markerade då
            att kontrollpoli- tiska hänsyn skulle ha prioritet. För inhemskt
            svenskt vidkommande skulle ett överförande av kokain till narkotikaförteckning
            I innebära en strängare syn på narkotikabrott som avser detta
            medel. Det skulle då betyda ett kontrollpolitiskt jämställande
            med heroin, något som vore betydelsefullt ur folkhälsosynpunkt.
            I dag betraktas kokain enligt en prejudicerande dom i högsta domstolen
            endast som ”något farligare än amfetamin”. Inför hotet av en ny
            kokainepidemi finns det anledning för lagstiftaren att markera
            en strängare syn på kokain än den som förekommer i nuvarande rättspraxis.
            Med hänvisning till det anförda hemställs att riksdagen som sin
            mening ger regeringen till känna vad som i motionen anförts om
            att överföra kokain (Cocainum NFN) till narkotikaförteckning I.
          </p>
          <p xml:id="i-S1bvBKmUqsWhwzD9kSoDSx" type="date">
            Stockholm den 19 januari 1984
          </p>
          <div xml:id="i-FKZueMJ84FjYupPDhfpy3r" type="signatureBlock">
            <p who="i-P769SjFVauFy2g8JW9w9Ft" type="signature">
              THURE JADESTIG (s)
            </p>
          </div>
        </div>
      </div>
    </body>
  </text>
</TEI>
