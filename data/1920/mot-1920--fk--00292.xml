<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--fk--00292">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__fk__292/mot_1920__fk__292-001.pdf"/>
      <fw xml:id="i-ESEzmjyh8VBTdKc6JAKdoW">
        Motioner i Första kammaren, Nr 292, 1
      </fw>
      <div xml:id="i-96PYXaVQh7Fvb4z87CHdr2" type="motHeader">
        <div xml:id="i-Bk7P7ZQUwac9bMtxF2PX78" type="motTitle"/>
        <div xml:id="i-Wd6BppuzTZCoFakz5oejiw" type="motSubmissionInfo"/>
      </div>
      <div xml:id="i-D5j33S5EwvBVqv1ZazKjA5" type="motBody">
        <div xml:id="i-2y8DLQezhyxDEfU1vBgtqA">
          <p xml:id="i-GpArZ645KSmNgjTReAWnJi">
            Nr 292.
          </p>
          <p xml:id="i-YJDC4QfPRLqJ1aH7LzbZYh">
            Av herr Sigfrid, i anledning av Kungl. Maj:ts proposition nr
            314 angående vissa anslag och lån till främjande av bostads- produktionen
            m. m.
          </p>
          <p xml:id="i-G9kywcgDL1AgKVo8s7ZuHT">
            Vid genomläsandet av denna mycket intressanta proposition finner
            man, att Kungl. Maj:t helt och hållet bortsett ifrån att lämna
            understöd till den egnahemsverksamhet, som statsmyndigheterna
            tidigare ansett sig föranlåtna att uppmuntra. Under det att man
            egnar en beaktansvärd uppmärksamhet åt åstad- kommandet av hyreslägenheter,
            i huvudsak av kaserntyp, har man endast helt lätt berört egnahemsbildningen
            i städer och stadsliknande samhällen. Man lämnar egnahemsbildandet
            på landet att sköta sig självt efter att ha försvårat detsamma
            medelst förhöjandet av räntan från 3,6 procent till 4,75 procent
            så sent som 1919. Detta förhållande kan icke vara rimligt och
            försvårar i hög grad landsbygdens läge i bostadsfrågan. Som jag
            tidigare i år anfört i min motion nr 99 angående räntans nedsättande
            till 3,6 procent, till vilkens motivering jag ber att få hänvisa,
            måste man taga även detta egnahemsbildande i anspråk för lindrande
            av bostadsnöden, icke allenast på landsbygden utan också i städerna.
            Därest goda bostäder och småbruk åstadkommas på landet, så bidrar
            detta i avsevärd grad att hindra flykten från landet till städerna,
            och därmed också att städernas bostadsutrymme tages i anspråk
            av dessa inflyttade i allt för hög grad. i Man finner av Kungl.
            Maj:ts proposition, att folkökningen i städerna minskats från
            51,604 år 1913 till 10,903 år 1918 beroende på den minskade inflyttningen.
            Månne det ej vore skäl att söka bibehålla denna minskning? Eller
            åtminstone hindra att den ökas för kraftigt. Det kan ej vara ett
            landsintresse att stimulera en inflyttning till städerna, vars
            befolkning ökas och ökas, tills en katastrof inträffar som nu
            beträffande Wien, vilket gör det nödigt, att denna stads innevånareantal
            Bihang till riksdagens protokoll 1920. 3 saml. 118 häft. (Nr 292.)
          </p>
          <pb facs="riksdagen-motions-pdf/data/1920/mot_1920__fk__292/mot_1920__fk__292-002.pdf"/>
          <fw xml:id="i-UT1TncpjvZiyyddUA21sy5">
            2 Motioner i Första kammaren, Nr 292.
          </fw>
          <p xml:id="i-ARyi7NN4Ldp83k1fvhLaVF">
            minskas från två miljoner till en halv, en minskning som tyvärr
            synes mest gynnas genom elände och därav följande svältdöd. Även
            om man ej vill förutsätta en sådan katastrof beträffande de svenska
            städerna, få vi ej vara blinda för att mindre katastrofer kunna
            inträffa, vilka komma att visa, att städernas allt för stora utveckling
            kan vara skadlig. Utom det att det kan bli svårt att föda ett
            större antal stadsinnevånare, komma därtill de ofta osundare bostadsförhållandena,
            beroende på seden i vårt land att bygga städernas bostadskvarter
            i kaserntyp, vilket synbarligen bidrager till innebyggarnes mindre
            goda hälsa och minskning av inföddas antal. Annorlunda är förhållandet
            i de länder, där man i huvudsak bygger enfamiljhus, såsom förhållandet
            är i England och Amerika... Månne ej detta är en av de mest bidragande
            orsakerna till, att dessa länder nu äro världens starkaste, tack
            vare att befolkningen är den fysiskt kraftigaste? Betecknande
            är vad som anföres i Kungl. Maj:ts proposition om sättet för avhjälpandet
            av bostadsnöden i England. Man talar där om ett årligt tillskottsbehov
            av 100,000 hus och bristen att nu på en gång fylla 300,000 hus
            (= lägenheter), ej som här om större hus med lägenheter om ett,
            två eller tre rum och kök. Detta t. o. m. för miljonstaden London.
            Man beräknar en byggnadskostnad av 700 pund = 12,600 kronor per
            hus. De 500,000 husen skulle då betinga en summa av 6,300,000,000
            kronor i svenskt mynt. Följande citat ur Kungl. Maj:ts proposition
            bör noga bemärkas: &gt;Den antagna engelska rekonstruktionspolitikens
            största betydelse torde ligga 1 bostadsfrågans kvalitativa sida,
            i den höjning av den allmänna nivån, som denna stora mängd nya
            mönstergillt planerade och för våra svenska för- hållanden åtminstone
            hittills mycket komfortabelt inrättade arbetarehem, måste medföra.»
            Varför skyggar den svenska regeringen tillbaka för att draga konse-
            kvenserna av detta, så att man slår in på byggandet av enfamiljhus
            och därvid också uppmuntrar egnahemsbyggandet i stad och på landet
            med statsmedel i stället för att med dessa bidraga till åstadkommande
            av hyres- kaserner, som aldrig bli tillfredsställande som bostadshus?
            Man skall aldrig kunna bevisa, att det kan åstadkommas flera bostäder
            till samma pris i kasernväg än i enfamiljhus. Kostnadsberäkningarne
            såväl hos oss som i England bevisa motsatsen. Man må ej tala om
            att de dyra tomterna i städerna tvinga till att placera människorna
            i flera våningar över varandra. I de städer i utlandet där man
            gått fram med enfamiljhus hålles tomt- värdet nere. Så var jag
            i tillfälle förra sommaren konstatera att bland andra i staden
            Los Angeles i Kalifornien med ett innevånareantal av 600,000,
          </p>
          <pb facs="riksdagen-motions-pdf/data/1920/mot_1920__fk__292/mot_1920__fk__292-003.pdf"/>
          <fw xml:id="i-FfvkvCRssfUt7qhZEkgQBy">
            Motioner i Första kammaren, Nr 292. 3
          </fw>
          <p xml:id="i-HzvNfxFvzC7p3DjhQq8JJp">
            alltså något större än Stockholm och statt i synnerligen rask
            utveckling, tomtpriserna ännu ej voro högre än omkring 1 krona
            per kvadratmeter i vissa bostadskvarter. Genom en i december 1919
            av engelska parlamentet antagen ny bostadslag, Housing Additional
            Powers act 1919, bestämmes, »att varje person som inom de närmaste
            12 månaderna bygger en arbetarebostad, skall erhålla en byggnadspremie
            i förhållande till husets storlek av i regel 150 pund (= 2,700
            kronor)». Härtill har anslagits 15 miljoner pund (= 270 miljoner
            kronor). Den subvention av 700 pund per hus som engelska staten
            lämnar motsvarar omkring en femtedel av byggnadskostnaden. För
            min del kan jag ej finna annat, än att vi i Sverige böra taga
            lärdom av detta, åtminstone så mycket att vi icke alldeles bortse
            ifrån de förmåner, som äro förknippade med enfamiljhus,isynnerhet
            av typen egnahem. Den som studerat förhållandena aldrig så litet
            måste inse den stora skillnad, som existerar mellan bostaden av
            enfamiljtyp och den av kaserntyp. I ännu högre grad gör skillnaden
            sig gällande i fråga om det egna hemmet. Giv våra arbetare möjlighet
            att skaffa sig en stuga och en täppa därom- kring, och de skola
            känna sin samhörighet med samhället på ett helt annat "sätt, än
            de någonsin komma att göra i dessa myrstackar som nu benämnas
            bostäder, man må göra dem än så rymliga och bekväma. Säkerligen
            skall då det mesta som nu lämnar angripbart stoff för bolsjeviksmittan
            avlägsnas. Hur skola människorna känna sig solidariska med ett
            samhälle som bjuder dem människoovärdiga bostäder, därmed drivande
            dem ut från hemliv till krogliv och andra fördärvbringande sysselsättningar.
            Jag skall nu tillåta mig föreslå, att man beträffande bostadsproduktion
            slår in på samma väg som i England. Kungl. Maj:t har föreslagit,
            att endast sådana som erhöllo lån av bostadslånefonden skulle
            vara berättigade till subvention i form av räntefrihet under 10
            år på erhållna lån intill halva kostnaden, samt i form av direkt
            subvention men endast i undantags- fall, beroende på Kungl. Maj:ts
            avgörande. Jag tillåter mig föreslå, att även de som erhålla lån
            ur statens egna- hemslånefond erhålla subvention och detta i form
            av direkt understöd. Avenså föreslås, att sådana, statstjänare
            eller andra, som vilja bygga egnahem erhålla direkt subvention.
            Då maximigränsen för erhållande av lån ur egnahemslånefonden satts
            till en beräknad byggnadskostnad av högst 10,000 kronor skulle
            !/; härav bli 2,000 kronor, och anser jag det lämpligt, att detta
            belopp blir maximum för statssubvention för dem som bygga ett
            eget hem under åren 1920 och 21 om tre rum och kök och 1,500 om
            2
          </p>
          <pb facs="riksdagen-motions-pdf/data/1920/mot_1920__fk__292/mot_1920__fk__292-004.pdf"/>
          <fw xml:id="i-99b9hnXpafYiyuLY1JujQw">
            4 Motioner i Första kammaren, Nr 292.
          </fw>
          <p xml:id="i-9LGJ5QQMq9W3yTBReB1TgU">
            rum och kök, samt att samma belopp lämnas som byggnadshjälp även
            för jord- bruksegnahem. Kommunerna kunde åläggas att lämna en
            subvention av 1,000 kronor för 3 rum och kök och 750 för 2 rum
            och kök till den som erhållit sub- vention av bostadslånefonden.
            Man skulle kunna, i likhet med i England, lämna kommunen rätt
            att å sin sida ålägga vissa arbetsgivare skyldighet att utgiva
            detta belopp, antingen direkt till sina anställda som vilja bygga
            ett eget hem, eller ock uttaxera ett motsvarande belopp på kommunalskatte-
            sedeln, men jag tror, att den kommande kommunalbeskattningen gör
            en så- dan beskattningsrätt överflödig. Kommunerna erhålla tillräckligt
            från ar- betsgivaren för att kunna påbörja en bostadssubvention.
            Av praktiska skäl skall jag nu ej göra något yrkande härom. Det
            kan ej anses för mycket, att staten nu uppmuntar egnahemsbild-
            ningen och därmed bostagsproduktionen även på landet på sätt som
            sker i städerna och stadsliknande samhällen. Annars tager man
            med ena handen det man ger med den andra. Genom egnahemsräntans
            höjande har staten bidragit att hämma den vällovliga och högst
            önskvärda utveckling, som egnahemsskapandet tagit, och med dyrtiden
            upphör detta egnahemsbildande troligen helt och hållet. Under
            det man så hjälper städerna och de större samhällena försummar
            man landsbyggden, så att en bostadsnöd som redan är för handen
            även där förvärras till det yttersta och tvingar befolkningen
            in i de statsunderstödda bostäderna i städerna. Då man ökade räntan
            för egnahemslånen från 3,6 procent till 4,75, berövade man egnahemsbyggaren
            från kronor 60 till 77 per år. Det är därför rimligt, att man
            nu i stället lämnar honom en direkt subvention, som icke allenast
            utjämnar detta utan vidare uppmuntrar honom i hans lands- gagneliga
            gärning. De hus som byggas nu äro omkring 7,000 kronor dy- rare
            än de som byggdes före kriget. Det är då ej mer än rimligt, att
            sta- ten hjälper med 1,500 till 2,000 kronor och kommunerna med
            750 till 1,000 kronor i denna dyrtid. Det finnes arbetsgivare
            och donatorer som insett nyttan av att uppmuntra egnahemsbyggandet.
            Deras bidrag ha van- ligen utgått med 1,000 kronor i byggnadshjälp
            till ett egnahem. Detta motsvarar ungefär det belopp som staten
            undandragit med höjandet av rän- tan. På så sätt står den stackars
            egnahemsbyggaren på samma ståndpunkt med sin ekonomi, som han
            stod innan donationerna kommo till. Staten har tagit bort vad
            donatorerna skänkt. Detta får ej äga rum, utan staten måste åtminstone
            återställa de gamla relationerna, men helst utöka dem. Att ett
            bidrag av 2,000 kronor till en egnahemsbyggare ej är orimligt
            fastslås av det förhållandet, att Kungl. Maj:ts proposition föreslår
            10 års räntefrihet för bostadshus av kaserntyp om 1, 2, 3, rum
            och kök som be-
          </p>
          <pb facs="riksdagen-motions-pdf/data/1920/mot_1920__fk__292/mot_1920__fk__292-005.pdf"/>
          <fw xml:id="i-NLusNJz7Ykw39yfv5YBJzR">
            Motioner i Första kammaren, Nr 292. 5
          </fw>
          <p xml:id="i-SceATANU4vb4fev983X49N">
            räknas kosta 5,000 kronor per eldstad varav hälften eller 2,500
            skulle bli räntefria i tio år. Räknar man med 3 rum och kök =
            4 eldstäder blir detta 10,000 kronor som skulle bli räntefria
            i tio år, vilket gör ett bidrag av 5,000 kro- nor till en dylik
            lägenhet motsvarande endast 2,000 för -enfamiljhuset en- ligt
            mitt förslag. Kommunens eventuella bidrag till egnahemmen motsvaras
            av den skyldighet de ha att eventuelt lämna bidrag efter det de
            tio årens räntefri- het utlupit. Nu skulle jag till min begäran
            om anslag också föreslå medel. I detta avseende får jag hänvisa
            till vad som yttras i Kungl. Maj:ts proposition sid. 118 mom.
            4 av departementschefen: »och vill jag med avseende å de sålunda
            angivna beloppen erinra om den ovisshet, som måste råda rörande
            de erfor- derliga summorna, då man ej i förväg vet, vilkendera
            av de förut angivna sätten för subventionens utgående företrädesvis
            kommer att medgivas. För- hållandet kan dock lätt regleras genom
            erforderliga anslag av 1921 års riksdag å tilläggstat för samma
            år.» För mitt sätt att se skulle icke några ökade kostnader uppstå,
            därest min motion bifalles, emedan subventionen till större hyreshus
            minskas, i samma mån som subventionen till enfamiljhusen ökas.
            På grund av vad jag sålunda anfört, hemställer jag, att riksdagen
            måtte besluta, att av statens bostadsfond utbetalas till den,
            som under åren 1920—1921 uppför åt sig ett eget hem, vare sig
            bostads eller jordbruksegethem, och erhåller lån mot ränta ur
            statens bostadsfond eller statens egnahems- fond, ett belopp av
            kronor 1,500, därest egnahemmet innehåller 2 rum och kök, samt
            2,000 kronor, om det innehåller 3 rum och kök.
          </p>
          <p xml:id="i-Dvcg5uUuUDkJoddBLHXyVt" type="date">
            Stockholm den 8 april 1920.
          </p>
          <div xml:id="i-6cDj8p7t6YfrPrZxT4KH3p" type="signatureBlock">
            <list xml:id="i-J6MG4ckKSC48zTsXbVc9rH">
              <item xml:id="i-2sMDWCkou5NF4sV4cP3FyJ" who="i-CGE4bZLZ5QNrC7d32a1snU" type="signature">
                N. J. Sigfrid
              </item>
            </list>
          </div>
        </div>
      </div>
    </body>
  </text>
</TEI>
