<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-LU-00344">
  <teiHeader>
    <fileDesc>
      <titleStmt>
        <title>Barnens bästa</title>
        <author corresp="i-6kLJbGLpwB9hYxDrVrkcqF i-PyYxwdbw2KYpXyCWKWHmmT">av Karin Pilsäter och Johan Pehrson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnens bästa</title>
          <idno type="rdwebb">GP02L344</idno>
          <rs type="number">L344</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GP02L344/text</ref>
          <ref type="dokument_url_html">http://data.riksdagen.se/dokument/GP02L344</ref>
          <ref type="dokumentstatus_url_xml">http://data.riksdagen.se/dokumentstatus/GP02L344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VcsNvgeLSpx5xQT4YjUeDh" type="signed"/>
        <correspContext corresp="i-VcsNvgeLSpx5xQT4YjUeDh">
          <note type="signatory" corresp="i-6kLJbGLpwB9hYxDrVrkcqF"/>
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction xml:id="i-RvyzUSRKP5eTPnW8KKppzy" type="referral">
          <date when="2001-10-11"/>
        </correspAction>
        <correspAction xml:id="i-NeCCqe3g5B4afDY7YNMp2s" type="dismissal">
          <date when="2001-10-11"/>
        </correspAction>
        <correspAction xml:id="i-NTkikd4bW5KBoKiV6cs81v" type="termination">
          <date when="2001-10-05"/>
        </correspAction>
        <correspAction xml:id="i-EFs5PG3cctcE2ZHyRoGrY9" type="submission">
          <date when="2001-10-05"/>
        </correspAction>
        <correspAction xml:id="i-AgL2ht5rEV7X1XYvEocZ2q" type="numbering">
          <date when="2001-10-05"/>
        </correspAction>
        <correspAction xml:id="i-JKSPWdH8KoNmQpUm3Rxc92" type="proposed_referral">
          <date when="2001-10-05"/>
        </correspAction>
        <correspAction xml:id="i-BaFcagvSPNFHSQzoASbF2J" type="committee_proposal">
          <date when="2001-10-05"/>
        </correspAction>
        <correspAction xml:id="i-R2A6mrExXDVi7yEZgcctgp" type="reviewing">
          <date when="2001-10-05"/>
        </correspAction>
        <correspAction xml:id="i-DBPXWTUmwvnWiTfakNz5ag" type="registration">
          <date when="2001-10-05"/>
        </correspAction>
        <correspAction xml:id="i-3wHS1YivwLYjCGAvzEyvUj" type="assigned"/>
        <correspContext corresp="i-3wHS1YivwLYjCGAvzEyvUj">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_L_0344/mot_200102_L_0344-0001.pdf"/>
      <div xml:id="i-TkmxZwTrVnSF9mcJEftuCt" type="motHeader">
        <div xml:id="i-XL14V95pfCps5nYNNYXEoB" type="motTitle"/>
        <div xml:id="i-GRzdGfkToTBy9ojXyQpcRF" type="motSubmissionInfo"/>
      </div>
      <div xml:id="i-RVmRKciaLZ9PLK7vEBim12" type="motBody">
        <div xml:id="i-DVhUkTMfPHcNruNwUYrDtk">
          <p xml:id="i-4BUzEaugzvMPoZXFgHBLyk">
            2001/02 mnr: L344 pnr: fp619
          </p>
          <p xml:id="i-8GxtZtimFXaDcFo5Gc4zA">
            Motion till riksdagen 2001/02:L344
          </p>
          <p xml:id="i-XYsN6ymF8RnFTyu8LkCyfy">
            av Karin Pilsäter och Johan Pehrson (fp)
          </p>
          <p xml:id="i-EbUz6EfHV4CowUy6UkvqQF">
            Barnens bästa
          </p>
          <p xml:id="i-9eXJt6VypVi8MLRJ8yKQ4C">
            Förslag till riksdagsbeslut
          </p>
          <p xml:id="i-SNimhrBusXRfeovJHWYwRB">
            1. Riksdagen tillkännager för regeringen som sin mening vad i
            motionen anförs om att endast barnets bästa skall vara utgångspunkten
            vid beslut om adoption och vårdnad — inte föräldrarnas eller förälderns
            sexuella läggning. 2. Riksdagen tillkännager för regeringen som
            sin mening vad i motionen anförs om att partner, i likhet med
            makar, skall ges möjlighet att gemensamt prövas som adoptivföräldrar.
            3. Riksdagen tillkännager för regeringen som sin mening vad i
            motionen anförs om att homosexuella par som ingått partnerskap
            eller som lever i ett samboförhållande skall ges möjlighet att
            utses till särskilt förordnade vårdnadshavare.
          </p>
          <p xml:id="i-FLYNRZGJaQC3hPErNfFDok">
            Inledning
          </p>
          <p xml:id="i-VeuaUAupc78iRLTFdre7Sy">
            I alla tider har det funnits barn som vuxit upp med homosexuella
            eller bisexuella föräldrar, både biologiska föräldrar och fosterföräldrar
            eller adoptivföräldrar. Barn till homosexuella är alltså ingen
            ny företeelse. Att homosexuella familjer däremot först på senare
            år blivit en politisk fråga beror bland annat på två faktorer.
            För det första har det sociala tabut kring homosexualitet brutits
            på senare årtionden. Alltfler homosexuella föräldrar vågar därmed
            leva ett öppet liv i enlighet med sina livsmål och förutsättningar.
            De homosexuella barnfamiljerna har helt enkelt blivit synligare.
            För det andra blir det allt vanligare att homosexuella är föräldrar.
            Detta kan illustreras av siffror ur en enkät som genomfördes av
            Statistiska centralbyrån (SCB) på uppdrag av den parlamentariska
            kommittén om barn i homosexuella amiljer. Enkäten vände sig till
            homo- och bisexuella och syftade till att kartlägga synen på barn
            och familjebildning. Av de 2 150 personer som
          </p>
          <p xml:id="i-UmjiBnncgewTLEKJJz8hTu">
            besvarade denna enkät var 12 procent föräldrar för 10 år sedan,
            19 procent är
          </p>
          <pb facs="riksdagen-motions-pdf/data/200102/mot_200102_L_0344/mot_200102_L_0344-0002.pdf"/>
          <p xml:id="i-Fjd2HeY4hrNoQZ95z4WjP2">
            2001/02:L344
          </p>
          <p xml:id="i-DGX2NAroajFYLjgy2KR6ye">
            föräldrar i dag och omkring 30-35 procent räknar med att vara
            det inom fem år. Även om de enskilda siffrorna skall tolkas med
            försiktighet framgår det ändå att det finns ett växande intresse
            för föräldraskap bland många homosexuella par. Denna verklighet
            måste få konsekvenser för lagstiftningen. Det är av stor vikt
            för existerande och framtida homosexuella familjer att samhället
            inte negativt särbehandlar dessa familjers barn eller föräldrar.
            Dessa behöver erkännande och stöd precis som andra familjer. Barnets
            bästa skall vara den överordnade målsättningen för lagstiftning
            och praxis i frågor om föräldraskap, adoption, vårdnad m.m. Ett
            vanligt argument mot en ändrad lagstiftning är att homosexuella
            inte ser till barnets bästa utan använder barnen som murbräcka
            för att nå målet om sexuellt likaberättigande. Ett sådant synsätt
            är både fördomsfullt och generaliserande. Det är orimligt att
            göra det till en anklagelse mot homosexuella föräldrar att de
            vill att deras barn och familjer skall få det rättsliga erkännande
            som i heterosexuella familjer tas som en självklarhet. Samtidigt
            är det viktigt att slå fast att barns rättigheter inte kan ställas
            mot homosexuellas. Om det hade varit sant att ett rättsligt jämställande
            av homosexuella och heterosexuella familjer skulle strida mot
            barnets bästa hade en lagreform inte varit aktuell.
          </p>
          <p xml:id="i-GvZ8nm5TkovdEpwbwBKug7">
            Kommittén om barn i homosexuella familjer
          </p>
          <p xml:id="i-Y34GjjBkozcVXfPM1Yop15">
            Argumenten för och emot en lagreform
          </p>
          <p xml:id="i-8h9TpSqCTFWY586fN3XJsU">
            Den nu gällande adoptionslagstiftningen innebär att endast heterosexuella
            gifta par kan prövas för gemensam adoption. Denna regel har varit
            oförändrad ända sedan 1917 då adoptioner för första gången reglerades
            i lag. År 1917 var homosexualitet ett brott som bestraffades med
            fängelse eller straffarbete. Att homosexuella par på den tiden
            uteslöts från lagstiftningen handlade alltså inte om barnets bästa
            utan om synen på homosexualitet. Vi anser att dagens lagstiftning
            endast kan försvaras om det kan påvisas tillräckliga sakliga skäl
            för att kollektivt utestänga alla homosexuella par från prövningsrätt
            för adoption. Ett sådant sakligt skäl skulle kunna vara om det
            bevisas att det aldrig kan vara förenligt med något enda barns
            bästa att i någon situation adopteras av ett homosexuellt par.
            I annat fall innebär de liberala grundvärderingarna om rätten
            till likabehandling och icke-diskriminering att lagstiftaren åtminstone
            måste hålla dörren öppen för prövning av homosexuella pars lämplighet
            i enskilda fall. Detta förutsätter lagändring. Frågan om homosexuella
            och barn har nyligen varit föremål för utredning av kommittén
            om barn i homosexuella familjer. Kommittén avgav i början av 2001
            betänkandet Barn i homosexuella familjer (SOU 2001:10).
          </p>
          <pb facs="riksdagen-motions-pdf/data/200102/mot_200102_L_0344/mot_200102_L_0344-0003.pdf"/>
          <p xml:id="i-WXzSZRV2z4HJjfbiaMVofh">
            Kommitténs slutsats är att det inte finns några sakliga skäl
            för särbehandling. Lagstiftningen om adoption, vårdnad, assisterad
            befruktning och föräldraskap bör alltså jämställa homosexuella
            och heterosexuella familjer. Kommittén om barn i homosexuella
            familjer har sammanställt den forskning som finns om barn i homosexuella
            familjer och om adoptivbarns särskilda behov. En önskvärd metod
            för bedömning av vad som är barnets bästa är att kombinera vetenskap
            och beprövad erfarenhet med att låta barn själva komma till tals.
            Forskningen om homosexuella familjer är huvudsakligen internationell,
            främst från USA och Storbritannien. Kommittén har därtill gjort
            tre kompletterande studier av homosexuella familjer i Sverige
            i vilka barnens syn på sin situation har getts stort utrymme.
            Slutligen har kommittén tagit del av de erfarenheter och den kunskap
            om adopterade barns särskilda behov som finns inom auktoriserade
            adoptionsorganisationer och organisationer för adopterade. Syftet
            med såväl de utländska som de svenska studierna om homosexuellas
            barn har varit att få kännedom om huruvida och i så fall hur föräldrarnas
          </p>
          <p xml:id="i-Hm4oCN7JsCg5EihQ8S5Rzv">
            homosexuella läggning påverkar barns utveckling och livsvillkor.
            De svenska studierna har också syftat till att ge förståelse för
            hur barn upplever det att växa upp med homosexuella föräldrar.
            De områden som studerats är den psykologiska och sociala utvecklingen
            hos barn med homosexuella föräldrar samt barnens könsidentitetsutveckling.
            Dessutom har det homosexuella föräldraskapet belysts, såsom föräldrarnas
            känslomässiga anknytning och förhållningssätt till barnen samt
            förmåga att erbjuda god omvårdnad och omsorg. Den samlade forskningen
            visar att barn med homosexuella föräldrar utvecklas psykologiskt
            och socialt på liknande sätt som andra barn. Inga skillnader har
            heller framkommit vad gäller barnens könsidentitetsutveckling.
            I forskningen har inga skillnader heller framkommit mellan homosexuella
            och heterosexuella föräldrar vad gäller förmågan att erbjuda barn
            god omsorg och omvårdnad. Det har inte varit möjligt för kommittén
            att undersöka adopterade barns situation i homosexuella familjer
            eftersom det inte existerar sådana studier. Kommittén har därför
            fått undersöka närliggande forskningsområden, det vill säga forskning
            om barn i homosexuella familjer och forskning om adopterade barn.
            När forskningen från dessa två områden ställs mot varandra framgår
            det tydligt vilken stor betydelse den känslomässiga relationen
            mellan barn och föräldrar har för ett barns utveckling — detta
            oavsett om det handlar om ett adopterat barn eller ett barn med
            homosexuella föräldrar. Ett barn som växer upp i en kärleksfull
            miljö där hans eller hennes behov står i centrum för föräldrarnas
            omsorger har alltså goda förutsättningar att utvecklas väl. Kommittén
            konstaterar att föräldrarnas sexuella läggning inte synes ha någon
            betydelse för möjligheten att ge barn en god fostran och i övrigt
            gynnsamma uppväxtvillkor. Homosexuella föräldrar kan likaväl som
            andra föräldrar erbjuda adopterade barn den omsorg de behöver
            för att kunna hantera den psykiska sårbarhet som de kan ha till
            följd av sin speciella bakgrund, fastslår
          </p>
          <p xml:id="i-7KSjMFjgt8KRXg21BXGWxD">
            2000/01:c999
          </p>
          <p xml:id="i-U69aAjBMcqS8to64harPih">
            10
          </p>
          <pb facs="riksdagen-motions-pdf/data/200102/mot_200102_L_0344/mot_200102_L_0344-0004.pdf"/>
          <p xml:id="i-M6xFUsBhA18oqVxssBMqPx">
            2001/02:L344
          </p>
          <p xml:id="i-2m6VdeH4PRZdnS7Fu8zBDD">
            11
          </p>
          <p xml:id="i-HLmXbMmQ33PdpWphLnXZoz">
            kommittén. Inget i den samlade forskningen ger anledning att
            anta att adopterade barns identitetsutveckling skulle påverkas
            negativt om de lever tillsammans med homosexuella föräldrar. Ett
            annat vanligt argument mot homosexuella adoptioner är att en lagändring
            skulle skada Sveriges relationer med andra länder i det internationella
            adoptionssamarbetet. Reaktionerna i andra länder skulle helt enkelt
            bli så starka att svenskars möjligheter att adoptera internationellt
            skulle försvåras. Kommittén om barn i homosexuella familjer har
            undersökt denna fråga, bland annat genom en enkät till de länder
            som från år 1999 lämnat flest barn till adoption till Sverige.
            I enkäten frågades bland annat om en eventuell svensk lagstiftning
            som ger homosexuella par möjlighet att adoptera skulle kunna påverka
            svenska heterosexuella pars möjligheter att adoptera negativt.
            Av de tio länder som besvarade denna fråga fastslog nio länder
            att en svensk lagändring av detta slag inte skulle påverka heterosexuella
            svenskars adoptionsmöjlighet negativt. Ett land svarade att det
            finns en risk för att heterosexuella svenska par skulle påverkas
            negativt. I detta sammanhang är det viktigt att framhålla att
            internationella adoptioner bygger på ett ömsesidigt samarbete
            mellan stater och adoptionsmyndigheter. Det land eller den myndighet
            som förmedlar barn för internationell adoption kan, inom ramen
            för internationella konventioner, sätta upp villkor för vilka
            adoptivfamiljer som skall komma i fråga. Att den svenska synen
            på familjer och reproduktion kan väcka reaktioner i andra länder
            är inget nytt. När Sverige liberaliserade abortlagstiftningen
            1975 ledde detta exempelvis till att vissa barnhem avbröt adoptionssamarbetet
            med vårt
          </p>
          <p xml:id="i-H6nedKGvdgrYBbgk8TikP1">
            land. Det kan alltså inte uteslutas att en svensk lagstiftning
            om homosexuella adoptioner skulle kunna få enskilda myndigheter
            eller barnhem att reagera negativt. Inget tyder däremot på att
            Sveriges ställning som adoptionsland rent allmänt skulle skadas
            eller att det totala antalet barn som adopteras till Sverige skulle
            minska till följd av en svensk lagändring. Det finns också ett
            motargument som går ut på att det vore ett slag i luften att ändra
            svensk lagstiftning eftersom inget land ändå skulle gå med på
            att genomföra en internationell adoption till ett svenskt homosexuellt
            par. Inte heller detta argument är hållbart. För det första finns
            det länder som tillåter internationella adoptioner och som går
            med på att låta homosexuella adoptera barn, till exempel Sydafrika.
            För det andra finns det homosexuella svenskar som har adopterat
            utomlands som ensamstående och därefter flyttat tillbaka till
            Sverige. För det tredje håller synen på homosexuellt föräldraskap
            på att förändras i många länder, inte bara i Sverige. Redan i
            dag tillåts exempelvis homosexuella par som adoptivföräldrar i
            bland annat Nederländerna och flera amerikanska delstater. Därutöver
            finns bestämmelser om styvbarnsadoption i bland annat Danmark
            och på Island. Det finns alltså ingen anledning att tro att den
            negativa syn på homosexuellt föräldraskap som råder i de flesta
            länder som Sverige har adoptionssamarbete med kommer att bestå
            för all framtid.
          </p>
          <pb facs="riksdagen-motions-pdf/data/200102/mot_200102_L_0344/mot_200102_L_0344-0005.pdf"/>
          <p xml:id="i-D8ENmE6WxHKGf6G6W2vAAw">
            Särskilt om vårdnad
          </p>
          <p xml:id="i-WAaBkCJ9NSVp6yc7m1XPz2">
            Alla barn och unga under 18 år som inte ingått äktenskap skall
            ha en vårdnadshavare, i första hand föräldrarna. Det kan dock
            inträffa att föräldrarna inte kan eller bör ha vårdnaden om sina
            barn. En eller två andra personer måste då utses som särskilt
            förordnade vårdnadshavare för barnet. I dag kan endast en man
            och en kvinna som är gifta eller sambor utses till att gemensamt
            vara särskilt förordnade vårdnadshavare. Partner och homosexuella
            sambor har inte möjlighet till detta. Däremot kan en homosexuell
            person ensam utses till särskilt förordnad vårdnadshavare. Vi
            anser, i likhet med kommittén om barn i homosexuella familjer,
            att tingsrätten skall ha möjlighet att utse även partner och homosexuella
            sambor till särskilt förordnade vårdnadshavare.
          </p>
          <p xml:id="i-7AsfyCY86Wr6Jpqo54jGV5" type="date">
            Stockholm den 5 oktober 2001
          </p>
          <div xml:id="i-Sj3PPrFynTBJYjVSncWNp3" type="signatureBlock">
            <p xml:id="i-D824YdSWWi7nEbX9o7Y7pm" who="i-6kLJbGLpwB9hYxDrVrkcqF" type="signature">
              Karin Pilsäter (fp)
            </p>
            <p xml:id="i-Bpbp9ha3myD8YKWBQor8Nh" who="i-PyYxwdbw2KYpXyCWKWHmmT" type="signature">
              Johan Pehrson (fp)
            </p>
          </div>
          <p xml:id="i-NAaYUMrS8LYtUZrJaxyDQw">
            2000/01:c999
          </p>
          <p xml:id="i-NXj4GthMZGpJPsgo9KAB8j">
            12
          </p>
        </div>
      </div>
    </body>
  </text>
</TEI>
