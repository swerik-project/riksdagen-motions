<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_275/mot_200506_MJ_275-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ275 pnr: m1463
          </p>
          <p>
            Motion till riksdagen 2005/06:MJ275
          </p>
          <p>
            av Jan-Evert Rådhström och Ulla Löfgren (m)
          </p>
          <p>
            Jaktfrågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att ändra 28 $ jaktförordningen. 2. Riksdagen
            tillkännager för regeringen som sin mening vad i motionen anförs
            om att jakt bör delegeras till regional nivå. 3. Riksdagen tillkännager
            för regeringen som sin mening vad i motionen anförs om blyförbudet.
          </p>
          <p>
            Motivering
          </p>
          <p>
            Vi har efter många år fått tillbaka vargen i vår fauna. Det är
            ingen överdrift att säga att det upprör känslorna hos många när
            vargens vara eller icke vara diskuteras. Det sätt på vilket vargfrågan
            hanteras på riksnivå upplevs av många som okunskap och brist på
            förståelse för situation som boende i vargområden känner. Oavsett
            om vargen angriper människor eller inte så känner man maktlöshet
            över att inte ha rådighet över de situationer som eventuellt uppkommer.
            Eftersom vargen är fredad kan man inte skydda sina tamdjur om
            vargen angriper, utan risk för att bli dömd till fängelsestraff.
            I jaktförordningen 28 8 hänvisas till vilket skydd rovdjur har
            när de angriper tamdjur. Idag måste ett rovdjur göra upprepade
            angrepp innan man får skydda tamdjuret. Det är en ohållbar situation
            att en person skall behöva se på när tamdjuret, kanske den älskade
            hunden blir angripen, för att därefter eventuellt kunna skydda
            djuret vid påföljande anfall. Det pågår en diskussion om ändringar
            i 288, vilket vi välkomnar. Våra farhågor är ändå att förslagen
            trots det blir så snäva att någon reell förändring för de boende
            i vargområden inte uppnås. Jaktförordningens 28 8 måste ändras
            så att man fullt ut får skydda sina tamdjur när ett rovdjur skall
            anfalla. Detta måste gälla såväl inhägnade djur som Övriga som
            går lösa. Om inte denna möjlighet till skydd införs så är all
          </p>
          <pb facs="riksdagen-motions-pdf/data/200506/mot_200506_MJ_275/mot_200506_MJ_275-0002.pdf"/>
          <p>
            2005/06:MJ275
          </p>
          <p>
            lösdriftshantering omöjlig i vargområden. Lika så är exempelvis
            hundar helt fredlösa i dessa sammanhang. Vargstammen utvecklas
            olika i olika delar av landet. I de områden som har en mycket
            hög reproduktion, som i exempelvis Värmland, måste lokala organ
            kunna besluta om att en begränsad jakt skall tillåtas, därför
            förslår vi att beslut om att tillåta jakt förs ner på länsstyrelsenivå.
            Det kommande blyförbudet för bly i hagel och kulammunition har
            nu skjutits fram till att eventuellt träda i kraft 1 januari 2008.
            Detta eftersom regeringen vill ha en konsekvensanalys av tidigare
            fattat beslut angående bly i ammunition. Vår övertygelse är att
            det kommer att visa sig att det av såväl miljöskäl som ur djuretiska
            aspekter inte var ett övertänkt beslut att införa detta beslut.
            Osäkerheten om vad beslutet slutligen kommer att bli lamslår ammunitionsindustrin.
            Är det säkert att det definitivt kommer att bli ett förbud redan
            2008? Industrin vet inte vad som skall gälla i framtiden och man
            har inga möjligheter att i god tid och på ett långsiktigt sätt
            se över sina produktionsmöjligheter. Det är viktigt att riksdagen
            snarast fastslår spelreglerna så att ammunitionsindustrin ges
            möjlighet att planera sin verksamhet. Med anledning av detta så
            måste det uppskjutna beslutet att införa ett blyförbud 2008 ändras
            redan nu till åtminstone 2010. Förhoppningen är att det inte alls
            behöver bli något permanent blyförbud men oavsett så kan inte
            lagar införas med så kort varsel att en hel industrigrens verksamhet
            är hotad.
          </p>
          <p>
            Stockholm den 28 september 2005
          </p>
          <p>
            Jan-Evert Rådhström (m) Ulla Löfgren (m)
          </p>
        </div>
      </div>
    </body>
  </text>
</TEI>
