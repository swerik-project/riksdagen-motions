<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00504">
  <teiHeader>
    <fileDesc>
      <titleStmt>
        <title>om upprustning av det norrländska järnvägsnätet.</title>
        <author>av herr Winberg m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om upprustning av det norrländska järnvägsnätet.</title>
          <idno type="rdwebb">FX02504</idno>
          <rs type="number">504</rs>
          <ref type="dokument_url_text">http://data.riksdagen.se/dokument/FX02504/text</ref>
          <ref type="dokument_url_html">http://data.riksdagen.se/dokument/FX02504</ref>
          <ref type="dokumentstatus_url_xml">http://data.riksdagen.se/dokumentstatus/FX02504</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Li9GYUci4aMEKpg1gPEqQi</idno>
            <name>HAKAN WINBERG</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-BTQHo9TKPt4psovBo1HK4X</idno>
            <name>HANS NORDGREN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9YvzdXuzBSLpgFUFsS5mmN" type="signed"/>
        <correspContext corresp="i-9YvzdXuzBSLpgFUFsS5mmN">
          <note type="signatory" corresp="i-Li9GYUci4aMEKpg1gPEqQi"/>
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="i-BTQHo9TKPt4psovBo1HK4X"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__504/mot_1974__504-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner nr 504—507 år 1974 Mot. 1974 504—507
          </p>
          <p>
            Nr 504
          </p>
          <p>
            av herr Winberg m. fl. om upprustning av det norrländska järnvägsnätet.
          </p>
          <p>
            Det är nu länge man fått höra att järnvägarna skulle sett sina
            bästa dar som kommunikationsmedel. Konkurrensen från flyget anföres
            som en av orsakerna, den från bussar och bilar (som tack vare
            det växande antalet motorvägar får allt bättre framkomstmöjligheter)
            som en annan. Situatio- nen varierar givetvis från land till land.
            Men att järnvägarna inte längre är inne — för att begagna ett
            ord på modet — är en uppfattning, som gör sig gällande världen
            runt. Utom i Frankrike.
          </p>
          <p>
            Frankrike har alltid varit ett paradoxernas land. Vad järnvägarna
            angår förbluffar det ännu en gång. Litet varstans är det på modet
            betrakta järnvägar som något otidsenligt. ”Den franska Marianne”
            uppträder som kärring mot strömmen. Vem vet, om hon inte har rätt?
            Vilket fortskaffningsmedel kräver långt mindre energiförbrukning
            per transporterad passagerare än såväl flyg som bil? Vilket visar
            stor skonsamhet mot natur och miljö vare sig det gäller nedsmutsning
            eller buller? Vilket erbjuder höga hastigheter samtidigt som det
            hämtar och avlämnar sina passagerare i centrum? Tågen.
          </p>
          <p>
            (Citat ur ”understreckare” av Sven Aurén i Svenska Dagbladet
            20 jan. 1974.) I motionen 1971:971 hemställde vi att riksdagen
            hos Kungl. Maj:t skulle begära utredningar och förslag till lämpliga
            åtgärder i avseende på om- och/eller nybyggnad av ostkustbanan
            och norra stambanan i syfte att väsentligt förkorta tågens gångtider
            mellan övre Norrland och Mellan- sverige. Med anledning av denna
            motion samt motionen 1971:930 som hade likartat syfte beslöt riksdagen
            att ge Kungl. Maj:t till känna att en klargörande utredning av
            frågan om en förlängning av ostkustbanan eller andra åtgärder
            beträffande järnvägslinjerna i Norrland framstod som motiverad.
            Trafikutskottet uttalade vid behandlingen av motionerna (TU 1971:14)
            att utredningen i första hand borde ta sikte på att i stora drag
            klarlägga kostnaderna för och tänkbara tekniska lösningar vid
            olika utbyggnadsalternativ samt att utföra för bedömningen härav
            erforderliga trafikprognoser och lönsamhetsberäkningar. I utredningsarbetet
            borde regional- och samhällsekonomiska aspekter beaktas liksom
            behovet av möjligheter till skilda transportalternativ. Med anledning
            av riksdagens begäran lämnade Kungl. Maj:t 1972-11-17 SJ i uppdrag
            att ”klarlägga kostnaderna för och tänkbara
          </p>
          <p>
            1 Riksdagen 1974. 3 saml. Nr 504-507
          </p>
          <pb facs="riksdagen-motions-pdf/data/1974/mot_1974__504/mot_1974__504-002.pdf"/>
          <p>
            Mot. 1974:504 2
          </p>
          <p>
            tekniska lösningar vid olika alternativ till utbyggnad av en
            järnvägslinje mellan Härnösand/Kramfors och Umeå samt att utföra
            för bedömning härav erforderliga trafikprognoser och lönsamhetsberäkningar”.
            Det utredningsuppdrag som lämnades till SJ gällde sålunda endast
            en eventuell förlängning av OKB men gällde inte de ”andra åtgärder
            beträffande järnvägslinjerna i Norrland” som riksdagen funnit
            motiverade Detta bör beklagas därför att det underlag som skulle
            ha erhållits om Kungl. Maj:t följt riksdagens beslut sannolikt
            hade gjort bedömningarna av vilket bland flera alternativ som
            bör väljas när det gäller att åstadkomma en upprustning av järnvägslinjerna
            i Norrland och därmed förkorta tågens gångtider mellan olika delar
            av Norrland och övriga Sverige lättare. Av SJ:s genom Kungl. Maj:ts
            direktiv sålunda begränsade utredning, daterad 1973-08-24, framgår
            att en förlängning av OKB till Umeå beräknas kräva investeringar
            på ca 870 milj. kr. i 1973 års kostnadsnivå och medföra ett årligt
            behov av driftbidrag som 1985 beräknas uppgå till ca 52 milj.
            kr. Föredragande departementschefen vill med hänvisning till den
            pågående regionala trafikplaneringen f. n. icke ta ställning i
            frågan. Det i motionen inledningsvis anförda citatet är i sin
            första del i hög grad tillämpligt även i Sverige. Det är i första
            hand persontrafiken som har minskat markant. De flesta bygder
            i vårt land har fått uppleva detta. Tågförbindelser har försvunnit
            genom att tåguppehållen först minskat och därefter själva tågen
            dragits in. Järnvägsstationers bemanning har dragits ner för att
            så småningom helt försvinna varpå total nedläggning ofta följt.
            Järnvägslinjer har nedlagts varefter spåren inte sällan rivits
            upp. Olika meningar har i trafikdebatten framförts om det berättigade
            och kloka i den järnvägspolitik som bedrivits. Kvar står emellertid
            som närmast oomstritt att järnvägarna även i framtiden kommer
            att ha betydelsefulla uppgifter för transportarbetet när det gäller
            både person- och godstrafiken. Utvecklingen för SJ:s godstrafik
            visar för hela 1960- talet en uppgång som har fortsatt även under
            1970-talet. Det är persontrafiken som varit problematisk och som
            tidsvis starkt minskat, speciellt i vissa avståndsrelationer.
            Förefintlig statistik synes dock peka på att nedgången nu praktiskt
            taget upphört och att frekvensen för vissa typer av resor i stället
            börjat öka. Det ökade intresset för sådana former av transporter
            som är vänliga mot miljö och natur kan vara ett skäl för de om
            än tills vidare tämligen svaga så dock tydliga tendenserna till
            en renässans för järnvägarna. Härtill kommer den energikris som
            överraskat de flesta och som, även om det just nu föreliggande
            akuta skedet torde komma att bemästras, ändå på litet sikt torde
            bli permanent, framför allt i den form att energi i olika former
            lär komma att betinga ett betydligt högre pris än hittills. Detta
            i kombination med det utvecklingsprojekt mot högre tåghastigheter
            som pågår också i Sverige gör att de tre sista frågorna i det
            ovannämnda citatet kan ge anledning till samma svar också i Sverige.
            Vi begränsar oss härefter i denna motion till järnvägens transport-
            problem i Norrlandslänen. Det är enligt vår mening i hög grad
            erforderligt
          </p>
          <pb facs="riksdagen-motions-pdf/data/1974/mot_1974__504/mot_1974__504-003.pdf"/>
          <p>
            Mot. 1974:504 3
          </p>
          <p>
            med en upprustning av det norrländska järnvägsnätet i olika avseenden.
            Av nu befintliga linjer synes — därest förlängning av OKB icke
            sker — en upprustning av sträckan Ånge—Vännäs erforderlig. Här
            kan nämnas byggande av dubbelspår på vissa delsträckor, ökning
            av antalet mötesplat- ser samt förlängning av spårlängden vid
            vissa stationer. Även sträckan Vännäs—Boden torde behöva förstärkas
            och förbättras. Skulle däremot en förlängning av OKB komma till
            stånd, torde denna förlängda OKB öka kapaciteten på järnvägsnätet
            söder linjen Umeå— Vännäs i erforderlig grad. Det bör emellertid
            påpekas att vid en bedömning av en förlängning av OKB måste också
            beaktas de regionalpo- litiska konsekvenser som på grund av minskad
            trafik och minskat personalbehov uppstår på ett stort antal orter
            i inlandet såsom Vännäs, Mellansel, Långsele och Ånge. Med hänsyn
            till den beräknade kostnaden för en utbyggnad av OKB, som uppgår
            till inemot 900 milj. kr., synes det oss som en lika stor förstärkning
            av transportkapaciteten kan uppnås för betydligt mindre kostnader
            genom en upprustning av norra stambanan på sätt ovan antytts.
            Med hänsyn till att SJ:s utredning huvudsakligen behandlat OKB:s
            förlängning saknar vi möjlighet att med siffror belägga detta
            påstående på annat sätt än att SJ beräknar att fortsatt trafikering
            på nuvarande linjer kräver investeringar i fasta anläggningar
            för sträckan Ånge—Vännäs på ca 56 milj. kr. Oavsett hur kapacitetsupprustningen
            norr om Ånge—Sundsvall kom- mer till stånd torde det vara erforderligt
            med en upprustning av den nu befintliga ostkustbanan som kan medge
            högre tåghastigheter på denna och snabbare tågförbindelser främst
            mellan å ena sidan Stockholm och å andra sidan de norrländska
            kustorterna utefter nuvarande OKB. I vad gäller norra stambanan
            söder om Ånge synes de upprustningar som där skett ha medfört
            en i allt väsentligt tillfredsställande standard. Även inlandsbanan
            (Mora—-Östersund—Gällivare) är av väsentlig bety- delse för stora
            delar av det norrländska inlandet sett från både transportpolitisk
            och regionalpolitisk synpunkt. Det har under det senaste året
            förekommit vissa egendomliga åtgärder från SJ, dels av priskaraktär,
            dels av innebörd att minska trafikunderlaget för delar av inlandsbanan.
            Med hänsyn till att inlandsbanan sträcker sig till inte ringa
            del genom vårt lands förnämsta vildmarks- och turistområden borde
            den ha möjlighet att användas för persontrafik i betydligt högre
            grad än vad som nu sker. Vi anser det erforderligt att en plan
            utarbetas i syfte att i högre grad än nu sker utnyttja inlandsbanans
            transportmöjligheter. Med hänvisning till det anförda hemställs
            att riksdagen ger Kungl. Maj:t till känna 1. att SJ:s utredning
            angående ostkustbanans förlängning till Umeå snarast föreläggs
            riksdagen för bedömande, 2. att utredningen därvid bör kompletteras
            med en beräkning av investerings- och eventuella driftkostnader
            för en upprustning av linjen Ånge—Vännäs jämte anslutande linjer
            till motsvaran-
          </p>
          <p>
            1" Riksdagen 1974. 3 saml. Nr 504-507
          </p>
          <pb facs="riksdagen-motions-pdf/data/1974/mot_1974__504/mot_1974__504-004.pdf"/>
          <p>
            Mot. 1974:504 4
          </p>
          <p>
            de totala kapacitet som skulle uppnås vid en förlängning av ostkustbanan,
            3. att i övrigt en samlad plan bör upprättas avseende upprust-
            ning av det norrländska järnvägsnätet, varvid särskilt trans-
            portfrågorna på inlandsbanan samt sträckorna Gävle—Härnö- sand
            och Vännäs—Boden bör uppmärksammas.
          </p>
          <p>
            Stockholm den 24 januari 1974
          </p>
          <p>
            HÅKAN WINBERG (m)
          </p>
          <p>
            TORE NILSSON (m) PER PETERSSON (m) i Agnäs i Gäddvik
          </p>
          <p>
            HANS NORDGREN (m)
          </p>
        </div>
      </div>
    </body>
  </text>
</TEI>
