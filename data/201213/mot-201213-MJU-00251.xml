<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00251">
  <teiHeader>
    <fileDesc>
      <titleStmt>
        <title>Om Kvarntorpsområdet i Kumla</title>
        <author corresp="i-PyYxwdbw2KYpXyCWKWHmmT">av Johan Pehrson (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Om Kvarntorpsområdet i Kumla</title>
          <idno type="rdwebb">H002MJ251</idno>
          <rs type="number">MJ251</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ251/text</ref>
          <ref type="dokument_url_html">http://data.riksdagen.se/dokument/H002MJ251</ref>
          <ref type="dokumentstatus_url_xml">http://data.riksdagen.se/dokumentstatus/H002MJ251</ref>
          <ref type="doc">http://data.riksdagen.se/fil/94C2AF32-645F-40F9-B0D0-9DC0423D0F19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-N8w3B3ZqF2VmCcJvt6kjft" type="signed"/>
        <correspContext corresp="i-N8w3B3ZqF2VmCcJvt6kjft">
          <note type="signatory" corresp="i-PyYxwdbw2KYpXyCWKWHmmT"/>
        </correspContext>
        <correspAction type="numbering" xml:id="i-QdVPdST9j52cVrzsr7PjB1">
          <date when="2012-10-03"/>
        </correspAction>
        <correspAction type="submission" xml:id="i-4akLgexxJfkTa5phDWTd9s">
          <date when="2012-10-02"/>
        </correspAction>
        <correspAction type="transfer" xml:id="i-TpxUN5tPNY5NCdjhUo3Mk2">
          <date when="2012-10-02"/>
        </correspAction>
        <correspAction type="assigned" xml:id="i-Tng1CYLTi6EK7QbL2tPqY"/>
        <correspContext corresp="i-Tng1CYLTi6EK7QbL2tPqY">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-4qbpBWiFgJzR4D4TyzsxBU">
            Förslag till riksdagsbeslut
          </head>
          <p xml:id="i-TrnL5u23VmQMgoAjmzgSj9">
            Riksdagen tillkännager för regeringen som sin mening vad som
            anförs i motionen om behovet av fortsatta undersökningar av Kvarntorpsområdet
            i Kumla samt prioritering av ekonomiskt stöd för att därefter
            kunna sanera Kvarntorpsområdet.
          </p>
        </div>
        <div type="motContent">
          <head type="h1" xml:id="i-DDRRf54Ztx1TETHEKxW6VM">
            Motivering
          </head>
          <p xml:id="i-MvBp6nqdFVtMqGHcowndkW">
            Askhögen i Kvarntorpsområdet i Kumla består av rester från olje-
            och gasutvinning ur alunskiffer. Verksamheten påbörjades under
            tidigt 1940-tal och fortgick i cirka 20 år. Skifferoljeutvinning
            bedrevs av SSAB och ammoniakframställningen av Supra AB, båda
            tidigare statliga bolag. Enligt miljöbalkens bestämmelser, kap.
            10, är det främst verksamhetsutövaren som ska bekosta efterbehandlingsåtgärder
            och undersökningar om föroreningar, men detta ansvar gäller endast
            om verksamheten bedrivits efter den 1 juli 1969, och ett direkt
            ansvar kan därför inte utkrävas av staten.
          </p>
          <p xml:id="i-CgbewjEDSF1ggeMJaw6d4Q">
            Kvarntorpsområdet är i en riskzon i Kumla kommun. Området är
            idag grovt förorenat med bland annat metaller som farlighetsklassats
            som höga eller mycket höga. Askhögen kommer dessutom någon gång
            i framtiden att rasa samman. Det kan ske om 10 år, 50 år eller
            100 år ingen kan veta säkert. Ett stort problem är att kommunens
            ledande politiker vägrar inse att högen är såväl en miljöfara
            som en fara för den enskilda människan och gör därför ingenting
            åt problemet.
          </p>
          <p xml:id="i-WFXEpMen9isreRQNk2zRLJ">
            Kumla kommun lät själva göra en risk- och sårbarhetsanalys som
            antogs år 2007 av dåvarande kommunstyrelsen. Där framgår det bl.a.
            att det finns en påfallande risk för att de miljöfarliga ämnena
            som finns inuti högen släpps ut den dag då den slutar brinna inombords.
            Risken finns att naturskadliga ämnen når ut i grundvattnet och
            därigenom riskerar att förändra de geokemiska förhållandena i
            området. Temperatursänkningarna uppskattas ligga upp till 100
            år fram i tiden. Det är högst angeläget att ta tag i detta redan
            nu, för att inte riskera framtida generationers hälsa.
          </p>
          <p xml:id="i-Y3RSBukNjXM5SZo1Br3TVJ">
            Mer dagsaktuella risker finns också eftersom kommunen använder
            högen som ett turistmål dit människor kommer för att se på konstverk,
            motionera eller gå på konsert. På vintern används högen även för
            utförsåkning. Instabiliteten i högen är dock starkt ifrågasatt
            i risk- och sårbarhetsanalysen. Instörtningar som skapar hål med
            uppåt 4 till 5 meter i diameter samt över 2 meters djup har inträffat
            vid flera tillfällen på högen. Avspärrningar finns idag vid de
            flesta rasriskområdena, men ingen kan garantera att en instörtning
            inte sker även på ett icke avspärrat område. Medborgarna utsätts
            därför för risk varje gång de beträder högen, och många är dessvärre
            ofta helt omedvetna om denna risk.
          </p>
          <p xml:id="i-9PL9Xdo4k23wynq4faBBS6">
            Bedömningarna i risk- och sårbarhetsanalysen kring Kvarntorpsområdet
            baseras på ett antal undersökningar som genomförts av Sweco Viak
            på uppdrag av Sveriges geologiska undersökning. I dessa studier
            togs förslag på åtgärder fram, men man framhäver att fler och
            mer omfattande studier måste göras för att kunna säkerställa mätningsresultaten
            och på så vis också få fram de bästa åtgärdsalternativen. Bland
            de åtgärdsförslag som förstudien föreslår framkommer dock att
            kostnaderna för de angivna behandlingsförslagen oftast är höga
            eller mycket höga.
          </p>
          <p xml:id="i-3hxzk5krspL1HFdQsNPjzp">
            Att göra något åt risksituationen i Kvarntorpsområdet i Kumla
            kommun är inte bara en kommunal angelägenhet. Enligt Sveriges
            geologiska undersökning är Kvarntorpsområdet ett av landets allra
            mest förorenade områden, med en föroreningssituation som är extremt
            omfattande i såväl vatten som mark.
          </p>
          <p xml:id="i-hNgVsDdCtYUDp3yHKgmRi">
            Någon omfattade klarläggande av ansvar för efterbehandlingsåtgärderna
            och finansieringen har inte gjorts. En huvudstudie måste därför
            genomföras innan man kan säkerställa det exakta tillståndet i
            miljön samt veta vilka åtgärder som behövs. Sannolikt kommer kostnaderna
            för efterbehandling att bli mer än vad Kumla kommun kan hantera.
            Då staten varit högst delaktig i föroreningen av kvarntorpsområdet
            i Kumla kommun bör också större ekonomiskt ansvar kunna utkrävas.
          </p>
        </div>
        <div type="motSignatures">
          <list>
            <item xml:id="i-QyEBVWbwiqbv3P7THifMMT">
              Johan Pehrson (FP)
            </item>
          </list>
        </div>
      </div>
    </body>
  </text>
</TEI>
