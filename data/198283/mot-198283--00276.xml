<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00276">
  <teiHeader>
    <fileDesc>
      <titleStmt>
        <title>Kommunernas kompetens inom näringslivet</title>
        <author>Bengt Silfverstrand m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kommunernas kompetens inom näringslivet</title>
          <idno type="rdwebb">G602276</idno>
          <rs type="number">276</rs>
          <ref type="dokument_url_text">http://data.riksdagen.se/dokument/G602276/text</ref>
          <ref type="dokument_url_html">http://data.riksdagen.se/dokument/G602276</ref>
          <ref type="dokumentstatus_url_xml">http://data.riksdagen.se/dokumentstatus/G602276</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DZnrxW2kSEVtagNyHZpyyH</idno>
            <name>BENGT SILFVERSTRAND</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="man">
            <idno>i-BFARkU8JBdh3WvC4Snrf4s</idno>
            <name>HANS PETTERSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person>
            <idno>r-0</idno>
            <name>GUNNAR NILSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3i4UVfok4EgTUaQeWsSbxx" type="signed"/>
        <correspContext corresp="i-3i4UVfok4EgTUaQeWsSbxx">
          <note type="signatory" corresp="i-DZnrxW2kSEVtagNyHZpyyH"/>
          <note type="signatory" corresp="i-BFARkU8JBdh3WvC4Snrf4s"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__276/mot_198283__276-001.pdf"/>
      <fw xml:id="i-Ff5DgVTAEp2HTU5WmZWvTY">
        Mot. 1982/83:276 &gt;
      </fw>
      <div xml:id="i-G5K7g3ADSSxfjwQLP8jafA" type="motHeader">
        <div xml:id="i-Sw1GhK7zQD5ETwZZFadUW" type="motTitle"/>
        <div xml:id="i-SD67dNPSBQjZmJshtw4tXd" type="motSubmissionInfo"/>
      </div>
      <div xml:id="i-Gb7kaF42wQHAmW3ZL1Rieb" type="motBody">
        <div xml:id="i-TsYgYMSJceNLswwnmS7rh">
          <p xml:id="i-3QdXLXheMdV7fGprHLgjrD">
            Mot. 1982/83
          </p>
          <p xml:id="i-7zmQTGiJX2UzegMMpGWunB">
            276-284 Motion
          </p>
          <p xml:id="i-GuauDqSHDA4RkKfwZsKzMN">
            1982/83:276
          </p>
          <p xml:id="i-K3MB9NwodYsUkBgDXUV84s">
            Bengt Silfverstrand m. fl. Kommunernas kompetens inom näringslivet
          </p>
          <p xml:id="i-G3pUR2mRntjREtz5kreNsV">
            Det prekära sysselsättningsläget i allmänhet och den besvärliga
            ungdoms- arbetslösheten i synnerhet har framtvingat ett ökat kommunalt
            engagemang i näringslivs- och arbetsmarknadsfrågor. Inte sällan
            utformas de kommunala insatserna i dessa sammanhang som mer eller
            mindre väl maskerade subventioner till företagen. I många fall
            uppkommer då frågan hur vidsträckta sådana kommunala initiativ
            kan vara utan att den kommunala kompetensen överträds. Även om
            närings- och sysselsättningspolitiken i första hand är en statlig
            angelägenhet är det knappast ägnat att förvåna att kommunerna
            ger dessa frågor en framskjuten ställning i sin verksamhet. Det
            är ju på den lokala nivån som företagskriser, vikande sysselsättning
            och arbetslöshet får den största genomslagskraften. Förväntningarna
            på kommunala initiativ inom näringspolitiken har blivit allt starkare
            under senare år, och det är inte enbart kommuninvånarna i allmänhet
            som sätter press på politikerna. Ofta går företagen själva i spetsen
            med mer eller mindre långtgående krav på stödåtgärder. Ett vanligt
            exempel på påtryckningar av det här slaget är att företaget begär
            att kommunen skall ta över dess lokaler för att sedan hyra ut
            desamma till företaget igen. De bakomliggande motiven är naturligtvis
            kapitalbehov för nya investeringar eller en strävan att skapa
            ett större rörelsekapital. Det saknas heller inte fall då man
            bakom åtgärderna klart kunnat ana insikten om att en framtida
            nedläggning blir billigare om man inte äger lokalerna. Andra exempel
            på indirekta stödåtgärder är diverse marktransaktioner mellan
            kommun och företag till subventionerade priser. I flera fall har
            transaktionerna överklagats och de kommunala besluten att också
            indirekt stödja det lokala näringslivet undanröjts vid den rättsliga
            prövningen. Inte ens kommunal borgen för lån till kommunägda företag
            som härigenom vill ta över lokaler från privata företag tycks
            falla inom ramen för den kommunala kompetensen. I Klippans kommun
            i nordvästra Skåne avsåg sålunda det kommunägda industrifastighetsbolaget
            att uppta ett banklån för att med ifrågavarande lån kunna överta
            en fastighet från två företag och därefter hyra ut fastigheten
            till företagen. Avsikten var att kommunen sedan skulle ikläda
            sig borgensför- pliktelse för lånet. Enighet om åtgärden som sådan
            förelåg i kommunfull- mäktige. På grund av oenighet om köpeskillingens
            storlek överklagades dock beslutet av moderata företrädare. Kammarrätten
            fäste inget avseende vid
          </p>
          <p xml:id="i-TtXjsmSWHBKi16xeZ58weM">
            1 Riksdagen 19821/83. 3 saml. Nr 276-284
          </p>
          <pb facs="riksdagen-motions-pdf/data/198283/mot_198283__276/mot_198283__276-002.pdf"/>
          <p xml:id="i-Jv8D6L9Bg5JzNhetvw8HY5">
            tvisten om köpeskillingens storlek. Kommunfullmäktiges beslut
            upphävdes däremot med motiveringen att ett kommunalt borgensåtagande
            av detta slag inte föll inom de kommunala kompetensreglerna. Kommunen
            har överkla- gat kammarrättens dom till regeringsrätten. Genom
            den uppkomna situa- tionen har ett 70-tal arbetstillfällen kommit
            i farozonen. Till bilden hör att hyressättningen avsågs bli helt
            marknadsmässig och att ingen kommunal subvention skulle utgå.
            Exemplet ger enligt vår uppfattning klart vid handen att det kommunala
            handlingsutrymmet på näringspolitikens område är synnerligen snävt
            avgränsat. Allt fler seriösa företag gör liknande framstötar till
            kommunerna. Det har även förekommit att statsägda företag framfört
            krav som går utanför den kommunala kompetensen. Utan tvekan förhåller
            det sig så att många kommuner uppfattar det nuvarande rättsläget
            som ett svårt hinder för en aktiv näringspolitik. Därmed står
            det också klart att tungt vägande skäl som strävan efter kommunal
            utveckling och människors sociala behov ofta råkar i konflikt
            med kompetensreglerna. Den kommunala kompetenslagstiftningen har
            varit föremål för vissa överväganden i utredningen Kommunerna
            och näringslivet (SOU 1982:20), en utredning som emellertid endast
            föreslagit smärre förändringar i gällande lagstiftning. Det måste
            enligt vår mening starkt ifrågasättas om inte problem av sådan
            räckvidd och så klar politisk innebörd som det här är fråga om
            borde belysas i en större utredning med parlamentarisk sammansättning.
            Med viss rätt kan göras gällande att en utvidgning av kommunernas
            kompetens inom näringspolitiken också kan få mindre önskvärda
            konse- kvenser för den kommunala verksamheten. Sålunda är kommunernas
            insyn och inflytande i företag som erhållit kommunalt stöd fortfarande
            lika begränsat. Därtill kan en legalisering av ett kommunalt komplement
            till statliga stöd innebära risker för den kommunala självstyrelsen.
            Dessa invändningar får enligt vår uppfattning emellertid inte
            hindra att frågan om kommunernas kompetens och befogenheter inom
            näringslivet blir föremål för en skyndsam omprövning. Målsättningen
            för en sådan ompröv- ning bör vara att skapa förutsättningar för
            ett väl fungerande samspel mellan statlig näringspolitik och kommunala
            insatser i sysselsättningsskapande syfte. Med hänvisning till
            ovanstående hemställs att riksdagen som sin mening ger regeringen
            till känna vad som i motionen anförts om behovet av en omprövning
            av de kommunala kompetensreglerna på näringslivets område.
          </p>
          <p xml:id="i-NVf76uv6UHnD4P3XQwEsHK">
            Stockholm den 14 januari 1983
          </p>
          <p xml:id="i-GWr6zjWoGbKk8i5e92t3Z7">
            BENGT SILFVERSTRAND (s)
          </p>
          <p xml:id="i-GozeuSQpuDcyX8CeR8k5RY">
            HANS PETTERSSON (s) GUNNAR NILSSON (s) i Helsingborg i Eslöv
          </p>
        </div>
      </div>
    </body>
  </text>
</TEI>
