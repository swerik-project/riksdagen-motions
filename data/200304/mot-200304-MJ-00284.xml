<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0284/mot_200304_MJ_0284-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ284 pnr: kd715
          </p>
          <p>
            Motion till riksdagen 2003/04:MJ284
          </p>
          <p>
            av Rosita Runegrund (kd)
          </p>
          <p>
            Strandstädning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet av internationellt miljösamarbete.
            2. Riksdagen tillkännager för regeringen som sin mening vad i
            motionen anförs om städning av strandområden och därmed behovet
            av nationella resurser.
          </p>
          <p>
            Inledning
          </p>
          <p>
            Bohuskusten är ett av Sveriges populäraste områden för rekreation.
            Skärgården med sina kobbar, skär och karakteristiska kala klippor
            besöks varje sommar av en mängd turister och bofasta för sol,
            bad och andra friluftsaktiviteter. Tyvärr störs den vackra bilden
            av att det varje år driver in skräp i stora mängder till kusten.
            Förr bestod skräpet mestadels av drivved eller andra naturmaterial
            som bröts ned eller samlades och återanvändes som bränsle. Men
            på 60-talet ökade mängderna och skräpet fick ett nytt inslag:
            plast. I dag består skräpet (trä undantaget) till 80-90 26 av
            plast i olika former. Varje år flyter ca 6 000 kubikmeter skräp
            i land utmed den omkring 20 mil långa Bohuskusten. Av Nordsjöns
            totala skräp tar Bohuslän emot mer än 10 946 trots att kusten
            utgör mindre än 2 926 av den totala kustlinjen kring Nordsjön.
            Värst utsatt är den nordligaste kuststräckan från Lysekil och
            norrut. De negativa effekterna av nedskräpningen är många.
          </p>
          <pb facs="riksdagen-motions-pdf/data/200304/mot_200304_MJ_0284/mot_200304_MJ_0284-0002.pdf"/>
          <p>
            2003/04:MJ284
          </p>
          <p>
            Studier och undersökningar
          </p>
          <p>
            Västkuststiftelsen har under många år fört statistik över hur
            mycket skräp som hamnat på stränderna hos västkustkommunerna.
            Varje år har de organiserat strandstädningar. Under tioårsperioden
            1992-2002 har drygt 400 000 sopsäckar (125-liters) samlats ihop.
            Strandstädning har pågått i Tanum, Strömstad, Sotenäs, Lysekil,
            Uddevalla, Munkedal, Orust, Tjörn, Stenungsund, Kungälv, Göteborg
            och Öckerö. Men vid en analys av skräpet visar det sig att mycket
            har kommit från andra länder. De totala kommunala omkostnaderna
            uppgick till drygt 3,9 MSEK år 2002. Länsarbetsnämnden bidrog
            med 2 MSEK, varav en miljon var ett bidrag till båtar. Under 2002
            insamlades följande: ee Av 2 186 insamlade fiskelådor kom 1 981
            från utlandet, främst Storbritannien. 2 937 oljedunkar från alla
            ledande oljebolag hittades. Dessa har troligen slängts överbord
            från såväl fiskefartyg och fritidsbåtar som fraktfartyg. » Fiskeredskap
            med trålar eller delar av trålar, nätrester och trossar dominerar
            skräpet från stränderna. e Engångsgrillar, glykol i 5-litersdunkar,
            petflaskor, bildäck, en diskbänk, sprutor och ett skalpellhandtag
            fanns också.
          </p>
          <p>
            117 personer har varit engagerade i strandstädningen, där arbetsinsatsen
            uppgick till 5 880 dagsverken. Om timkostnaden för arbetet sätts
            till 170 kronor blir den totala städkostnaden inkl omkostnaderna
            ca 11,9 miljoner kronor enligt Västkuststiftelsen. Enligt Karen
            Halls rapport ”Impacts of Marine Debris and Oil” (2000) är kostnaderna
            för fiskenäringen i Bohuslän för marin nedskräpning över 6 MSEK.
          </p>
          <p>
            Internationellt samarbete
          </p>
          <p>
            Men marin nedskräpning är inte enbart ett Bohuslänsproblem. Marint
            skräp är ett av många miljöproblem som drabbar Nordsjön, med skräp
            som kommer lytande till land från andra länder. Cirka 1/3 av världens
            sjöfågelarter får av misstag i sig plast när de äter, likaså däggdjur
            på land och till havs. En aluminiumburk har en livslängd i havsvatten
            på 200-500 år, och en vanlig plastflaska kan finnas kvar i upp
            till 450 år. De beräkningar som gjorts av OSPAR Monitoring Litter-kommissionen
            släpps över 20 000 ton eller 70 000 m? skräp ut varje år i Nordsjön
            . Projektet Save the North Sea är ett samarbetsprojekt mellan
            Storbritannien, orge, Sverige, Danmark och Nederländerna och är
            delvis finansierat av EU nterreg III B North Sea Programme. Projektet
            drivs av Stiftelsen Håll Sverige Rent och har till syfte att minska
            marint skräp. Projektet poängterar att det är ett problem som
            går att lösa om alla hjälps åt, och riktar särskilda
          </p>
          <pb facs="riksdagen-motions-pdf/data/200304/mot_200304_MJ_0284/mot_200304_MJ_0284-0003.pdf"/>
          <p>
            insatser mot fiskerinäringen, rederier, olje- och offshoreindustrin
            samt fritidsbåtssektorn. Det är inte ETT lands problem, eller
            en kommuns, utan ett internationellt problem som måste lösas med
            gemensamma insatser.
          </p>
          <p>
            Nedskräpning på land
          </p>
          <p>
            Nedskräpning på land är också en del av denna marina nedskräpning.
            Gamla TV-apparater, kylskåp, bildäck, och diskbänkar härrör från
            landbaserade källor. Skräp kommer bland annat via floder från
            Värmland ner till västkusten. Det är därför ett nationellt problem
            som har blivit ett västkustproblem lika mycket som det är ett
            internationellt problem som blivit ett västkustproblem, och det
            är dessa kommuner som fått stå för de ekonomiska och ekologiska
            konsekvenserna. Det = blir också samhällskostnader för fiskenäringen
            på grund av de skador som skräpet kan orsaka på fritidsbåtar och
            fiskebåtar. Skräpet kan sätta människor i fara när deras båtar
            blir odugliga ute till havs.
          </p>
          <p>
            Bohusläns största miljöprojekt
          </p>
          <p>
            Problemet med nedskräpningen måste åtgärdas på flera plan. Ren
            miljö skall enligt staten vara en konkurrensfördel när det gäller
            turism. Hur stämmer det när drivor av skräp får ligga kvar? Vid
            Bohuskusten har det därmed under elva år bedrivits ett av de största
            miljöprojekten i Bohuslän någonsin.
          </p>
          <p>
            Miljöprojekt Bohuskusten, ett arbete med status
          </p>
          <p>
            Tar staten sitt ekonomiska ansvar och likställer strandstädningen
            med övriga miljöuppdrag, skulle det uppfattas ute i Europa att
            Sverige ser allvarligt på den nedskräpning som pågår längs våra
            kuster. För att få effektivitet och kontinuitet krävs samordning
            och ett ekonomiskt helhetsansvar från staten. Det enorma arbete
            som strandstädarna på Bohuskusten utför skulle därmed få ett erkännande.
          </p>
          <p>
            Stockholm den 2 oktober 2003
          </p>
          <p>
            Rosita Runegrund (kd)
          </p>
          <p>
            2003/04:MJ284
          </p>
        </div>
      </div>
    </body>
  </text>
</TEI>
