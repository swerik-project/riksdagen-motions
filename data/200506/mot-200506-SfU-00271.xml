<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-SfU-00271">
  <teiHeader>
    <fileDesc>
      <titleStmt>
        <title>Arbetsgivarens sjuklöneansvar</title>
        <author corresp="i-UmhVhzFM3Rs65aFjMTgRvj i-Ev13DrJjHbo85jEmQ5EPLM">av Anne-Marie Pålsson och Ewa Thalén Finné (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsgivarens sjuklöneansvar</title>
          <idno type="rdwebb">GT02Sf271</idno>
          <rs type="number">Sf271</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GT02Sf271/text</ref>
          <ref type="dokument_url_html">http://data.riksdagen.se/dokument/GT02Sf271</ref>
          <ref type="dokumentstatus_url_xml">http://data.riksdagen.se/dokumentstatus/GT02Sf271</ref>
          <ref type="doc">http://data.riksdagen.se/fil/BFD2B5AF-4FF2-4F14-A967-41EB5905C3F0</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UmhVhzFM3Rs65aFjMTgRvj</idno>
            <name>Anne-Marie Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ev13DrJjHbo85jEmQ5EPLM</idno>
            <name>Ewa Thalén Finné</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5WmB2Z8xRR4G9s6FRC4szR" type="signed"/>
        <correspContext corresp="i-5WmB2Z8xRR4G9s6FRC4szR">
          <note type="signatory" corresp="i-UmhVhzFM3Rs65aFjMTgRvj"/>
          <note type="signatory" corresp="i-Ev13DrJjHbo85jEmQ5EPLM"/>
        </correspContext>
        <correspAction xml:id="i-V8mAoznFYXdzFfPKKYA73y" type="referral">
          <date when="2005-10-13"/>
        </correspAction>
        <correspAction xml:id="i-3R5MVbyf2BwwskJsd1FeQZ" type="dismissal">
          <date when="2005-10-13"/>
        </correspAction>
        <correspAction xml:id="i-4TerHK2AMGLhZ1heNE3xed" type="submission">
          <date when="2005-10-05"/>
        </correspAction>
        <correspAction xml:id="i-CBwNjCu6ufU33CfRB5CxiF" type="assigned"/>
        <correspContext corresp="i-CBwNjCu6ufU33CfRB5CxiF">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Sf_271/mot_200506_Sf_271-0001.pdf"/>
      <div xml:id="i-M9VnnrkTJfo2WJWpbnmjya" type="motHeader">
        <div xml:id="i-8qggqYFjsFyUCjxNq19B9C" type="motTitle"/>
        <div xml:id="i-HGV3t6XjbUD5fZ1RERGS62" type="motSubmissionInfo"/>
      </div>
      <div xml:id="i-HuMCjoQ47rTVZooSLPm4iK" type="motBody">
        <div xml:id="i-UFbRhbo5Ar59TmJcCrpU4e">
          <p xml:id="i-3tna6oEY572NycYq7ABeLN">
            2005/06 mnr: Sf271 pnr: m1578
          </p>
          <p xml:id="i-RCA3iW3haNURBrP6vuG4fX">
            Motion till riksdagen 2005/06:Sf271
          </p>
          <p xml:id="i-6jzWxJ5i68LVpZYQKNr3M3">
            av Anne-Marie Pålsson och Ewa Thalén Finné (m)
          </p>
          <p xml:id="i-8J8GkGNmJ5uw6GJzNaFBxR">
            Arbetsgivarens sjuklöneansvar
          </p>
          <p xml:id="i-F8nCBdyXRrSGUSKSHNnfBs">
            Förslag till riksdagsbeslut
          </p>
          <p xml:id="i-5EUDRPWmnSTcGRBZD7xw1H">
            Riksdagen tillkännager för regeringen som sin mening vad som
            i motionen anförs om företagarens sjuklöneansvar.
          </p>
          <p xml:id="i-EoziCzCEN5SncuL7AyATdF">
            Motivering
          </p>
          <p xml:id="i-X4E91d98hbSpThPU86sour">
            Företagsklimatet är en fråga som är föremål för ständig debatt.
            Men i vad mån det är bra eller dåligt, är egentligen en fråga
            enbart av akademiskt intresse. Den relevanta frågan är om företagsklimatet
            är tillräckligt bra för att skapa den produktion och sysselsättning
            som är tillräcklig för att skapa välfärd. På den frågan måste
            svaret bli nej. Visserligen hävdar Sverige sig relativt väl vad
            avser tillväxten — detta åtminstone i ett EU-perspektiv — men
            vad gäller sysselsättningen ser situationen ganska dyster ut.
            Om vi till den öppna arbetslösheten lägger den dolda, dvs. alla
            dem som är föremål för arbetsmarknadspolitiska åtgärder, förtidspensionerade
            och sjukskrivna av arbetsmarknadsskäl närmar sig arbetslösheten
            20 26. För att bryta denna trend måste vi få fler företag och
            förmå fler befintliga företag att anställa fler personer. Att
            här hoppas på insatser enbart från de stora bolagen ter sig föga
            realistiskt. Avregleringen och den tilltagande globaliseringen
            har ju lett till att dessa blivit allt mindre viktiga för sysselsättningen
            och för svensk ekonomis utveckling men också till att villkoren
            i Sverige blivit allt mindre viktiga för de stora företagen. stället
            har de mindre och medelstora företagens betydelse för svensk tillväxt
            ökat. Dessa svarar redan i dag för en stor del av sysselsättningen
            och BNP, men
          </p>
          <p xml:id="i-WprxCZ6KGnsBtHQLvviUBr">
            de möter en rad hinder i sin dagliga verksamhet som försvårar
            deras utveckling. Dessa sammanhänger bland annat med skattestrukturen,
            arbetsrätten, regelkrånglet, bristen på kapital m.m. Men det som
            upplevs som mest hämmande är — om vi skall tro företagen själva
            — företagets långtgående ansvar för anställdas sjukfrånvaro.
          </p>
          <pb facs="riksdagen-motions-pdf/data/200506/mot_200506_Sf_271/mot_200506_Sf_271-0002.pdf"/>
          <p xml:id="i-QdeXKbMMb5hyGzUXyJ5Wnv">
            2005/06:Sf271
          </p>
          <p xml:id="i-ShnaaSJu2yb6ZDfHgUN31Q">
            Att just sjuklöneansvaret upplevs på detta viset är knappast
            något att förvåna sig över. Företagarens skyldighet att betala
            sjuklön innebär ju att en stor risk läggs på företagaren. Pengar
            skall betalas ut, utan att den anställde bidrar till företagets
            intäkter. Det är det enskilda företaget som skall agera försäkringsbolag.
            Men ett mindre eller medelstort företag har inga förutsättningar
            att göra det. De anställda är för få för att medge tillräcklig
            riskspridning och företaget saknar tillräckliga ekonomiska resurser
            för att agera försäkringsbolag. Det är här viktigt att notera
            att det lilla företaget är samma sak som företagaren. Företagaren
            kan inte heller kontrollera de risker denne måste bära. Han/hon
            kan inte kontrollera den anställdes förehavanden (åker skidor
            off-pist, motorcykel, rider fälttävlan etc. men tvingas ändå att
            betala när skador uppstår. Företagaren tvingas också betala lön
            för en anställd som själv väljer att ”bli sjuk” genom att utsätta
            sig för kirurgiska ingrepp av kosmetiska skäl — ingrepp som sedan
            kräver konvalescens. Det är inte rimligt att en anställd skall
            kunna ”tilltvinga” sig en annan persons pengar (företagarens)
            för att finansiera sådana utgifter som uppstår som följd av privata
            val långt bortom arbetsgivarens kontroll. Vi människor ogillar
            risk. Vi försäkrar våra egendomar mot skador, även om skador inträffar
            bara mycket sällan. Vi är därtill villiga att betala en extra
            premie för att få detta skydd. Vi begär en extra avkastning för
            att investera i ett riskfyllt papper (aktie) jämfört med att placera
            kapitalet i ett säkert statspapper. Skulle då inte en företagare
            också vilja undvika risker? Jovisst, detta i synnerhet som denna
            redan tar betydande risker genom sitt företagande. Och företagaren
            gör också i praktiken mycket för att befria sig från kommersiella
            risker; avtalskonstruktioner, försäkringar etc. Men det enda företagaren
            kan göra för att minska den riskexponering som följer av sjuklöneansvaret
            är att låta bli att anställa personer. Och det är precis det företagaren
            gör. Det är ekonomiskt rationellt och inte alls något utslag av
            illvilja eller politiskt krypskytte. Vill vi öka sysselsättningen
            i landet, måste alltså den risk det enskilda företaget tvingas
            bära att minska. Det är nu inte samma sak som att gruppen företag
            skall undandra sig ansvaret för sjukfrånvaron. Men risken måste
            delas och andra lösningar än de som gäller idag måste till. En
            möjlighet består i att för gruppen mindre och medelstora företag
            införa en ordning, liknande den vi hade tidigare. Det innebär
            att det enskilda företaget, i denna grupp, befrias från sitt direkta
            sjuklöneansvar men påförs ett indirekt sådant, genom att tvingas
            betala en något högre arbetsgivaravgift. Denna höjning, som närmast
            kan ses som en försäkringspremie, skall sättas så att de sammanlagda
            mer- inbetalningarna motsvarar kostnaden för den sjukfrånvaro
            som finns i gruppen. Eftersom den är ganska låg, blir höjningen
            av arbetsgivaravgiften liten. Detta är en kostnadsneutral förändring,
            på så vis att den inte innebär några ökade kostnader för staten.
            Det staten betalar ut i sjuklön motsvarar exakt det staten får
            in i höjda arbetsgivaravgifter. Risken flyttas från det enskilda
          </p>
          <pb facs="riksdagen-motions-pdf/data/200506/mot_200506_Sf_271/mot_200506_Sf_271-0003.pdf"/>
          <p xml:id="i-L44K7BhNZuqZofdZkyHQap">
            2005/06:Sf271
          </p>
          <p xml:id="i-3zF7yCyvQToV9HDHtheGYP">
            bolaget till gruppen bolag. Resultaten av denna ordning bör rimligen
            bli den att företagen nu vågar att anställa flera, till gagn för
            alla och envar. Riksdagen bör därför skyndsamt ta initiativ i
            att finna former som lindrar de mindre och medelstora företagens
            sjuklöneansvar.
          </p>
          <p xml:id="i-LbFg4kpvgXAxZkTV1a7Tmr" type="date">
            Stockholm den 30 september 2005
          </p>
          <div xml:id="i-MR7UNAbuRu5CBwiz8dH7sh" type="signatureBlock">
            <list xml:id="i-HTaX16XwZ1FG9CUU9WnjGX">
              <item xml:id="i-MRZfcqweyh97hmS8QUfaA9" who="i-UmhVhzFM3Rs65aFjMTgRvj" type="signature">
                Anne-Marie Pålsson (m)
              </item>
              <item xml:id="i-VRDAcGBTEkCnyWRvE5xmdv" who="i-Ev13DrJjHbo85jEmQ5EPLM" type="signature">
                Ewa Thalén Finné (m)
              </item>
            </list>
          </div>
        </div>
      </div>
    </body>
  </text>
</TEI>
