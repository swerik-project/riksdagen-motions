<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--01429">
  <teiHeader>
    <fileDesc>
      <titleStmt>
        <title>angående trafikpolitiken.</title>
        <author>av herr Hermansson m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående trafikpolitiken.</title>
          <idno type="rdwebb">FX021429</idno>
          <rs type="number">1429</rs>
          <ref type="dokument_url_text">http://data.riksdagen.se/dokument/FX021429/text</ref>
          <ref type="dokument_url_html">http://data.riksdagen.se/dokument/FX021429</ref>
          <ref type="dokumentstatus_url_xml">http://data.riksdagen.se/dokumentstatus/FX021429</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-8AhxJLZS4tkzePbePMP4WS</idno>
            <name>JOHN MAGNUSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-9Y4xyA9x1QxKAxWcTDiJ57</idno>
            <name>GUNVOR RYDING</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WseMR9WXD6xzDeCx9j5QSb" type="signed"/>
        <correspContext corresp="i-WseMR9WXD6xzDeCx9j5QSb">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8AhxJLZS4tkzePbePMP4WS"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-7d3TRxM4EXGPcH4Nyst5jR"/>
          <note type="signatory" corresp="i-9Y4xyA9x1QxKAxWcTDiJ57"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__1429/mot_1974__1429-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1974:1429 6
          </p>
          <p>
            Nr 1429
          </p>
          <p>
            av herr Hermansson m. fl. angående trafikpolitiken.
          </p>
          <p>
            Vänsterpartiet kommunisternas främsta krav angående trafikpolitiken
            har alltsedan 1963 års trafikpolitiska beslut fattades varit kravet
            på ett upphävande av detta beslut. I en riksdagsmotion i anslutning
            till regeringens proposition anfördes ”att samhället måste ta
            på sig ansvaret för att befolkningen är tillfredsställande försörjd
            med transporter och kommunikationer”. Utifrån den utgångspunkten
            ansåg motionärerna att resonemanget om behovet av att skapa ett
            mer konkurrensbefrämjande system på transportmarknaden var helt
            oförståeligt. Det allmänt formulerade målet för 1963 års trafikpolitk
            är ju att för landets olika delar trygga en tillfredsställande
            transportförsörjning. Beslutet fattades under den period då marknadsekonomin
            stod som högst i kurs i vårt land. Detta ledde i sin tur till
            att marknaden, eller efterfrågan, skulle styra trafikplaneringen.
            Om bara det pris som togs för varje transport täckte kostnaderna
            för transporten och trafikföretagen sökte maximera sin vinst,
            så var man övertygad om att vi automatiskt skulle få en tillfredsställande
            transportstandard till lägsta möjliga kost- nad. För att marknaden
            skulle fungera gällde det dock att skapa förutsättningar för ”konkurrens
            på lika villkor” mellan olika trafikföre- tag. Ju mer konkurrens
            desto mer tillfredsställande transportstandard var tanken. Vårt
            parti har i åtskilliga riksdagsmotioner och även utanför riksdagen
            kritiserat denna filosofi som är grundläggande för den hittills
            förda trafikpolitiken. Vi har krävt att denna trafikpolitik skulle
            ersättas med en trafikpolitik grundad på samhällsekonomiska bedömningar.
            Vi har krävt nya riktlinjer, riktlinjer som bl. a. tar hänsyn
            till sociala och lokaliserings- politiska behov och miljövårdsintressen.
            I stället för konkurrens vill vi ställa samordning och samplanering.
            Samordning mellan olika trafikslag skulle, anser vi, medföra både
            ett bättre fungerande och ett billigare transportsystem. Mot denna
            bakgrund hälsar vi givetvis den ökande opinionen mot den nuvarande
            trafikpolitiken med tillfredsställelse. Denna har visserligen
            inte som klar uttalad målsättning ett upphävande av 1963 års trafikpolitiska
            beslut men kritiserar ändock flera av de grundläggande dragen
            i detsamma. Detta kommer tydligt fram i direktiven till den nya
            trafikpolitiska utredningen som talar om att en planmässig samordning
            och styrning av de trafikpolitiska åtgärderna måste ingå som ett
            element i trafikpolitiken.
          </p>
          <pb facs="riksdagen-motions-pdf/data/1974/mot_1974__1429/mot_1974__1429-002.pdf"/>
          <p>
            Mot. 1974:1429 2
          </p>
          <p>
            Affärsbanenätet och det trafiksvaga SJ-nätet
          </p>
          <p>
            I 1963 års trafikpolitiska beslut talas också om att statens
            järnvägars rörelse skall delas upp på ett affärsbanenät och ett
            trafiksvagt nät. Någon resultatutjämning skall inte förekomma
            inom den kollektiva trafiken, såvida den inte är företagsekonomiskt
            motiverad. I stället skall ersättning lämnas av staten för täckning
            av underskott i sådan trafik som erfordras för en tillfredsställande
            transportförsörjning. Ersättningen skall inte betraktas som en
            subvention åt statens järnvägar utan som ett köp från det allmännas
            sida av vissa transporttjänster, vilka statsbaneföretaget självt
            från företagsekonomiska synpunkter inte har anledning att utföra.
            Det sägs att affärsbanenätet och det trafiksvaga nätet skall betraktas
            som två separata rörelsegrenar och att en redovisningsmässig uppdelning
            av verksamheten i enlighet därmed skall göras. I en skrivelse
            till regeringen angående bandelsnedläggningarna vid statens järnvägar
            har riksdagens revisorer påpekat att SJ inte på ett tillfredsställande
            sätt har visat, att den till företaget utgående driftersätt- ningen
            använts enbart för att täcka driftunderskotten på det ersättnings-
            berättigade nätet. Det framgår också av den separatredovisning
            som 1972 gjordes av SJ, att ett underskott föreligger även på
            affärsbanenätet. Trots bandelsnedläggningarna har, framgick det
            av separatredovisningen, det ersättningsberättigade nätet ökat,
            vilket har lett till att driftersättningen ständigt måst höjas
            sedan budgetåret 1964/65. Det kan tilläggas att denna ersättning
            ingår som en allmän inkomstpost i statens järnvägars driftbudget.
            På motsvarande sätt är de från driften av det trafiksvaga nätet
            härrörande kostnaderna inkluderade i järnvägsrörelsens totala
            kostnader. Riksdagsrevisorerna framhåller, att uppdelningen av
            det totala järn- vägsnätet i ett lönsamt och ett olönsamt bannät
            kommit att bli alltmer konstlad. Detta talar enligt revisorernas
            mening för att en ny lösning bör sökas på frågan om järnvägstrafikens
            ställning och uppgifter i landets transportsystem. Omfattningen
            av det bannät som statsmakterna kan tänkas vilja upprätthålla
            blir därvid ett spörsmål av grundläggande betydelse. I revisorernas
            skrivelse uttalas tvivel på riktigheten i att använda en trafiksvag
            bandels driftunderskott som enda kriterium på att trafiken på
            bandelen bör läggas ned. I tidigare motioner i riksdagen har vi
            från vår sida kritiserat formerna för undersökning och redovisning
            av de trafik- svaga bandelarna. Nedläggningen av er bandel måste
            enligt vår mening värderas från samhällsekonomisk synpunkt och
            därvid måste effekten av järnvägsnedläggelsen som sådan för den
            berörda bygden beaktas. Vi har föreslagit sociologiska undersökningar
            av just detta problem. Resultaten av sådana undersökningar kunde
            vara av värde vid ställningstaganden till fortsatta järnvägsnedläggningar.
            Uppdelningen av SJ i ett affärsbanenät och ett trafiksvagt nät
            ingår i 1963 års trafikpolitiska beslut och hör ihop med den ideologi
            som ligger bakom detta. I en trafikpolitik, som baseras på samhällsekonomiska
            nyttokalkyler, måste metoden förkastas. I en sådan trafikpolitik
            måste
          </p>
          <pb facs="riksdagen-motions-pdf/data/1974/mot_1974__1429/mot_1974__1429-003.pdf"/>
          <p>
            Mot. 1974:1429 8
          </p>
          <p>
            många andra faktorer än den rent företagsekonomiska lönsamheten
            räknas in, faktorer som t.ex. minskade olycksrisker, miljövänlighet,
            effekter i lokaliseringspolitiskt hänseende, sociala effekter
            osv. Redan nu användes olika kalkylsätt för vägar och järnvägar.
            Vägplanerare får räkna med trafikanternas tidsvinst och minskad
            olycksfallsrisk som intäkter. På järnväg händer mycket färre olyckor
            än på väg, men för detta får inte SJ tillgodoräkna sig något värde.
            Tidsvinster för resande kan SJ heller inte tillgodoräkna sig något
            värde för. Nya kalkylmetoder som ger SJ dessa möjligheter måste
            åstadkommas. SJ måste också få ta ett socialt ansvar, i stället
            för att företaget utifrån företagsekonomiska synpunkter skall
            motivera förslag till bandelsnedläg- gelser bör det få motivera
            varför man, om sociala eller andra skäl föreligger, vill upprätthålla
            driften på bandelen.
          </p>
          <p>
            Sänk SJ:s taxor!
          </p>
          <p>
            De aktuella svårigheterna beträffande oljeförsörjningen understryker
            också behovet av ett omtänkande inom trafikpolitiken. Från vänster-
            partiet kommunisternas sida framfördes denna uppfattning i anslutning
            till debatten om finansutskottets betänkande 1973:40. I ett yrkande
            framhölls att ”inte bara produktionen utan i lika hög grad konsumtionen
            har givits en starkt energikrävande och energiförslösande inriktning.
            Inte minst märks detta inom kommunikationsväsendet. I stället
            för en ordentlig satsning på kollektiva transport- och kommunikationsmedel
            har privatbilismen ohämmat fått breda ut sig.” Bl. a. åtgärder
            för att komma till rätta med den aktuella oljebristen nämndes
            att trafikpolitiken bör läggas om. Ökat utnyttjande av det kollektiva
            och energibesparande transportmedel som SJ utgör borde stimuleras.
            En viktig åtgärd härvidlag skulle en sänkning av taxorna vid SJ
            med förslagsvis 20 procent i en första etapp utgöra. I energiprognosutredningens
            lägesrapport påpekas att inom transport- sektorn kan begränsade
            och relativt lätt genomförda åtgärder ge minskningar i energikonsumtionen.
            Detta sett mot bakgrunden av att ca 15 procent av nuvarande totala
            energiförbrukning inom Sverige går åt till att täcka samfärdselns
            behov. 95 procent av bensinen användes vid tiden för rapportens
            lämnande till personbilar. Huvudparten av motorbränn- oljan —
            inemot 70 procent — går åt för fordonsdrivmedel m. m, Vissa uppgifter
            tyder enligt utredningen på att lastbilar och bussar förbrukar
            60 procent av den totala mängden motorbrännolja. Personbilstrafiken
            svarar f.n. för ca 10 procent av vår energikonsumtion. En ökad
            kollektiv trafik skulle enligt utredningen ge 10 procents minskning
            av den aktuella energikonsumtionen på sikt. Ökade järnvägstransporter
            skulle ge 5 procents minskning av den aktuella energikonsumtionen
            omedelbart och 10 procent på sikt. Eftersom bilismen helt är baserad
            på oljetillförseln är den i den nuvarande situationen klart underlägsen
            järnvägstrafiken. En omläggning av trafiken bör därför sikta till
            att föra över en ökad andel av trafiken till
          </p>
          <pb facs="riksdagen-motions-pdf/data/1974/mot_1974__1429/mot_1974__1429-004.pdf"/>
          <p>
            Mot. 1974:1429 9
          </p>
          <p>
            järnvägarna. Speciellt gäller detta de långa och tunga transporterna.
            Men i den aktuella situationen är det säkert nödvändigt att också
            föra över en större del av de kortare transporterna och även resandetrafiken
            till järnvägen. Att all trafikplanering bör utgå från kravet om
            sparsamhet med energi och naturresurser bör i dagens läge starkt
            betonas. Den trafikpolitiska utredningen har fått i uppdrag att
            se över SJ:s taxor med den uttalade målsättningen att SJ skall
            kunna erövra en större andel av transportarbetet. Utredningen
            bör kunna väntas komma med förslag inom en inte alltför lång tidrymd.
            I vår motion till 1973 års riksdag påpekades att de upprepade
            taxehöjningarna verkat mycket negativt när det gäller SJ:s möjligheter
            att hävda sig inom persontrafiken. Radikala sänkningar av SJ:s
            taxor vore utan tvivel av värde för att få över resande till den
            spårbundna trafiken anförde vi, men i avvaktan på utredningens
            resultat ville vi nöja oss med kravet på att inga ytterligare
            höjningar av persontrafiktaxan skulle få ske förrän detta föreligger.
            Vi anförde i motion 1973:479 att prisfrågorna har stor betydelse
            i detta sammanhang och att införandet av 50-kort skulle ge kollektivtrafiken
            ökad goodwill. Det är därför med tillfredsställelse vi noterar
            att kommunikationsministern nu tillsatt en utredning om införande
            av 50-kort över hela landet för att stimulera till ökat resande
            med kollektiva trafikmedel. SJ tilläts fr. o. m. årsskiftet 1974
            att höja taxorna med 7 procent. Regeringens beslut har från början
            kunnat kritiseras men framstår i dagens situation som helt förkastligt.
            Den akuta bristsituationen när det gäller oljetillförseln och
            frågetecknen för framtiden när det gäller energiförsörjningen
            i stort motiverar nu i stället en kraftig sänkning av SJ-taxorna.
            Detta skulle utgöra ett steg i ett psykologiskt väl valt ögonblick
            och möjliggöra en övergång till SJ av alla dem som får problem
            när bensinen och oljan börjar tryta. En sådan sänkning borde inte
            vara av kortvarig karaktär utan framstå som en ny och varaktig
            giv från SJ:s sida. SJ har också på persontrafiksidan en ansenlig
            del outnyttjad kapacitet som nu bör utnyttjas.
          </p>
          <p>
            Planering av bilismen
          </p>
          <p>
            Medvetenheten om att den starkt ökande bilismen för med sig många
            negativa effekter för människor och miljö är växande i vårt land.
            Förståelsen för ingrepp för att motverka vissa av dessa effekter
            finns i hög grad även bland bilinnehavare. Av Svenska vägföreningens
            undersök- ning ”Bilismen i samhället” framgår t. ex. att 77 procent
            av de tillfrågade anser att privat bilkörning i städers innerområden
            är mer eller mindre onödig. Som en sammanfattning anförs att bilisterna
            är positiva till alla former av bilanvändning utom just till körning
            i städers innerområden. Utan tvivel är det också så att de negativa
            effekterna av bilismen framträder särskilt starkt på detta område.
            Där bilismen har klart negativa effekter måste den också motarbetas.
            I tätorternas innerom- råden måste bilfria zoner i ökad utsträckning
            skapas. Den kollektiva
          </p>
          <pb facs="riksdagen-motions-pdf/data/1974/mot_1974__1429/mot_1974__1429-005.pdf"/>
          <p>
            Mot. 1974:1429 10
          </p>
          <p>
            trafiken i tätorterna måste på allt sätt uppmuntras genom införande
            av billiga årskort, större turtäthet osv. Även beträffande den
            tunga trafiken på landsvägarna börjar de negativa konsekvenserna
            alltmer uppmärksammas. Det faktum att vi i Sverige har en högre
            maximilängd för landsvägsfordon än något annat land, att den tunga
            lastbilen är fem gånger farligare i trafiken än personbilen och
            att den tunga trafiken helt uppenbart inte bär kostnaderna för
            det slitage man åsamkar vägarna gör ett överförande av tung trafik
            från landsväg till järnväg eller sjö- eller kanalfart alltmer
            aktuellt. Vpk har sedan flera år krävt utarbetandet av ett program
            för överförande av tung trafik från landsväg till järnväg. Vi
            anser situationen i hög grad aktuell för utarbetandet av ett sådant.
            Ett sådant program kunde innehålla förslag om sänkning av fordonslängden
            till 18 m, förbud mot tung trafik över helger och veckoslut, förbud
            mot transport på bil av vissa skrymmande och tunga godsslag, inskränkning
            av långtradartrafiken där goda möjligheter till utnyttjande av
            järnväg (t. ex. utefter stambanor- nas sträckning) föreligger.
            Även lastbilsbeskattningen måste givetvis komma in i detta sammanhang.
            Därvid måste emellertid beaktas att inte en försämring av transportmöjligheterna
            åstadkoms för glesbygder och områden som inte har tillgång till
            alternativa transportmedel. Vi noterar som ett stort framsteg
            att riksdagen, i samband med att trafiksäkerhetsfrågorna behandlades,
            uttalade, att starka skäl talar för att fordonslängden skärs ned
            till 18 m och att utredningsarbetet om detta påskyndas. Bilismens
            positiva betydelse för många människor har vi påtalat åtskilliga
            gånger. Men trafikpolitikens dilemma ligger ändå just i det förhållandet
            att bilen för de enskilda hushållen har så attraktiva kvaliteter,
            men när den förekommer i stort antal får allt påtagligare negativa
            effekter, inte bara för de billösa utan för hela samhället. Bilen
            ger en radikalt ökad rörlighet, en vidgad valfrihet för de bilägande.
            Till denna nya rörlighet anpassar sig både näringslivet och samhällets
            organ. Den lilla nära butiken läggs ned, medan storbutiken eller
            stormarknaden blomstrar. Samhället anpassar sig genom centralisering
            av exempelvis sjukvård till stora anläggningar, som hämtar patienter
            från väldiga omland. Men därmed blir rörligheten ett tvång, vilket
            i sin tur går speciellt ut över de billösa. Med detta som bakgrund
            står det klart att vi måste få en bättre kontroll över bilismens
            utveckling. Vi kan inte nöja oss med en planering för bilismen
            utan måste ha en planering av bilismen. Detta framstår som självklart
            om man vidare beaktar att landets personbilsbestånd under 1950-
            och 1960-talen nästan tiodubblades. Fordonsparken växte från 252
            000 bilar 1950 till 2 288 000 år 1970. Det kan också vara av intresse
            att notera, att man inte kan finna något land där bilismens utveckling
            nått så långt, att en mättnadsnivå inträtt. Inte ens i USA — där
            biltätheten är störst — har de årliga nettotillskotten i absoluta
            tal börjat avta. (Bilismen i Sverige, 1973.)
          </p>
          <pb facs="riksdagen-motions-pdf/data/1974/mot_1974__1429/mot_1974__1429-006.pdf"/>
          <p>
            Mot. 1974:1429 11
          </p>
          <p>
            Prioritering av kollektivtrafiken
          </p>
          <p>
            Genom att samhällsplaneringen i så hög grad utgått ifrån bilismens
            behov har i realiteten stor nonchalans visats den stora grupp
            människor som av olika skäl är förhindrade eller inte vill skaffa
            sig bil. Det ifrågasätts ibland om det på något område inom svenskt
            samhällsbyggande där man så ensidigt prioriterat en viss kategori
            av medborgare som när det gäller trafikplaneringen. På andra områden
            har man åtminstone försökt att beakta primära sociala aspekter,
            medan man på det trafikpolitiska fältet hemfallit åt ett renodlat
            marknadstänkande. Att den förda trafikpolitiken varit osolidarisk
            mot stora medborgar- grupper framgår av ett visserligen ännu ej
            bevisat, men i praktiken ändå vedertaget faktum, att de årliga
            samhällsförlusterna på bilismen beräknas till åtskilliga miljarder
            kronor, allt under det att järnvägsnedläggelser ägt rum och den
            kollektiva trafiken i övrigt försämrats. Därtill kommer att investeringarna
            framför allt satsats på en utveckling av bilismen på kollektivtrafikens
            bekostnad. Och det är givet att trafiken är ett område där stora,
            tunga basinvesteringar i alldeles ovanligt hög grad styr efterfrågan.
            De stora investeringar som skett i vägar och motorleder har naturligtvis
            starkt medverkat till bilismens expansion. Om kollektivtrafiken
            framdeles på ett bättre sätt skall kunna hävda sig gentemot bilismen
            är det därför utan tvekan betydelsefullt att investe- ringar görs
            på ett sådant sätt att de gynnar kollektivtrafikmedlen. Det är
            också viktigt att när det gäller t.ex. statsbidrag kollektivtrafiken
            prioriteras före biltrafiken. F.n. kan kommun som är väghållare
            erhålla bidrag av statsmedel till byggandet och drift av allmän
            väg och av gata, som är nödvändig för den allmänna samfärdseln.
            Bidrag utgår, i mån av tillgång på anslagna medel, i allmänhet
            med 95 procent av kommunens kostnader. När det gäller särskilda
            bussleder och cykelvägar synes de för närvarande ej, mot bakgrund
            av ovannämnda bestämmelse, vara statsbi- dragsberättigade. I den
            mån de kan bidraga till en bättre försörjning med kollektivtrafik
            anser vi emellertid att de bör vara detta. Spårbunden trafik,
            som har betydelse för den kollektiva trafikförsörjningen, borde
            också kunna erhålla statsbidrag, såväl för byggande som drift.
            F. n. kan endast bidrag till byggande av tunnelbana utgå under
            vissa förutsätt- ningar.
          </p>
          <p>
            Sjöfarten
          </p>
          <p>
            Som vi tidigare påtalat har sjöfarten en mycket låg andel av
            persontransportarbetet i vårt land. År 1970 hade den endast 0,1
            procent och beräknas inte öka i överskådlig tid. När det gäller
            godstransporterna svarar dock sjöfarten för en väsentligt större
            andel, närmare bestämt ca 14 procent år 1970 och beräknas öka
            till ca 18 procent 1980. En kraftigare satsning på ökade sjötransporter
            främst med tyngd-
          </p>
          <pb facs="riksdagen-motions-pdf/data/1974/mot_1974__1429/mot_1974__1429-007.pdf"/>
          <p>
            Mot. 1974:1429 12
          </p>
          <p>
            punkten på godstransporter är önskvärd. Härigenom skulle en stor
            del av den tyngre lastbilstrafiken försvinna från våra landsvägar
            vilket ur trafiksäkerhets- och miljösynpunkt är en önskvärd utveckling.
            Kostnadsmässigt är sjötransporter att föredra — inte minst ur
            energiförbrukningssynpunkt — jämfört med lastbilstransporter.
            De tyngre lastbilstransporterna svarar för större delen av förslitningen
            av vägnätet. Dessutom är driftkostnaderna för landtransporter
            med lastbil ca tre gånger dyrare än sjötransporter. Den förväntan
            eller målsättning att transporter sjöledes fram till 1980 skall
            öka till ca 18 procent borde genom en kraftigare satsning kunna
            sättas ännu högre. Inte minst ur energibesparingssynpunkt. Rederinäringen
            är som alla vet lukrativ och har sedan långt tillbaka varit en
            av de stabilaste och mest vinstgivande näringsgrenarna i vårt
            land. En ökad statlig satsning är därför önskvärd. Som förhållandet
            nu är har samhället endast en liten del i denna näringsgren. I
            många fall har statliga företag tvingats chartra privata fartyg
            för transporter för statliga industriers räkning. Projektering
            för anskaffande av lämpligt tonnage bör därför med det snaraste
            igångsättas för statens räkning. För transporterna på Norrland
            är utvecklandet av sjöfarten speciellt betydelsefullt. Ökade investeringar
            i fartygs- och isbrytarverksamhet kan för Norrland få högst gynnsamma
            regionalpolitiska följder. Kravet om åretruntsjöfart på Bottenviken
            är verkligt starkt underbyggt.
          </p>
          <p>
            Avslutning
          </p>
          <p>
            Inledningsvis anfördes att 1963 års trafikpolitik i princip var
            felaktig. En konkurrens på lika villkor torde aldrig åstadkommas.
            Vägkostnads- utredningen har ju trots mångårigt arbete ännu inte
            kunnat ge någon lösning på den svåra frågan om bilismens kostnadsansvar,
            vilket skulle ge underlaget för en konkurrens på lika villkor.
            Därför är enligt vår uppfattning den i debatten ofta återkommande
            frågan om kostnadsan- svaret för de olika trafikgrenarna i och
            för sig underordnat. Därmed inte sagt att uppenbara missförhållanden
            bör rättas till. Frågan om det s. k. kostnadsansvaret skall behandlas
            av den trafik- politiska utredningen. Det ifrågasättes i direktiven
            om inte kostnadsan- svaret skulle bäras gemensamt av alla trafikgrenar.
            Eftersom en konkur- rens på lika villkor, som vi tidigare påpekat,
            torde vara svår att åstadkomma anser vi detta vara en riktigare
            tanke. Inom ramen för ett sådant kostnadsansvar kan det då finnas
            större möjligheter att prioritera åtgärder i trafiken utifrån
            andra förutsättningar än vad som är avhängigt marknadsvillkoren.
            Andra faktorer än vad som framhålles i 1963 års trafikbeslut måste
            bli avgörande i det framtida trafikpolitiska mönstret. Vi anser
            att målsätt- ningen för trafikpolitiken måste ges ökad uppmärksamhet.
            Det som f. n. gäller — kravet på en tillfredsställande transportförsörjning
            för landets olika delar — är för opreciserat. I fortsättningen
            bör trafikpolitiken
          </p>
          <pb facs="riksdagen-motions-pdf/data/1974/mot_1974__1429/mot_1974__1429-008.pdf"/>
          <p>
            Mot. 1974:1429 13
          </p>
          <p>
            underordnas regionalpolitiska och sociala strävanden. Den kan
            bli ett viktigt regionalpolitiskt styrmedel. Varje trafikslags
            möjlighet att utveck- la olika landsändar måste beaktas. Det trafikslag
            som på det samhälls- ekonomiskt effektivaste sättet kan fullfölja
            målsättningen bör prioriteras. Därför behövs samordning och reglering.
            Diskussionen om styrmedel kommer att bli väsentlig.
          </p>
          <p>
            Hemställan
          </p>
          <p>
            Med stöd av det anförda föreslås
          </p>
          <p>
            1.
          </p>
          <p>
            att riksdagen till regeringen och till 1972 års trafikpolitiska
            utredning överlämnar följande uttalande: a) Uppdelningen i en
            affärsbane- och en trafiksvag del av järnvägsnätet skall icke
            i fortsättningen ligga till grund för bedömning av nedläggningsärenden.
            Vägledande i sådana ärenden skall vara sociala, närings- och regionalpolitiska
            aspekter, som också utgör grundvalen för omfattningen av ekonomiska
            insatser för trafikens upprätthållande, nedlägg- ning eller utvidgning.
            b) Frågan om taxepolitikens roll för att öka de kollektiva transportmedlens
            utnyttjande, främst den spårbundna tra- fiken, behandlas med förtur,
            och skyndsamt förslag lämnas om en kraftig taxesänkning, med beaktande
            av den i vpk-motionen 1973:479 aktualiserade tanken om länsbolag
            och taxesystem av typ 5O0-kort, som även nyligen aktualise- rats
            av regeringen. c) Bilismens framtida roll bör bli föremål för
            en särskild utredning och planering. Ett program utarbetas för
            den tunga lastbilstrafikens överförande till järnvägarna genom
            skilda restriktiva åtgärder (bestämmelser om lastfordons längds
            begränsning till 18 meter, förbud mot tung trafik över helger
            och veckoslut etc. d) Frågan om sjö- och kanalfartens utnyttjande
            för gods- transporter tas upp till prövning, varvid även frågan
            om statliga investeringar i fartygs- och isbrytarverksamhet blir
            föremål för överväganden.
          </p>
          <p>
            . att regeringen hos den trafikpolitiska utredningen hemställer,
          </p>
          <p>
            att med förtur gripa ur och framlägga förslag för ställningsta-
            gande, även av försökskaraktär, innan utredningen i sin helhet
            fullbordat sitt arbete.
          </p>
          <p>
            Stockholm den 26 januari 1974
          </p>
          <p>
            C.-H. HERMANSSON (vpk) LARS WERNER (vpk) JOHN MAGNUSSON (vpk)
          </p>
          <p>
            i Tyresö
          </p>
          <p>
            i Kristinehamn
          </p>
          <p>
            EIVOR MARKLUND (vpk) GUSTAV LORENTZON (vpk) NILS BERNDTSON (vpk)
            GUNVOR RYDING (vpk)
          </p>
          <pb facs="riksdagen-motions-pdf/data/1974/mot_1974__1429/mot_1974__1429-009.pdf"/>
          <pb facs="riksdagen-motions-pdf/data/1974/mot_1974__1429/mot_1974__1429-010.pdf"/>
          <pb facs="riksdagen-motions-pdf/data/1974/mot_1974__1429/mot_1974__1429-011.pdf"/>
          <p>
            GOTAB 74 5947 S — Stockholm 1974
          </p>
        </div>
      </div>
    </body>
  </text>
</TEI>
