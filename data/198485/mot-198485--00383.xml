<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00383">
  <teiHeader>
    <fileDesc>
      <titleStmt>
        <title>Införande av betyg i grundskolan</title>
        <author>Ulla Ekelund och Martin Olsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Införande av betyg i grundskolan</title>
          <idno type="rdwebb">G802383</idno>
          <rs type="number">383</rs>
          <ref type="dokument_url_text">http://data.riksdagen.se/dokument/G802383/text</ref>
          <ref type="dokument_url_html">http://data.riksdagen.se/dokument/G802383</ref>
          <ref type="dokumentstatus_url_xml">http://data.riksdagen.se/dokumentstatus/G802383</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-CrC3SmfGqjW34KSMhumUgo</idno>
            <name>ULLA EKELUND</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>MARTIN OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3vSopKBWYFmoZB88tMH5MX" type="signed"/>
        <correspContext corresp="i-3vSopKBWYFmoZB88tMH5MX">
          <note type="signatory" corresp="i-CrC3SmfGqjW34KSMhumUgo"/>
          <note type="signatory" corresp="r-0"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__383/mot_198485__383-001.pdf"/>
      <fw xml:id="i-KBbcCmvtw2Uy3fijtpMbNK">
        Motion 1984/85:383
      </fw>
      <div xml:id="i-g2pz68U3SNoBjkrXgKbkR" type="motHeader">
        <div xml:id="i-5ss1jJoZrXxEjjYjTZMqaD" type="motTitle"/>
        <div xml:id="i-ANRjnz33tm7fvcV8AtUJe2" type="motSubmissionInfo"/>
      </div>
      <div xml:id="i-SJvrUspzkWBaQSFQ28GDAC" type="motBody">
        <div xml:id="i-23vbafeD32SoQB2C6e7sfa">
          <p xml:id="i-GN7KbFvXuwLZyrbX4CWmaG">
            Ulla Ekelund och Martin Olsson Införande av betyg i grundskolan
          </p>
          <p xml:id="i-WZkp8RgEB84TskKbLHsc94">
            Frågan om betyg eller inte betyg har i alltför stor utsträckning
            dominerat skoldebatten under lång tid. Det är skada. En diskussion
            fokuserad till en del av en helhet skadar helheten mer än den
            nyttar. Skolan är en arbetsplats där kunskap och färdigheter skall
            läras och övas och där en viktig del av elevernas personlighetsutveckling
            sker. Detta utgör ett krav på och en chans för all personal i
            skolan, inte minst lärarna som aldrig kan ersättas av men väl
            kompletteras med goda läromedel. Betygen är ett underlag för elevernas
            studievägledning, ett instrument för urval bland sökande till
            olika utbildningsvägar. Men de är också till viss del en spegling
            av elevens intresse för och arbetsinsats i vissa ämnen. De är
            ett kvitto på en arbetsprestation, ett bevis på att arbetet är
            så viktigt att det utvärderas. Och det ger, rätt använt, eleven
            en verklig förnimmelse av att kunna påverka sin situation. De
            som talar för den betygsfria skolan har i huvudsak hävdat att
            man genom en betygsfri skola skapar en atmosfär fri från konkurrens
            och stress där man mera kan inrikta undervisningen på att lära
            för livet. De hävdar vidare att svagpresterande elever upplever
            en mycket stark känsla av misslyckande då de trots idogt arbete
            och visad uppmärksamhet endast erhåller en etta eller tvåa i betyget
            och att detta i sin tur leder till apati, skolleda och utslagning.
            Tveklöst måste konstateras att en hel del av de elever som får
            de lägre betygen är ambitiösa men på grund av inlärningssvårigheter
            eller understi- mulans i hemmet inte når upp till resultat som
            många av de övriga eleverna i klassen gör. Samtidigt som man i
            massmedia och i skoldebatten under lång tid givit stort utrymme
            åt denna grupps argument för en betygsfri skola har från många
            håll framhållits vikten av en konkret återkoppling mellan studieprestationen
            och ett betyg som eleven erhåller med olika tidsintervaller. Denna
            åsiktsgrupp vill också hävda att betygen som sådana stimulerar
            till nya och intensifierade studieinsatser och att undervisningen
            med hjälp av ett väl fungerande betygssystem kan effektiviseras.
            Denna ganska stora grupp av människor anser vidare att betygsättningen
            medverkar till att eleverna på ett ganska tidigt stadium får en
            ökad självkännedom som i undantagsfall kan vara till förfång för
            personlighetsut- vecklingen, men som i flertalet fall är till
            nytta för såväl eleven som elevens föräldrar och kan stärka psyket
            inför de påfrestningar som flertalet männi- skor möter ute i samhället.
          </p>
          <pb facs="riksdagen-motions-pdf/data/198485/mot_198485__383/mot_198485__383-002.pdf"/>
          <fw xml:id="i-AMYwMGJGbonwUb5Ng75PNh">
            Mot. 1984/85:383 Z
          </fw>
          <p xml:id="i-DBCtZ6JMquPm8wkQ8wLLtb">
            I den betygsfria skolan ersätts de formella betygen av s. k.
            kvartssamtal där läraren på olika sätt inför föräldrarna beskriver
            den enskilde elevens skolsituation parallellt med att läraren
            försöker beskriva de studiemässiga framsteg eller misslyckanden
            som eleven gjort under terminen och läsåret. Kvartssamtalen är
            utan tvivel en god kontakt mellan hem och skola. Men det finns
            risk att dessa kvartssamtal blir av allmän karaktär där elev och
            föräldrar inte får en konkret uppfattning om elevens prestationer
            i de olika ämnena. Därmed får eleven inte den självkännedom som
            är nödvändig som ett led i uppbyggandet av en personlighet, som
            känner och erkänner sina starka och svaga sidor och tidigt lär
            att acceptera sig själv på så objektiv basis som möjligt. Ett
            erkännande av olika begåvningars lika värde, en uppskattning av
            den utförda arbetsprestationen och ett erkännande av varje arbetes
            status stärker eleven och blir en sporre till fortsatt arbete.
            En ambition från skolans sida att förbereda eleven för livet efter
            skolan och att ge en ökad ”jag-insikt” är att sätta elevens bästa
            i första rummet. Det är naturligt att elever var de än befinner
            sig på den prestationsmässiga skalan önskar någon form av bekräftelse,
            och då inte alltför luddig, på sitt utförda arbete. Det är helt
            enkelt en fråga om en konkret återkoppling. Eleverna i dagens
            skola vill lika litet som i gårdagens att de och deras arbetsinsatser
            skall betraktas med likgiltighet. Betyg kompletterat med kvartssamtal
            har förutsättningar att ge det bästa beskedet om elevens arbetsresultat,
            hans studieförutsättningar, ambition, flit, arbetssätt och personliga
            utveckling. Betyget är därjämte vid övergången mellan olika stadier
            en hjälp för den mottagande läraren. Med hänvisning till det anförda
            hemställs att riksdagen uttalar sig för att betyg skall ges vid
            vårterminens slut i grundskolans årskurs 3 och 6.
          </p>
          <p xml:id="i-SWeMJXjGm9vfjDSPuQRA7M" type="date">
            Stockholm den 14 januari 1985
          </p>
          <div xml:id="i-Bz5VAHPZiGbQL9HFEPjd3u" type="signatureBlock">
            <p xml:id="i-KRH1C9an95vjx97ns4vLNG" who="i-CrC3SmfGqjW34KSMhumUgo" type="signature">
              ULLA EKELUND (c)
            </p>
            <p xml:id="i-2dg7wBndKj2jxhmU5HjCkF" who="unknown" type="signature">
              MARTIN OLSSON (c)
            </p>
          </div>
        </div>
      </div>
    </body>
  </text>
</TEI>
