<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-03590">
  <teiHeader>
    <fileDesc>
      <titleStmt>
        <title>med anledning av prop. 2019/20:123 Ett effektivare informationsutbyte mellan polis och socialtjänst vid samverkan mot terrorism</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3590 av Linda Westerlund Snecker m.fl. (V)</title>
          <idno type="rdwebb">H7023590</idno>
          <rs type="number">3590</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H7023590/text</ref>
          <ref type="dokument_url_html">http://data.riksdagen.se/dokument/H7023590</ref>
          <ref type="dokumentstatus_url_xml">http://data.riksdagen.se/dokumentstatus/H7023590</ref>
          <ref type="docx">http://data.riksdagen.se/fil/21785AF3-9C66-40E7-8B93-A076F05B31AF</ref>
          <ref type="pdf">http://data.riksdagen.se/fil/66840E26-9478-4AAA-8F03-DFEE6F9455F5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WjgeYy5RFWngMB9NwFvFEY</idno>
            <name>Christina Höj Larsen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-KbXxjAUTazfL78HC2vLE6o"/>
        <correspContext corresp="i-KbXxjAUTazfL78HC2vLE6o">
          <ref>Proposition 2019/20:123</ref>
        </correspContext>
        <correspAction xml:id="i-VwbuayZGRventP8xU92Eb4" type="signed"/>
        <correspContext corresp="i-VwbuayZGRventP8xU92Eb4">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-WjgeYy5RFWngMB9NwFvFEY"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction type="submitted" xml:id="i-9cWNRB5phWGexNz6Ptb5M5">
          <date when="2020-04-21"/>
          <time when="12:37:04"/>
        </correspAction>
        <correspAction type="reviewed" xml:id="i-7ix61kcfsaupxvtAeNAxy4">
          <date when="2020-04-24"/>
          <time when="10:00:32"/>
        </correspAction>
        <correspAction type="dismissed" xml:id="i-9oTezhzK7rcaZ8hdf2tJf7">
          <date when="2020-04-27"/>
        </correspAction>
        <correspAction type="referred" xml:id="i-H57m4jhggUyLan3Kn2Tjac">
          <date when="2020-04-28"/>
        </correspAction>
        <correspAction type="assigned" xml:id="i-FXxxyJG1cu1T9n4kbWLG8Y">
          <date when="2020-06-10"/>
          <time when="16:51:05"/>
        </correspAction>
        <correspContext corresp="i-FXxxyJG1cu1T9n4kbWLG8Y">
          <ref type="assignedTo">Justitieutskottet</ref>
        </correspContext>
        <correspAction type="behandlas_i" xml:id="i-7BggocPeovYd71p9u3pRcv"/>
        <correspContext corresp="i-7BggocPeovYd71p9u3pRcv">
          <ref type="uppgift">2019/20:JuU35</ref>
          <ref type="ref_dok_id">H701JuU35</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU35</ref>
          <ref type="ref_dok_titel">Ett effektivare informationsutbyte mellan polis och socialtjänst vid samverkan mot terrorism</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3590 av Linda Westerlund Snecker m.fl. (V) med anledning av prop. 2019/20:123 Ett effektivare informationsutbyte mellan polis och socialtjänst vid samverkan mot terrorism</div>
      </div>
      <div type="motBody">
        <div type="motProposal" subtype="förslag">
          <head xml:id="i-Fcu2F2544HbnvFjFY2Q23D">
            1 Förslag till riksdagsbeslut
          </head>
          <list>
            <item sortKey="Yrkande 2" xml:id="i-DTWdCwjoW2RhcL8cSAQBzV">
              Riksdagen avslår regeringens proposition 2019/20:123 Ett effektivare
              informationsutbyte mellan polis och socialtjänst vid samverkan
              mot terrorism förutom i den del som avser att socialtjänsten ska
              kunna lämna ut uppgifter till Säkerhetspolisen i syfte att förebygga
              brott begångna av unga.
            </item>
          </list>
        </div>
        <div type="motContent">
          <head type="h1" xml:id="i-DWxg1og8pJ8j9uhfQch1BU">
            2 Inledning
          </head>
          <p xml:id="i-WY26xvPJXwcYXnGYUrATo8">
            Offentlighetsprincipen är en omistlig del av vår demokrati. Den
            utgör en garanti för rätts­säkerhet, rättvis förvaltning och effektivt
            folkstyre genom att den möjliggör för allmän­heten att få insyn
            i och därmed kunna kontrollera det offentliga. Även skyddet för
            den personliga integriteten är ett väsentligt inslag i en demokratisk
            rättsstat och åtnjuter, lik­som offentlighetsprincipen, grundlagsskydd.
          </p>
          <p xml:id="i-RXNQrC8vYrjPwmgs7bdpZj">
            I offentlighets- och sekretesslagen (OSL) finns bl.a. bestämmelser
            om sekretess till skydd för uppgifter om enskilds personliga förhållanden.
            Sekretess gäller både mellan och inom myndigheter. Inom socialtjänsten
            är huvudregeln att sekretess gäller för uppgift om en enskilds
            personliga förhållanden, om det inte står klart att uppgiften
            kan röjas utan att den enskilde eller någon närstående till denne
            lider men (26 kap. 1 § OSL). I verksamhet som syftar till att
            förebygga eller beivra brott gäller som huvudregel sekre­tess
            för uppgift om en enskilds personliga och ekonomiska förhållanden,
            i bl.a. för­undersökning eller vid användning av tvångsmedel,
            om det inte står klart att uppgiften kan röjas utan att den enskilde
            eller någon närstående till honom eller henne lider skada eller
            men (35 kap. 1 § OSL).
          </p>
          <p xml:id="i-8xMKha5bcWNh3FWZwidbLH">
            Det finns även s.k. sekretessbrytande regler i OSL som syftar
            till att myndigheter i vissa fall ska kunna utbyta uppgifter om
            enskilda med varandra. Syftet kan t.ex. vara att förenkla brottsbekämpningen.
            Ett exempel är att sekretess hos socialtjänsten inte hindrar att
            uppgift lämnas till polisen om en person som antas vara under
            18 år påträffas under förhållanden som innebär överhängande och
            allvarlig risk för den unges hälsa eller utveckling, eller när
            hen begår brott (10 kap. 20 § OSL). Vidare kan socialtjänstens
            sekretess brytas då det finns misstankar om vissa begångna brott
            mot unga under 18 år, t.ex. sexualbrott eller könsstympningsbrott
            (10 kap. 21 § OSL). Även misstankar om begångna brott för vilka
            det inte är föreskrivet lindrigare straff än fängelse i ett år
            eller försök till brott för vilket det inte är föreskrivet lindrigare
            straff än fängelse i två år kan bryta socialtjänstens sekretess
            (10 kap. 23 § OSL). Sekretessen hos socialtjänsten hind­rar inte
            heller att en uppgift som rör en enskild som inte fyllt 21 år
            lämnas till polisen för att förhindra att den unge begår brott
            (10 kap. 18 a § OSL). Om Polismyndigheten får kännedom om eller
            misstänker att ett barn far illa har myndigheten skyldighet att
            bryta sekretessen enligt bl.a. 35 kap. 1 § genom att göra en anmälan
            till socialnämnden (jfr 14 kap. 1 § SoL och 10 kap. 28 § OSL).
          </p>
          <p xml:id="i-Rt7aczmK3Bm3DsTz1PqtM9">
            Vänsterpartiet anser att det är grundläggande att vi har en stark
            sekretess för uppgift­er som rör enskilda. Samtidigt bör denna
            sekretess i vissa klart angivna fall kunna bryt­as, t.ex. för
            att skydda människor från att bli utsatta för allvarliga brott
            och att beivra redan begångna brott. Det är dock av yttersta vikt
            att de sekretessbrytande reglerna är klart utformade och proportionerliga
            i förhållande till sitt syfte.
          </p>
          <head type="h1" xml:id="i-WUETfVo15jq1WhvKbL4e2C">
            3 Regeringens förslag
          </head>
          <p xml:id="i-ELwSgUZr9qFswfZRrX4r8q">
            Regeringen föreslår i den aktuella propositionen ändringar i
            bl.a. offentlighets- och sekre­tesslagen. Syftet är stärka myndigheternas
            arbete med att bekämpa terrorism. Nuvarande sekretessreglering
            innebär att Polismyndigheten, Säkerhetspolisen och socialtjänsten
            inte kan utbyta information med varandra på ett, enligt regeringen,
            ändamålsenligt sätt. Detta är ett hinder för en effektiv samverkan
            mot terrorism. Regeringen föreslår därför att Polis­myndigheten
            ska få förenklade och utökade möjligheter att lämna ut uppgifter
            till den kommunala socialtjänsten i syfte att förebygga terroristbrottslighet
            så som den definieras i befintliga terroristbrottslagar. Regeringen
            föreslår också att myndigheter inom social­tjänsten ska få utökade
            möjligheter att dela med sig av uppgifter till Polismyndigheten
            och Säkerhetspolisen. Utlämnande ska i större utsträckning kunna
            ske vid misstankar om att terroristbrottslighet har begåtts men
            också när det krävs för att förebygga sådan brottslig­het. Förslagen
            möjliggör enligt regeringen ett effektivt men ändå rättssäkert
            informations­utbyte.
          </p>
          <p xml:id="i-EnogscURzdoLqdFAd2zeZJ">
            Nedan redogör vi för Vänsterpartiets ställningstaganden när det
            gäller de viktigaste förslagen i propositionen.
          </p>
          <head type="h1" xml:id="i-QeQS5Fcdr8LDfy9Jw1NFMH">
            4 Vänsterpartiets ställningstagande
          </head>
          <head type="h2" xml:id="i-YWFFBTUqKoRAFiUN55ht6W">
            4.1 Vänsterpartiets syn på brottsförebyggande arbete
          </head>
          <p xml:id="i-6wu37pHyJGdbbqs6x9Sv72">
            Samtliga förslag i regeringens proposition syftar till att myndigheterna
            ska få bättre för­utsättningar att samverka för att bekämpa terroristbrott.
            För Vänsterpartiet framstår det som angeläget att myndigheterna
            får bättre förutsättningar att bekämpa även andra typer av brottslighet,
            som organiserad brottslighet, gängbrottslighet och brott riktade
            mot väl­färden. Vi kan av den anledningen inte riktigt se varför
            regeringen valt att rikta in sig på enbart terroristbrottslighet
            i den aktuella propositionen.
          </p>
          <p xml:id="i-XR5EDHqPkbWxWftjDDhSHk">
            Vänsterpartiet håller med om att socialtjänsten har en viktig
            del i det brottsförebyg­gande arbetet, framför allt på ett övergripande
            plan genom att de har kunskap om levnadsförhållandena för människor
            på lokal nivå. Däremot ingår det inte i socialtjänst­ens uppdrag
            eller kompetens att bedöma om enskilda personer begått eller kommer
            att begå brott.
          </p>
          <p xml:id="i-GBYLhBZdUve4Bbg7XHm92h">
            I stället för propositionens ensidiga fokus på terroristbrott
            skulle vi vilja se en tydlig­are inriktning på att bekämpa gängkriminalitet,
            våldsbejakande extremism och organi­serad brottslighet. Kommunerna
            bör få ett tydligare brottsförebyggande uppdrag. Därför är vi
            positiva till den utredning som regeringen tillsatt som ska lämna
            förslag om hur kommunerna kan få ett lagstadgat ansvar för brottsförebyggande
            arbete (dir. 2019:94). I utredarens uppdrag ingår bl.a. att beskriva
            och analysera verksamheter inom kommun­erna som kan bidra till
            det brottsförebyggande arbetet. Uppdraget ska redovisas senast
            den 15 juni 2021. Vi anser att detta viktiga arbete inte bör föregripas
            genom att redan nu ålägga socialtjänsten ytterligare uppgifter
            specifikt när det gäller terrorbrott.
          </p>
          <p xml:id="i-RSM4LJfCGFqeGFvkjNQHAF">
            Det är Vänsterpartiets absoluta övertygelse att en stark, gemensamt
            finansierad och jämlik välfärd med en väl fungerande skola, fritidsverksamhet,
            sjukvård, socialtjänst, låg arbetslöshet och ett starkt socialt
            försäkringssystem är det bästa sättet att motverka klassamhället
            och att förebygga kriminalitet. Samtidigt måste grov brottslighet
            som gängkriminalitet och våldsbejakande extremism bekämpas på
            ett effektivt sätt med hjälp av lagstiftning som bygger på de
            grundläggande rättsliga principerna i en rättsstat. Vit­maktrörelsen
            och islamistisk extremism är extrema politiska antidemokratiska
            rörelser. Deras syn på människovärde och demokrati måste bekämpas
            politiskt med demokrat­iska idéer och ideal. Men att hasta igenom
            ett par ändringar i sekretesslagstiftningen kommer inte att vara
            lösningen. I stället behövs ett helhetsgrepp på och en kraftsamling
            för det brottsförebyggande arbetet samt en satsning på den gemensamma
            välfärden. Samtliga relevanta myndigheter, inte bara socialtjänst
            och polis, behöver samverka. Vänsterpartiet avser att återkomma
            med fler konkreta förslag för ett brottsförebyggande arbete i
            ett annat sammanhang under mandatperioden.
          </p>
          <head type="h2" xml:id="i-MA5vBizJoxTyLRQ7TSvWUL">
            4.2 Polisen ska få möjlighet att lämna ut uppgifter till socialtjänsten
            i brottsförebyggande syfte
          </head>
          <p xml:id="i-29HVnuN6HiaqZFQNK9tJ7D">
            Regeringen föreslår att det ska införas en sekretessbrytande
            bestämmelse som möjliggör att sådana uppgifter om en enskild som
            omfattas av sekretess vid Polismyndigheten under vissa förutsättningar
            kan lämnas ut till en kommunal myndighet inom socialtjänst­en
            i syfte att förebygga terroristbrottslighet.
          </p>
          <p xml:id="i-FZLUf2Y12FiXwbKo4pPi8x">
            Syftet med förslaget är att socialtjänsten ska få möjlighet att
            genom olika insatser försöka förebygga att individer dras in i
            våldsbejakande extremism, hjälpa dem som vill lämna våldsbejakande
            extremistiska miljöer och ge stöd åt dem som lämnat dessa sam­manhang
            så att de inte åter riskerar att involveras.
          </p>
          <p xml:id="i-NqtSTnfKvtrT2a9sVzv1sr">
            Akademikerförbundet SSR ställer sig i sitt remissvar frågande
            till vad socialtjänsten har för möjligheter att agera när det
            gäller vuxna som uttrycker odemokratiska och våldsbejakande åsikter
            när kommunen inte har ett uttalat brottsförebyggande uppdrag.
            Göteborgs universitet, som avstyrker förslaget, anser att socialtjänsten
            saknar möjlig­heter att ingripa med konkreta insatser gentemot
            vuxna, bortsett från människor med missbruksproblem, och att man
            nu skapar en form av åsiktsregistrering som förmodligen är i strid
            med regeringsformen. Universitetet anser vidare att förslaget
            öppnar upp för slentrianmässiga bedömningar och menar därutöver
            att det saknas en tillräcklig analys av vilka konsekvenser förslaget
            får för allmänhetens förtroende för socialtjänsten. Universitetet
            anser att om den kommunala socialtjänsten tar kontakt med en vuxen
            person uteslutande på grundval av information från polisen om
            eventuella sympatier med våldsbejakande organisationer skulle
            detta med säkerhet vara något som starkt rubbar inte bara denna
            persons utan också omgivningens förtroende för social­tjänsten.
            Vänsterpartiet instämmer i dessa farhågor. Det framstår vidare
            som oklart vad socialtjänsten egentligen ska göra med den information
            som polisen tillhandahåller. Vi är därför inte beredda att tillstyrka
            regeringens förslag i denna del.
          </p>
          <head type="h2" xml:id="i-58aMEXe8JV4bxCubZC889F">
            4.3 Socialtjänsten ska kunna lämna ut fler uppgifter om begångna
            brott till polisen
          </head>
          <p xml:id="i-9GX2XuEkrRyCatvRWCkPef">
            Regeringen föreslår att det ska införas en sekretessbrytande
            bestämmelse som möjliggör att uppgifter som omfattas av sekretess
            vid en myndighet inom socialtjänsten och som angår misstankar
            om begånget brott enligt rekryteringslagen eller finansieringslagen
            eller förberedelse och stämpling till terroristbrott under vissa
            förutsättningar kan lämnas ut till Polismyndigheten och Säkerhetspolisen.
          </p>
          <p xml:id="i-J9iNP97AKFsNMw3bbEhqJu">
            Som skäl anför regeringen att det i dag inte är möjligt för socialtjänsten
            att lämna dylika uppgifter till polisen. Eftersom minimistraffen
            för brott enligt rekryteringslagen och finansieringslagen underskrider
            ett års fängelse är det inte möjligt för myndigheter­na inom socialtjänsten
            att med stöd av 10 kap. 23 § OSL lämna ut uppgifter som är sekretessbelagda
            enligt 26 kap. 1 § OSL och som angår misstankar om aktuella brott.
          </p>
          <p xml:id="i-RdnHfhuKzash1HyUobwVjB">
            Det finns inte heller något annat sekretessgenombrott som möjliggör
            utlämnande i dessa fall. Detta innebär i praktiken att om personal
            vid myndigheterna inom social­tjänsten får vetskap om att någon
            t.ex. söker förmå annan att begå terroristbrott får de inte vända
            sig till Polismyndigheten och Säkerhetspolisen med uppgifter om
            detta (prop. 2019/20:123 s. 36).
          </p>
          <p xml:id="i-4X3C87paZwhZgKwJXkfeU2">
            Utredningen som ligger till grund för regeringens förslag föreslår
            en sådan bestäm­melse. Utredningen skriver att frågan om det bör
            införas en lättnad i socialtjänstsekre­tessen i syfte att förebygga
            terrorism innehåller känsliga och svåra avvägningar mellan viktiga
            intressen som står mot varandra. Regleringen utgör ett viktigt
            skydd för den enskildes integritet. Det måste därför finnas starka
            skäl för att utvidga det område där personal inom socialtjänsten
            får vidarebefordra uppgifter om enskilda som de får till­gång
            till i sitt arbete till Polismyndigheten och Säkerhetspolisen.
            Enligt utredningens mening finns det anledning att inrikta möjligheterna
            till utlämnande av uppgifter från socialtjänsten till Polismyndigheten
            och Säkerhetspolisen på de situationer som har nått så långt att
            de är straffbelagda (SOU 2018:65 s. 18).
          </p>
          <p xml:id="i-MpY45Mmp5VqoxMW2Uv4joj">
            Sveriges advokatsamfund avstyrker förslaget. De anför bl.a. att
            det vore rättsosäkert att låta det ankomma på enskilda individer
            hos socialtjänsten att göra kvalificerade straff­rättsliga bedömningar
            och betonar att socialtjänsten inte ska eller ska kunna befaras
            fungera som en informationscentral för andra myndigheter i deras
            verksamheter. Sam­fundet menar också att behovet av ett sekretessgenombrott
            är litet eller obefintligt och att det ska sättas i relation till
            det intrång den föreslagna bestämmelsen innebär för den enskilde.
          </p>
          <p xml:id="i-Pj6XSBHA5i35asKpsnBBYV">
            Vänsterpartiet håller med om det som Sveriges advokatsamfund
            skriver i sitt remissvar. Vi anser att de sekretessbrytande bestämmelser
            som redan finns i OSL, bl.a. när det gäller unga personer, men
            även vid misstankar om brott med minimistraffet ett års fängelse,
            är tillräckliga för att allvarliga brott ska kunna komma till
            polisens känne­dom. Vi är därför inte beredda att utsträcka den
            sekretessbrytande bestämmelsen på det sätt som regeringen föreslår
            i sin proposition.
          </p>
          <head type="h2" xml:id="i-248D27bPBPvVZBK6WMVvB8">
            4.4 Socialtjänsten ska kunna lämna ut uppgifter till Säkerhetspolisen
            i syfte att förebygga brott begångna av unga
          </head>
          <p xml:id="i-8JMKutM5tESRhBjSBLE9m4">
            Regeringen föreslår att den sekretessbrytande bestämmelsen som
            gäller förebyggande av brott begångna av unga under 21 år i 10
            kap. 18 a § OSL ska omfatta även utlämnande av uppgifter till
            Säkerhetspolisen. När 10 kap. 18 a § OSL infördes blev det möjligt
            för myndigheterna inom socialtjänsten att, under vissa förutsättningar,
            lämna ut uppgift som rör en enskild som inte har fyllt 21 år till
            ”en polismyndighet” i brottsförebyggande syfte. I begreppet polismyndighet
            innefattades även Säkerhetspolisen. I samband med polisens omorganisation
            2015 ändrades bestämmelsen på så sätt att ett uppgiftslämnande
            enligt bestämmelsen får ske till Polismyndigheten. Efter denna
            ändring omfattades inte Säkerhetspolisen av bestämmelsens ordalydelse.
            Några överväganden som motiverade en sådan ändring av sekretessgenombrottets
            omfattning redovisades inte.
          </p>
          <p xml:id="i-8AESh2G7VUYZ4KAxQcLH1n">
            Vänsterpartiet stod bakom det ursprungliga förslaget (se bet.
            2012/13:JuU5) och vi har inte heller nu några invändningar mot
            regeringens förslag i denna del.
          </p>
          <head type="h2" xml:id="i-CZuZp2mZbALSmh9ChD14W2">
            4.5 Socialtjänsten ska kunna lämna ut uppgifter till polisen
            i brottsförebyggande syfte
          </head>
          <p xml:id="i-GS89qdLrUmW2BcmBmUy3vQ">
            Regeringen föreslår att det ska införas en sekretessbrytande
            bestämmelse som möjliggör att sådana uppgifter som rör en enskild
            som omfattas av sekretess vid en myndighet inom socialtjänsten
            under vissa förutsättningar kan lämnas ut till Polismyndigheten
            och Säkerhetspolisen i syfte att förebygga terroristbrottslighet.
            En hänvisning till den nya bestämmelsen ska införas i socialtjänstlagen.
          </p>
          <p xml:id="i-JkJTQb7McH16YtJ25mYQho">
            Utredningen som ligger till grund för regeringens proposition
            (SOU 2018:65) be­dömer dock att det inte bör införas en sådan
            bestämmelse som regeringen föreslår.
          </p>
          <p xml:id="i-QiFYciuFxoVigwqFEtUcyL">
            Utredningen anför bl.a. följande skäl till sitt ställningstagande:
          </p>
          <p xml:id="i-EL9cQ8Fd8u4gnZ1E6M81KN">
            Införandet av en bestämmelse som ger socialtjänsten möjlighet
            att lämna uppgifter till polisen om enskildas involvering i våldsbejakande
            extremism i förebyggande syfte kan få till följd att enskilda
            inte känner förtroende för företrädare för socialtjänsten, eftersom
            de kan avslöja sådant som personen vill hålla hemligt. Det skulle
            också kunna innebära att personer som är i behov av socialtjänstens
            insatser avstår från att söka hjälp. Ett uppgiftslämnande som
            sker mot en persons vilja eller till och med utan dennes kännedom
            skulle vidare kunna upplevas som en kränkning av dennes person.
            För en person i en utsatt situation kan socialtjänsten vara den
            enda instans man kan vända sig till. Om utsatta personer vet med
            sig att socialtjänstens personal mot deras vilja kan kontakta
            polisen, finns det en uppenbar risk för att personernas benägenhet
            att söka socialtjänstens hjälp minskar. I förlängningen kan detta
            leda till att risken för ett utagerande beteende ökar. (SOU 2018:65
            s. 184.)
          </p>
          <p xml:id="i-HbkB9f15e6UAjXkypS7ZoS">
            Vidare avstyrker flera tunga remissinstanser förslaget. Akademikerförbundet
            SSR, Barnombudsmannen, Borlänge kommun, Burlövs kommun, Civil
            Rights Defenders, Göteborgs universitet, Länsstyrelsen Skåne,
            Statens institutionsstyrelse, Sveriges advokatsamfund och Uppsala
            universitet ansluter sig till utredningens bedömning att den aktuella
            bestämmelsen inte bör införas. Ett flertal av dessa instanser
            anser att det är grundläggande att relationen mellan handläggare
            och enskild klient bygger på förtro­ende, frivillighet och självbestämmande.
            Statens institutionsstyrelse och Sveriges advokatsamfund menar
            vidare bl.a. att det skulle vara kontraproduktivt att lämna ut
            aktuella uppgifter, att det finns risk för att enskilda på felaktiga
            grunder skulle kunna pekas ut som blivande terrorister och att
            utlämnande av sådana uppgifter som är i fråga kan uppfattas som
            diskriminerande och i strid med grundläggande fri- och rättigheter.
          </p>
          <p xml:id="i-2u1zw9tDgW79JfEdr43rx1">
            Även Lagrådet skriver i sitt yttrande att om socialtjänsten uppfattas
            som polisens förlängda arm kan det finnas en risk för att den
            enskilde blir mindre benägen att kontakta och lämna uppgifter
            till socialnämnden, vilket i förlängningen kan leda till minskad
            kunskap om just de personer som riskerar att begå terroristbrottslighet.
          </p>
          <p xml:id="i-2J1QoycxPqVmtLJgoKHaE9">
            Vänsterpartiet instämmer såväl i utredningens bedömning som i
            remissinstansernas skäl för att avstyrka regeringens förslag.
            Vi anser att det är grundläggande att social­tjänstens arbete
            med klienter ska bygga på förtroende och tillit för att kunna
            leda till positiva effekter. Denna tillit riskerar att allvarligt
            skadas om socialtjänsten får möjlig­het att lämna ut ogrundade
            misstankar om att klienter eventuellt ägnar sig åt terrorist­brottslighet.
            Enligt den föreslagna lagändringen i OSL ska sekretessen hos socialtjänst­en
            inte hindra att en uppgift som rör en enskild lämnas till Polismyndigheten
            eller Säkerhetspolisen, om det på grund av särskilda omständigheter
            finns risk för att den enskilde kommer att begå brott enligt befintliga
            terroristbrottslagar. Socialtjänsten har alltså en mycket svår
            riskbedömning att utföra enligt förslaget. Vidare skriver regering­en
            själv i sin proposition att det inte finns några standardiserade
            verktyg för att peka ut vilka personer som riskerar att begå terroristbrottslighet
            (prop. 2019/20: 123 s. 29). Det är därför högst osannolikt att
            socialtjänsten ska kunna utföra adekvata riskbedömningar av människors
            eventuella benägenhet att begå terroristbrott. Regeringens förslag
            brister därmed både i tydlighet och proportionalitet. Risken är
            uppenbar att lösa spekulationer om människors förehavanden kommer
            att ligga till grund för polisiära åtgärder mot de utpekade personerna.
            Det är, enligt Vänsterpartiets mening, inte acceptabelt i ett
            demo­kratiskt samhälle.
          </p>
          <p xml:id="i-EW4MJ1gTDai8JxavUfcZ4e">
            Riksdagen bör av de skäl vi anför ovan avslå regeringens proposition
            2019/20:123 Ett effektivare informationsutbyte mellan polis och
            socialtjänst vid samverkan mot terrorism förutom i den del som
            avser att socialtjänsten ska kunna lämna ut uppgifter till Säkerhetspolisen
            i syfte att förebygga brott begångna av unga. Detta bör riksdagen
            besluta.
          </p>
        </div>
        <div type="motSignatures">
          <list>
            <item xml:id="i-JrmHfMC9RZFeY6SHH4HkoW" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-SBb4D7d4A7CViNv4Zcqr2B" who="i-WjgeYy5RFWngMB9NwFvFEY">
              Christina Höj Larsen (V)
            </item>
            <item xml:id="i-WV3ducch1PZUfkgVURxjzE" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-T42A7eYSTHZ1zET6F4RcEp" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-AaPWsGKRWchygKqFuSaUmD" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
