<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-FöU-00239">
  <teiHeader>
    <fileDesc>
      <titleStmt>
        <title>Skjutfält och en levande landsbygd</title>
        <author corresp="i-8AtQfc4p9Hm5yajEXEHtE5">av Thomas Strand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skjutfält och en levande landsbygd</title>
          <idno type="rdwebb">GW02Fö239</idno>
          <rs type="number">Fö239</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GW02Fö239/text</ref>
          <ref type="dokument_url_html">http://data.riksdagen.se/dokument/GW02Fö239</ref>
          <ref type="dokumentstatus_url_xml">http://data.riksdagen.se/dokumentstatus/GW02Fö239</ref>
          <ref type="doc">http://data.riksdagen.se/fil/83DEAF62-F4C0-4D43-9F15-1C85EDD8A98D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GgsCKdgEQ6jk3ojmuE7Nfy" type="signed"/>
        <correspContext corresp="i-GgsCKdgEQ6jk3ojmuE7Nfy">
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-4v4FHMp1ZKbfVV2hf2rpS4" type="numbering">
          <date when="2008-10-07"/>
        </correspAction>
        <correspAction xml:id="i-Xg7KgLYZGaeDnFQqshZSbZ" type="submission">
          <date when="2008-10-03"/>
        </correspAction>
        <correspAction xml:id="i-BBXKe4f8bUEnwBdjACFFBC" type="transfer">
          <date when="2008-10-03"/>
        </correspAction>
        <correspAction xml:id="i-AJfRF1kv1TQfXoki8CVQie" type="assigned"/>
        <correspContext corresp="i-AJfRF1kv1TQfXoki8CVQie">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6bwban1ALva3mJXLjfFUjn" type="motBody">
        <div xml:id="i-S1fkycX7sL9NauFjecBCcj" type="motProposal" subtype="förslag">
          <head xml:id="i-ASDGLdieLnTQMR7tp7H5qR">
            Förslag till riksdagsbeslut
          </head>
          <list xml:id="i-HbWUE65sfEmuJYWM7VvEYs" style="ol">
            <item xml:id="i-84H2MvnJ7Ais2GxjnhUZMT">
              Riksdagen tillkännager för regeringen som sin mening vad som
              anförs i motionen om vikten av en levande kultur- och landsbygd
              i anslutning till Skillingaryds skjutfält.
            </item>
            <item xml:id="i-Qb15rp47jCkkAH4haaFqNJ">
              Riksdagen tillkännager för regeringen som sin mening vad som
              anförs i motionen om att rollfördelningen mellan Försvarsmakten
              och Fortifikationsverket bör tydliggöras med tanke på arbetet
              med att utveckla en levande landsbygd runt Skillingaryds skjutfält.
            </item>
            <item xml:id="i-EKsF7ZVdqahZUxAaDdr5Ff">
              Riksdagen tillkännager för regeringen som sin mening vad som
              anförs i motionen om att bullerzoner bör bli föremål för en översyn
              så att dessa zoner inte hämmar utvecklingen av en levande landsbygd.
            </item>
          </list>
        </div>
        <div xml:id="i-FjJzZLMLZ5kqKh7tuAanpJ" type="motContent">
          <head xml:id="i-RKr5bGHg35xdQADTr5VPL9" type="h1">
            Motivering
          </head>
          <p xml:id="i-6wjhrgXTwd5dEfQo7mx195">
            I Vaggeryds kommun finns Skillingaryds skjutfält. Under många
            år har skjutfältets geografiska läge medfört problem för arbetet
            med att utveckla en levande landsbygd. Denna problematik har livligt
            diskuterats av allmänhet, föreningar och politiska församlingar.
            För ett antal år sedan var kampen mot en utvidgning av skjutfältet
            stark. Under de senaste åren, och i takt med att skjutfältets
            verksamhet har förändrats, har diskussionen mer handlat om skjutfältsproblematikens
            negativa inverkande på utvecklandet av en levande landsbygd och
            bevarandet av kulturhistoriskt värdefulla gårdar.
          </p>
          <p xml:id="i-C2iYNnhd4Uc7EAS8EvEJJ9">
            Många kommuninvånare har upprörts av den bristfälliga förvaltningen
            och underhållet av gårdar som ligger i skjutfältets randområden.
            Många fastigheter har helt enkelt fått förfalla. Under våren 2008
            revs dessutom flera fastigheter i övningsområdets randområden
            trots allmänhetens starka protester. Därmed gick stora kulturvärden
            till spillo. Båda dessa byar som revs klassades under 1990-talet
            som kulturmiljöer av Jönköpings läns museum.
          </p>
          <p xml:id="i-7RPe5A123UNmSLypTuCgrm">
            Allmänheten känner också stark irritation över att det är omöjligt
            att köpa eller hyra attraktiva fastigheter i dessa randområden,
            särskilt med tanke på att den militära aktiviteten på skjutfältet
            minskat avsevärt på grund av försvarspolitiska förändringar. Fullt
            beboliga hus står tomma, trots att det finns intressenter som
            vill hyra eller köpa dessa fastigheter. Sådana förvärv eller hyresmöjligheter
            skulle inte hindra den militära aktiviteten inne på skjutfältet,
            utan istället leda till ökad inflyttning, något som skulle stärka
            tanken på en levande landsbygd. Det skulle också medföra att värdefulla
            kulturhistoriska gårdar bevaras för eftervärlden.
          </p>
          <p xml:id="i-GvM79eGSB3r4zXKzx7cWSy">
            Ett stort problem i detta sammanhang är de bullerzoner som finns
            omkring skjutfältet (ca 5 000 hektar), vilka praktiskt taget förhindrar
            all nybebyggelse. Under de senaste 10 åren har ingen nybyggnation
            skett inom dessa områden. Det har lagts en död hand över kommunens
            lands- och kulturbygd som finns i anslutning till skjutfältet.
            Dessa bullerzoner förhindrar det kommunala planarbetet.
          </p>
          <p xml:id="i-Dy6QQx23D2wX8bqrNGAKee">
            Kommunen, hembygdsrådet, hembygdföreningarna och LRF har hitintills
            inte nått några framgångar i överläggningar med Försvarsmakten
            och Fortifikationsverket. Företrädare för dessa organisationer
            känner sig därför frustrerade och uppgivna, eftersom de aldrig
            får några klara besked och sällan vet vem som egentligen beslutar
            i frågan.
          </p>
          <p xml:id="i-XanSvcrVUFXyzzJ9f9kmfg">
            Det som beskrivits ovan tyder på att det råder en oklar rollfördelning
            och motstridiga intressen mellan Försvarsmakten och Fortifikationsverket.
            Ytterst berör frågan också ansvarsfördelningen mellan stat och
            kommun. Min uppfattning är att både kommunen och dess innevånare
            är positiva till att hitta lösningar som möjliggör både existensen
            av Skillingaryds skjutfält och arbetet med att utveckla en levande
            kultur- och landsbygd i Vaggeryds kommun.
          </p>
          <p xml:id="i-FaJ7engqNhdWD1CEbrndoY">
            Det är därför angeläget att dialogen mellan kommunen, föreningar,
            Försvarsmakten och Fortifikationsverket fungerar på ett tillfredsställande
            sätt. Det är särskilt viktigt att den pågående förstörelsen av
            kulturhistoriska byggnader och miljöer i anslutning till skjutfältets
            randområden stoppas. Det är också angeläget att frågan om bullerzoner
            blir föremål för en översyn så att dessa zoner inte hämmar utvecklingen
            av en levande landsbygd och omöjliggör för unga familjer att etablera
            sig på landsbygden.
          </p>
        </div>
        <div xml:id="i-A72vmZYiw39p3oxqE5nPp" type="motSignatures">
          <list xml:id="i-4KV5QTvZyhSooTvcR53Eks">
            <item xml:id="i-CPAa3EMAfiK3QJwAdXQYwv" who="i-8AtQfc4p9Hm5yajEXEHtE5">
              Thomas Strand (s)
            </item>
          </list>
        </div>
      </div>
    </body>
  </text>
</TEI>
