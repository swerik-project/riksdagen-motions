<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-CU-00329">
  <teiHeader>
    <fileDesc>
      <titleStmt>
        <title>Kapade och plundrade bostadsrättsföreningar</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:329 av Hillevi Larsson (S)</title>
          <idno type="rdwebb">H702329</idno>
          <rs type="number">329</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H702329/text</ref>
          <ref type="dokument_url_html">http://data.riksdagen.se/dokument/H702329</ref>
          <ref type="dokumentstatus_url_xml">http://data.riksdagen.se/dokumentstatus/H702329</ref>
          <ref type="docx">http://data.riksdagen.se/fil/4854552E-EFBC-433B-AE54-0EE494CC0237</ref>
          <ref type="pdf">http://data.riksdagen.se/fil/ECBB8F02-E56B-4261-B263-077F0A52C2A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HHRRhmDxSaXxmDKbGCcx7C" type="signed"/>
        <correspContext corresp="i-HHRRhmDxSaXxmDKbGCcx7C">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-P6NThpmdaaa5RadmYhtg8y" type="submitted">
          <date when="2019-09-25"/>
          <time when="14:48:04"/>
        </correspAction>
        <correspAction xml:id="i-GEKKLsLezNSg9EUBXEnGtS" type="reviewed">
          <date when="2019-09-25"/>
          <time when="15:44:16"/>
        </correspAction>
        <correspAction xml:id="i-WVVG3FoXrRm65iTD6FShr2" type="referred">
          <date when="2019-10-11"/>
        </correspAction>
        <correspAction xml:id="i-5AZaf1mMYqD1tddZ5uzK1q" type="assigned">
          <date when="2020-02-19"/>
          <time when="17:21:44"/>
        </correspAction>
        <correspContext corresp="i-5AZaf1mMYqD1tddZ5uzK1q">
          <ref type="assignedTo">Civilutskottet</ref>
        </correspContext>
        <correspAction xml:id="i-27XjbEP3Dr8bUbyXnovf1C" type="behandlas_i"/>
        <correspContext corresp="i-27XjbEP3Dr8bUbyXnovf1C">
          <ref type="uppgift">2019/20:CU9</ref>
          <ref type="ref_dok_id">H701CU9</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">CU9</ref>
          <ref type="ref_dok_titel">Hyresrätt m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-R4PL1ESKqE8NrBpW5X5Kvx" type="motHeader">
        <div xml:id="i-QHpmReuQPGLg3ZwP88i91W" type="motTitle">
          Motion till riksdagen 2019/20:329 av Hillevi Larsson (S) Kapade
          och plundrade bostadsrättsföreningar
        </div>
      </div>
      <div xml:id="i-ATiVMo2fep98vpkTrBLsQW" type="motBody">
        <div xml:id="i-NbM8255gYU6c56QiPYaw84" type="motProposal" subtype="förslag">
          <head xml:id="i-peYTouXqfqebiCAH1KE56">
            Förslag till riksdagsbeslut
          </head>
          <list xml:id="i-DhVkbFVLTBinaajAYo6jht">
            <item xml:id="i-GFmTmrJnAy8L32kGGUZFD" sortKey="Yrkande 1">
              Riksdagen ställer sig bakom det som anförs i motionen om behov
              av översyn av lagstiftningen mot kapning och plundring av bostadsrättsföreningar
              och tillkännager detta för regeringen.
            </item>
          </list>
        </div>
        <div xml:id="i-EpmWyE7JCsrhk1QDbUSko" type="motContent">
          <head xml:id="i-97kz7mRULjjjQZhoRRR3rb" type="h1">
            Motivering
          </head>
          <p xml:id="i-YZ7dNtRwLdDdKa22TUCNpG">
            Det finns flera exempel på kapade och plundrade bostadsrättsföreningar
            i Sverige. Ett av de grövsta fallen gäller två bostadsrättsföreningar
            i den så kallade ”kinesiska muren” i Malmö.
          </p>
          <p xml:id="i-3PBuKiCydP2s35gS269XLy">
            I bostadsrättsföreningen Thomsons väg har en person boende i
            fastigheten via sitt företag haft hela ansvaret för ekonomi och
            fastighetsskötsel under sex år. Under denna tid har föreningen
            varken lämnat in årsredovisning eller deklaration. Det har flera
            gånger varit nära att kronofogden sålt fastigheten (inklusive
            lägenheterna) på exekutiv auktion på grund av obetalda räkningar
            som vuxit till stora skulder.
          </p>
          <p xml:id="i-K1reH4u6G9nkrBkHJoocWN">
            I den andra bostadsrättsföreningen, Taxeringsrevisorn 2, har
            ett bolag med säte på Östermalm i Stockholm 76 % av rösterna i
            bostadsrättföreningen. Samma person som i praktiken styrt Brf
            Thomsons väg har även haft stort inflytande över Brf Taxerings­revisorn
            2, där han sköter fastighetsskötseln och har suttit i styrelsen
            fram till maj 2019. När det kallas till årsmöte i denna bostadsrättsförening
            spelar det ingen roll om alla boende dyker upp och röstar emot,
            Stockholmsföretaget vinner ändå alla omröstningar eftersom de
            har 76 % av rösterna. Detta trots att deras styrelsemedlemmar
            från Stockholm varken bor i fastigheten eller sköter sina styrelseuppdrag.
          </p>
          <p xml:id="i-JzHTcEdqUK9XiT31zjepir">
            Boende i båda föreningarna har i flera år mestadels saknat tillgång
            till varmvatten, värme och fungerande ventilation. Orsaken är
            bristande underhåll och obetalda räkningar.
          </p>
          <p xml:id="i-3nJBkkkJX9PJV1s3nZYddY">
            I dessa båda bostadsrättsföreningar är huvudproblemet inte att
            de boende saknar kunskap om sina rättigheter. Det finns exempel
            på kunniga och drivande personer som kämpat i flera år för att
            komma ur ”gisslansituationen” i sin kapade bostadsrätts­förening,
            men utan resultat. Till detta kommer en osäker situation där boende
            uppger att de utsatts för hot och misshandel när de opponerat
            sig. Det finns flera polisanmälningar mot fastighetsskötaren i
            de båda föreningarna.
          </p>
          <p xml:id="i-6fVZaf3mhfH8PY7Ciisttv">
            Kronofogden och flera mäklare bekräftar att de boende har väldigt
            lite att sätta emot i dessa fall och kräver skärpt lagstiftning.
            Dagens lagstiftning räcker inte för att skydda de boende mot oseriösa
            individer och företag som kapar, vansköter och plundrar deras
            bostadsrättsföreningar.
          </p>
          <p xml:id="i-TB6DU8LjmuWBcwR44Xsm3h">
            De boende är dubbelt drabbade. Dels genom att berövas sina rättigheter
            i en kapad bostadsrättsförening, dels genom att det kan vara näst
            intill omöjligt att flytta. Vanskötseln och plundringen av bostadsrättsföreningen
            riskerar att leda till ett stor ekonomisk förlust för de boende
            vid försäljning av lägenheten. Men lånen till banken måste ändå
            betalas tillbaka och kapital behövs för att köpa en ny bostad.
          </p>
          <p xml:id="i-HTwCFpkrsiC9EmKBSj6ZdM">
            Vad som är ännu värre är att bostadsrättsföreningen vägrat lämna
            ut det mäklarblad som är nödvändigt för att de boende ska kunna
            sälja lägenheten. Utan detta är de fast i bostadsrättsföreningen
            och kan inte flytta. Inte ens en lägenhet i ett dödsbo gick att
            sälja för att mäklarblad inte lämnades ut!
          </p>
          <p xml:id="i-4kPaAfxC5w8tQHNMqNDg3d">
            Förutom förseningsavgifter för obetalda räkningar så har vite
            dömts ut av miljö­förvaltningen för att den bristande ventilationen
            inte åtgärdats, vilket hotar de boendes hälsa. Dessvärre leder
            dessa åtgärder varken till att skulderna betalas eller att ventila­tionen
            förbättras. Istället påskyndar det tvångsförsäljning, vilket skulle
            innebära att de boende inte bara förlorar sina lägenheter utan
            också allt de investerat i lägenheterna. Många skulle bli både
            hemlösa och helt utblottade.
          </p>
          <p xml:id="i-SFDpihpgXx5wRauHMgNjc6">
            Med tanke på att vite och böter mot bostadsrättsföreningen i
            många fall inte har någon annan effekt än att de boende drabbas
            ännu hårdare, av växande skulder och tvångsförsäljning, så vore
            en annan möjlighet att lagstiftningen skärps så att de värsta
            fallen av kapning, vanskötsel och plundring leder till fängelsestraff.
            Av de mest oseriösa aktörerna är detta mer avskräckande än böter,
            som ändå inte betalas.
          </p>
          <p xml:id="i-DtXWez38QwUfE212hWHfBV">
            Idag finns det ingen myndighet som har övergripande ansvar för
            tillsyn och kontroll av bostadsrättsföreningar. Om en myndighet
            fick detta uppdrag så skulle det öka de boendes trygghet och rättssäkerhet.
          </p>
          <p xml:id="i-LqhU4dEfLUExKJafaZZgdz">
            Idag behöver bara några av de största bostadsrättsföreningarna
            i Sverige lämna in årsredovisning och deklaration. Om krav ställdes
            på alla bostadsrättsföreningar att årligen lämna in årsredovisning
            och deklaration så skulle både myndigheter och boende få bättre
            insyn i hur föreningarna sköts. Rimligtvis ska bostadsrättsföreningar
            inte kunna strunta i att deklarera och betala skatt!
          </p>
          <p xml:id="i-Ea5sbHf8gTwbV3RU81bPPu">
            Oseriösa aktörer kan idag tillskansa sig majoriteten av rösterna
            i en bostadsrätts­förening, och därmed ha total makt på de boendes
            bekostnad. En möjlighet att stoppa detta vore genom att förtydliga
            lagen så att det blir omöjligt för en ensam aktör att ha en majoritet
            av rösterna i föreningen. Man skulle också kunna lagstadga att
            huvudregeln är att styrelsemedlemmar ska bo i bostadsrättsföreningens
            lägenheter. Undantag skulle kunna vara om det inte finns tillräckligt
            många boende som är intresserade och lämpliga för ett styrelseuppdrag.
          </p>
          <p xml:id="i-EWNPAsVuFczfpodTCwLp54">
            Hyresgäster kan idag deponera delar av eller hela sin hyra direkt
            till länsstyrelsen. Orsaken kan till exempel vara att ingen hyresavi
            skickats ut, att hyresvärden inte tar emot deras hyresinbetalningar
            eller att det finns brister i lägenheten. Genom att deponera hyran
            slipper hyresgästerna vräkning och kan ha rätt att få pengar tillbaka
            om det finns brister i lägenheten.
          </p>
          <p xml:id="i-UgSqy7vxvGm7f3ptu4Ay6W">
            Bostadsrättsägare har däremot ingen möjlighet att deponera avgifter
            till sin bostads­rättsförening hos länsstyrelsen. I fallet ”kinesiska
            muren” har boende tvingats betala fulla avgifter, trots usla boendeförhållanden.
            Det har också förekommit att boende inte fått inbetalningsavier
            alls och därmed inte kunnat göra rätt för sig.
          </p>
          <p xml:id="i-S8oDp2zVHzQJXd63UWgRfF">
            Om även bostadsrättsägare ges möjlighet att deponera hela eller
            delar av sin avgift till bostadsrättsföreningen hos länsstyrelsen,
            så skulle det stärka bostadsrättsägarnas ställning gentemot oseriösa
            bostadsrättsföreningar.
          </p>
          <p xml:id="i-CZpJMfBCKXgKbiCpEgYuFx">
            I bostadsrättsföreningen Ida i Malmö, som också kapats och plundrats,
            hotas de boende inte av tvångsförsäljning som på ”kinesiska muren.”
            Men de har ändå lidit stor skada eftersom föreningen rånats på
            cirka 250 miljoner kronor. En extremt hög siffra i dessa sammanhang.
            Konsekvensen för de boende är bland annat att deras lägenheter
            kraftigt förlorat i värde på bostadsmarknaden och chockhöjda månadsavgifter
            för att kompensera för det ekonomiska bortfallet.
          </p>
          <p xml:id="i-WfVZyfmctwRTg5oKaiBhri">
            Även om dessa fall innebär extrema kränkningar av de boendes
            rättigheter så är de inte unika. Kronofogden har slagit larm om
            att de utrett flera liknande fall av kapning och plundring av
            bostadsrättsföreningar.
          </p>
          <p xml:id="i-QiYV9CWenuV2kAyPPHe7CL">
            Det finns behov av översyn av lagstiftningen för att stoppa kapning,
            vanskötsel och plundring av bostadsrättsföreningar.
          </p>
          <p xml:id="i-KyjQgcf8tsoWdPYCEeM92q">
            Dessa områden är centrala för framtida lagskärpningar:
          </p>
          <list xml:id="i-KXerE6xseZBgWLqLWRjk7G" style="ul">
            <item xml:id="i-SdV4HTYpwB8RYRF57DXo9Y">
              Att en myndighet tar det övergripande ansvaret för tillsyn och
              kontroll av bostadsrättsföreningar.
            </item>
            <item xml:id="i-932GXcb3uUHtVrNEGSZChX">
              Krav på att styrelsemedlemmar som huvudregel ska bo i bostadsrättsföreningens
              lägenheter.
            </item>
            <item xml:id="i-BzdA5RMekr2k6KskppNY4t">
              Förbud mot att en ensam aktör ska kunna ha en majoritet av rösterna
              i föreningen.
            </item>
            <item xml:id="i-3DHtRntymoES34oB8Ee9Ew">
              Krav på att alla bostadsrättsföreningar ska lämna in årsredovisning
              och deklaration årligen.
            </item>
            <item xml:id="i-V43Z16HpZVogNUwbL8RZtp">
              Straffskärpning på riktigt grova brott. De värsta fallen av kapning,
              vanskötsel och plundring av bostadsrättsföreningar bör leda till
              fängelsestraff.
            </item>
            <item xml:id="i-2cKtnCj7j5amWc1yPb99TX">
              Möjlighet för boende att deponera avgifter till bostadsrättsföreningen
              hos länsstyrelsen.
            </item>
            <item xml:id="i-RsoVxERoTdFzATqmJBzMqC">
              Krav på bostadsrättsföreningar att vid begäran skyndsamt lämna
              ut det mäklarblad som är förutsättningen för att en boende ska
              kunna sälja sin lägenhet och flytta.
            </item>
          </list>
        </div>
        <div xml:id="i-QRpN9ZK9o5xa9VekfvmfEz" type="motSignatures">
          <list xml:id="i-NxEMikQ6x4qH8nru5qcEuT">
            <item xml:id="i-W7wsKESYfWw42DKrWbmMVV" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
