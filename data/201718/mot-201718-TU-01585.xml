<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-01585">
  <teiHeader>
    <fileDesc>
      <titleStmt>
        <title>Vattenvägen till framtiden</title>
        <author corresp="i-9KMMSs9ogHkUo61MW9rk3G">av Per Klarberg m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1585 av Per Klarberg m.fl. (SD)</title>
          <idno type="rdwebb">H5021585</idno>
          <rs type="number">1585</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5021585/text</ref>
          <ref type="dokument_url_html">http://data.riksdagen.se/dokument/H5021585</ref>
          <ref type="dokumentstatus_url_xml">http://data.riksdagen.se/dokumentstatus/H5021585</ref>
          <ref type="docx">http://data.riksdagen.se/fil/0505AA0C-677D-4C3D-9F35-6C200F703E1B</ref>
          <ref type="pdf">http://data.riksdagen.se/fil/6E345F58-609F-4135-8D90-8D661126260E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9KMMSs9ogHkUo61MW9rk3G</idno>
            <name>Per Klarberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3VxwEBzyEfCdex2ZrmdQru</idno>
            <name>Jimmy Ståhl</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-3696oVKriehw68Akbp9JnA</idno>
            <name>Tony Wiklander</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WD9wvd4bxsXSUbkScXcjn" type="signed"/>
        <correspContext corresp="i-WD9wvd4bxsXSUbkScXcjn">
          <note type="signatory" corresp="i-9KMMSs9ogHkUo61MW9rk3G"/>
          <note type="signatory" corresp="i-3VxwEBzyEfCdex2ZrmdQru"/>
          <note type="signatory" corresp="i-3696oVKriehw68Akbp9JnA"/>
        </correspContext>
        <correspAction type="submitted" xml:id="i-LE156HNnXeWN9w9J1vCZRs">
          <date when="2017-10-03"/>
          <time when="12:10:51"/>
        </correspAction>
        <correspAction type="reviewed" xml:id="i-G2s33vgJLE3teNrx9pJ3Be">
          <date when="2017-10-03"/>
          <time when="13:24:39"/>
        </correspAction>
        <correspAction type="referred" xml:id="i-VZQZgTmWfG1XkazXFNfemC">
          <date when="2017-10-13"/>
        </correspAction>
        <correspAction type="assigned" xml:id="i-EG9MDnNvbFYv4zwZD74EMx">
          <date when="2018-09-28"/>
          <time when="15:27:47"/>
        </correspAction>
        <correspContext corresp="i-EG9MDnNvbFYv4zwZD74EMx">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-7cG2hqRY3oHEPdYwuwzgxT"/>
        <correspContext corresp="i-7cG2hqRY3oHEPdYwuwzgxT">
          <ref type="uppgift">2017/18:TU11</ref>
          <ref type="ref_dok_id">H501TU11</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU11</ref>
          <ref type="ref_dok_titel">Trafiksäkerhet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JtvC99FMYzPjPHWAL6z4XV"/>
        <correspContext corresp="i-JtvC99FMYzPjPHWAL6z4XV">
          <ref type="uppgift">2017/18:TU16</ref>
          <ref type="ref_dok_id">H501TU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU16</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:1585 av Per Klarberg m.fl. (SD) Vattenvägen till framtiden</div>
      </div>
      <div type="motBody">
        <div type="motProposal" subtype="förslag">
          <head xml:id="i-BSNZkWkw3rtJQrUzaQVkVp">
            Förslag till riksdagsbeslut
          </head>
          <list style="ol">
            <item xml:id="i-KXJr9GbprRngDjQA98N4Zd">
              Riksdagen ställer sig bakom det som anförs i motionen om att
              utreda möjligheten att lotsbefria inlandssjöfarten och tillkännager
              detta för regeringen.
            </item>
            <item xml:id="i-AMYNZa8n2Ug899RQap3WkD">
              Riksdagen ställer sig bakom det som anförs i motionen om att
              utreda konkurrensneutraliteten mellan transportslagen och tillkännager
              detta för regeringen.
            </item>
            <item xml:id="i-8a3Ag78LrsMpYf8pShfFdG">
              Riksdagen ställer sig bakom det som anförs i motionen om att
              utreda farledslättnader för inlandssjöfarten och tillkännager
              detta för regeringen.
            </item>
            <item xml:id="i-GvzcU2WFTCPYH28Hgx83uc">
              Riksdagen ställer sig bakom det som anförs i motionen om att
              utreda lättnader i eller borttagande av farledsavgifterna för
              kustsjöfart och tillkännager detta för regeringen.
            </item>
            <item xml:id="i-NRqCLUj4Pow7XBjofveiaJ">
              Riksdagen ställer sig bakom det som anförs i motionen om att
              införa alkobommar i gränshamnar med fordonstrafik och tillkännager
              detta för regeringen.
            </item>
            <item xml:id="i-PrYWBazxkSAU3tnxA6nfvZ">
              Riksdagen ställer sig bakom det som anförs i motionen om att
              utreda lättnader i eller borttagande av farledsavgifterna för
              isbrytning och tillkännager detta för regeringen.
            </item>
            <item xml:id="i-JzbtRVKtLmpHF8FbtYzaH1">
              Riksdagen ställer sig bakom det som anförs i motionen om att
              avskaffa farledsavgiften för de kryssningsfartyg som tömmer sitt
              svart- och gråvatten i hamn i stället för till sjöss, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-Pce6neJ8J3qmqVCuNRKYj6">
            Motivering
          </head>
          <p xml:id="i-Lg97cf2ScdCSYCq7VLABUa">
            Det handlas ofantliga mängder gods idag och internethandeln slår
            rekord efter rekord. Att folk har god ekonomi och handlar är positivt
            men det medför också transporter av inhandlat gods. Antalet transporter
            ökar också och mest på vägsidan med tunga lastbilar, men även
            med tågtransporter. Vårt vägnät är hårt ansträngt under vissa
            tider på dygnet och järnvägen med dess bristande underhåll har
            svårt att ta mer gods i dagsläget. Sjöfarten som har en helt annan
            möjlighet att frakta gods är kraftigt underutnyttjad.
          </p>
          <p xml:id="i-XVNsc74sECWFvtwLXSd6x5">
            Från den 16 december 2014 är det möjligt att i Sverige bygga
            och utrusta fartyg för så kallad inlandssjöfart. I ett första
            skede kommer inlandssjöfart att vara möjlig på Göta älv, från
            Göteborg upp till Vänern samt Mälaren ut till Södertäljeslussen,
            även viss kustsjöfart kan räknas som inlandssjöfart.
          </p>
          <p xml:id="i-9yLuNEXWY7Ra9jfSx7WQDh">
            Fartyg som byggs och utrustas för inlandssjöfart tillåts bara
            trafikera vattenområde som har definierats som inre vattenvägar.
            Men i dessa vatten är det även tillåtet att fortsätta använda
            de fartyg som uppfyller övriga aktuella regler för vattenområdet.
            För att få igång trafik på de inre vattenvägarna, vilket resulterar
            i att avlasta trafik från vägarna och kanske även järnvägarna,
            måste vi hjälpa sjöfarten genom att minska kostnader för att bedriva
            sjöfart. Vi sverigedemokrater vill hjälpa sjöfarten att få så
            goda förutsättningar som möjligt, genom lägre kostnader ger man
            sjöfarten incitament att våga satsa på att bygga upp en trafik
            på våra inre vattenvägar och vi ger regeringen i uppgift att snabbutreda
            om att befria den trafik som bedrivs på de inre vattenvägarna
            från lots.
          </p>
          <p xml:id="i-6UrMqgSFm7rAC1ZwGEtxtL">
            Sverige har en av Europas längsta kuster. Transportmässigt är
            Sverige som en ö – hela 90 procent av alla varor till och från
            Sverige går på fartyg. Ändå nyttjar vi inte den stora potential
            som finns i sjöfarten.
          </p>
          <p xml:id="i-Uhahgc4qzSc8YTPRUXBUih">
            Enligt Trafikverkets omvärldsanalys 2014 blir belastningen på
            det svenska transportsystemet allt hårdare, som ett resultat av
            en växande befolkning och ekonomisk tillväxt. Dessa belastningar
            sker inte minst vid de redan hårt belastade större städerna längs
            kusten i företagens jakt efter stordriftsfördelar. Belastningarna
            leder till ökade förseningar genom långa bilköer och järnvägar
            i behov av upprustning. Tung motorvägstrafik leder dessvärre inte
            sällan till olyckor.
          </p>
          <p xml:id="i-PQbWQ56m64JkgpiyxpjLXt">
            Samtidigt skärps kraven på anpassning till miljömässiga alternativ.
            Klimatutmaningar är en dominerande fråga på alla plan i samhället,
            så även inom infrastrukturen. Naturvårdsverket arbetar efter visionen
            att Sverige ska vara koldioxidneutralt år 2050. Som en del i detta
            förespråkar de energieffektiva trafikslag. De är ense med Trafikverket
            om att godstransporter måste flyttas över till järnväg och sjöfart
            inom kort. Detta samtidigt som Trafikverkets omvärldsanalys visar
            på motsatt utveckling. Korta transporter med lastbil ökar.
          </p>
          <p xml:id="i-1Z44MgCQ6mj438oB5t86g">
            Luftkvaliteten i många svenska städer misslyckas med att leva
            upp till såväl EU:s gränsvärden som svenska miljökvalitetsnormer.
            Detta beror främst på utsläpp från vägtrafiken i städerna. Förutom
            att det gör tillvaron otrevlig kan det få långtgående fysiska
            konsekvenser för bland annat personer med luftvägssjukdomar. Även
            buller från trafik i stadsmiljöer skapar miljöstörningar.
          </p>
          <p xml:id="i-VH8CSm1bJiyszvd9d8rMzF">
            I samband med att det befintliga transportsystemet utformades
            uttalades krav från Trafikverket att följa den så kallade fyrstegsprincipen,
            för att begränsa stora ingrepp och den miljöbelastning det innebär
            att bygga nya vägar och järnvägar. Principen innebär att infrastrukturutmaningar
            i ett första steg ska lösas genom att påverka transportbehovet
            och i ett andra steg pröva åtgärder som på ett effektivare sätt
            utnyttjar befintlig infrastruktur. Först i det tredje och fjärde
            steget rekommenderas att bygga om respektive bygga helt nytt.
            Principen är alltså en trappa där lösningarna blir dyrare och
            mer komplicerade ju högre upp i trappan man kommer. Denna ordning
            används inte i tillräcklig utsträckning. Det tydligaste beviset
            på detta är att sjöfartens möjligheter och kapacitet inte sätts
            i relation till överbelastade väg- och järnvägstransporter.
          </p>
          <p xml:id="i-TrSCcc3naBCnAjvTuJi1JZ">
            Dessa problem finns inte för sjöfarten. Sjöfart är ett miljöeffektivt
            transportslag, är säkert och har stor kapacitet att avlasta andra
            transportslag. Dessutom är sjöfart förknippat med låga tröskeleffekter
            – kostnaderna för kapacitetsökning är mycket låga.
          </p>
          <p xml:id="i-JtifUEiXYLpc8kjFhDGwAw">
            Om regeringen ska leva upp till sin förhoppning att skapa Europas
            bästa regelverk för sjöfart bör följande åtgärder göras snarast
            möjligt.
          </p>
          <p xml:id="i-VoBoFaCukEadkvSARGtQP2">
            Sjöfarten är ett trafikslag bredvid andra, och bör behandlas
            därefter. För att kunna uppnå en bra och snabb övergång till sjöfarten
            krävs att alla trafikslag konkurrerar på samma villkor.
          </p>
          <p xml:id="i-HWiJwdakjVX3NzhXL8R5dm">
            Även om sjöfarten inte är lika underhållskrävande som övriga
            transportslag behövs det anslag för att öka befintliga hamnars,
            slussars och kanalers kapacitet för att kunna förflytta godstrafiken
            till sjön.
          </p>
          <p xml:id="i-WziJuxYn5z2VP494D4yHRw">
            I regeringens maritima strategi skriver man att det ur miljösynpunkt
            är angeläget att åtgärder vidtas som innebär att respektive trafikslag
            betalar sina externa samhällskostnader. Detta gör sjöfarten men
            inte övriga trafikslag. Sjöfarten står för 96 procent av de kostnader
            som verksamheten belastar samhället med; motsvarande kostnadstäckning
            för väg är 60 procent och enbart 24 procent för järnvägen.
          </p>
          <p xml:id="i-AwzsxZjdEgZF3a5nKKJMLY">
            Enligt regeringens maritima strategi är det av stor vikt att
            stärka sjöfartens konkurrenskraft i syfte att bidra till ett mer
            utvecklat transportsystem och ytterst för att svensk industri
            ska kunna vidmakthålla och utveckla sin konkurrenskraft. Regeringens
            långsiktiga ambition är att trafikslagen ska konkurrera på lika
            villkor.
          </p>
          <p xml:id="i-BFJorQVgv2oWPYMYgfdxiD">
            Sjöfartsverket är ett av Sveriges tre affärsverk. Detta innebär
            att Sjöfartsverket primärt finansieras via avgifter från handelssjöfarten.
            Dessa avgifter består av farledsavgifter, lotsavgifter och övriga
            avgifter. Den 25 juni 2015 fick Sjöfartsverket i uppdrag av regeringen
            att utarbeta en ny finansiell modell. Detta uppdrag ämnade ta
            fram en finansiell modell som säkerställde en ekonomi i balans.
            Att Sjöfartsverket är ett affärsverk och inte anslagsfinansierat
            likt Trafikverket, innebär att om färre fartyg trafikerar svenska
            vatten blir avgiften högre. Sjöfartsverket bör få samma anslagsfinansiering
            som Trafikverket kombinerat med de brukaravgifter som finns idag
            för Trafikverket.
          </p>
          <p xml:id="i-HfVmw5wwGDX2Vii7YvokVg">
            Regeringen bör tillsätta en utredning som behandlar konkurrensneutraliteten
            mellan transportslagen och tar fram de faktiska kostnaderna för
            samhället för respektive transportslag.
          </p>
          <p xml:id="i-8KC6p36NMPSNXqqaH4Ljdv">
            Fartyg som byggs och utrustas för inlandssjöfart tillåts bara
            trafikera vattenområden som har definierats som inre vattenvägar.
            Men i dessa vatten är det även tillåtet att fortsätta använda
            de fartyg som uppfyller övriga aktuella regler för vattenområdet.
            För att få igång trafik på de inre vattenvägarna vilket resulterar
            i att avlasta trafik från vägarna och kanske även järnvägarna
            måste vi hjälpa sjöfarten genom att minska kostnader för att bedriva
            sjöfart. Regeringens strategi för inre vattenvägar har inte fått
            något större genomslag på de två år den har funnits. För att få
            igång en IVV-trafik kan man i ett första steg stimulera sjöfarten
            genom att man tar bort farledsavgifterna i 5 år eller helt över
            tid. Vi sverigedemokrater vill hjälpa sjöfarten att få så goda
            förutsättningar som möjligt; genom lägre kostnader ger man sjöfarten
            incitament att satsa på att bygga upp en trafik på våra inre vattenvägar
            och vi ger regeringen i uppgift att snabbutreda om att se över
            farledsavgifterna på våra inre vattenvägar för att stimulera trafik
            på de inre vattenvägarna.
          </p>
          <p xml:id="i-3PMDr2BqcHfysUR6QCxJwA">
            Sjöfarten är en viktig näring och tyvärr belyser man inte dess
            möjligheter att frakta gods utan att bygga nya vägar och helt
            utan trängsel. Fartygen har en överlägsen förmåga i att kunna
            frakta mycket gods. De största fartygen kan lasta ca 20 000 TEU:s
            och de mindre runt 500 TEU:s.
          </p>
          <p xml:id="i-Vx4pY35BnV6UNrjrcjS7ty">
            500 TEU:s på ett fartyg motsvarar 250 dragbilar med 40 fots (12
            meter) container på släpet. Om gods finner nya vägar och söker
            sig till vattenvägarna ger det miljövinster och mindre vägslitage.
          </p>
          <p xml:id="i-SvRe4L5jvsx71R5EAWwrr6">
            Kustsjöfart i svensk bemärkelse betyder trafik mellan svenska
            hamnar. Kustsjöfarten dominerade godstransportarbetet i Sverige
            under stora delar av 1900-talet innan lastbilstrafiken allt mer
            tog över. Fartygstrafik mellan svenska hamnar skulle i ökad utsträckning
            kunna komplettera och avlasta landtransporterna. I en framtid
            kan en kustsjöfartslösning också vara en del av en inlandssjöfartstransport.
            För att främja kustsjöfarten och få mer gods på vatten måste man
            se över farledsavgifterna för kustsjöfart. Det är inte rimligt
            att fartyg får betala farledsavgift varje gång de ska in till
            en hamn och hämta gods, vilket medför att fartygen p.g.a. kostnaderna
            väljer att inte gå in i hamnar där det finns mindre mängd gods
            pga kostnadsskäl. Godset fraktas med största sannolikhet på lastbil
            istället. Genom en lättnad på farledsavgifterna eller kanske slopade
            farledsavgifter på kustsjöfart ger man även fler jobb i hamnarna
            då fartygen kan göra fler stopp och hämta gods. Sverigedemokraterna
            anser att regeringen omgående bör starta en utredning om hur man
            kan få ner farledsavgifterna eller slopa dem helt på kustsjöfart.
          </p>
          <p xml:id="i-CR8XpDLhXXciHUTwa8essk">
            2015 riktades ett tillkännagivande till regeringen om att den
            skyndsamt borde se över frågan om hur ett införande av alkobommar
            i hamnar kan genomföras. Alkobommar utgör den i särklass viktigaste
            kontrollen för att hindra lastbils-, buss- och bilförare som kommer
            med färjor att i onyktert tillstånd köra in och trafikera de svenska
            vägarna. Genom att införa automatiska kontroller av nykterhet
            och en tydlig information till chaufförerna redan när de åker
            ombord på färjorna, att de kommer att passera nykterhetskontroller
            när de anländer till Sverige, ger en betydande minskning av andelen
            onyktra förare. Sverigedemokraterna har respekt för att hamnarna
            får större logistiska problem med flöden genom hamnarna men att
            en säker och nykter trafikmiljö uppväger. Sverigedemokraterna
            vill se en ökad användning av alkobommar i våra hamnar för att
            därmed hindra att onyktra förare trafikerar våra vägar.
          </p>
          <p xml:id="i-7HwXpjbomTgfhnpqSfPbKJ">
            Från och med den 1 april 2015 är det förbjudet för fritidsbåtar
            att tömma latrintanken rätt ut i sjön. I stället ska tömningen
            ske vid en toatömningsstation i land så att avfallet kan tas om
            hand i reningsverk. För den som bryter mot förbudet väntar böter
            eller i värsta fall fängelse i upp till två år. Kryssningsfartygen
            som trafikerar Östersjön har ett undantag och får således tömma
            sitt avlopp till havs. Sverigedemokraterna inför därför, i väntan
            på att den internationella överenskommelsen på området träder
            i kraft 2019/2023, en stimulans i form av avskaffad farledsavgift
            för de kryssningsfartyg som lämnar sitt grå- och svartvatten i
            hamnarna i stället för att dumpa det i Östersjön som leder till
            övergödning och stora algblomningar.
          </p>
        </div>
        <div type="motSignatures">
          <list>
            <item xml:id="i-9vpa1nu1tu1T1d6A4e12R2">
              Per Klarberg (SD)
            </item>
            <item xml:id="i-9UPuMUFv448tinJ3NBpTBr">
              Jimmy Ståhl (SD)
            </item>
            <item xml:id="i-FKhseNpHs4BHKypdY9iYN9">
              Tony Wiklander (SD)
            </item>
          </list>
        </div>
      </div>
    </body>
  </text>
</TEI>
