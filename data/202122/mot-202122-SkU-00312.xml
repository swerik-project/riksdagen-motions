<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-00312">
  <teiHeader>
    <fileDesc>
      <titleStmt>
        <title>Utökad avdragsrätt och skattefrihet</title>
        <author corresp="i-Lw92TAaAVgG8Kdf7YxhViy i-TXWjMfPNdu6NddKf5hSeRx">av Markus Wiechel och Alexander Christiansson (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:312 av Markus Wiechel och Alexander Christiansson (båda SD)</title>
          <idno type="rdwebb">H902312</idno>
          <rs type="number">312</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H902312/text</ref>
          <ref type="dokument_url_html">http://data.riksdagen.se/dokument/H902312</ref>
          <ref type="dokumentstatus_url_xml">http://data.riksdagen.se/dokumentstatus/H902312</ref>
          <ref type="docx">http://data.riksdagen.se/fil/F913DD9B-D20F-4E72-8F2E-772519BF998B</ref>
          <ref type="pdf">http://data.riksdagen.se/fil/8159C085-F1D6-4311-AC8E-B4B3563A7F5B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TXWjMfPNdu6NddKf5hSeRx</idno>
            <name>Alexander Christiansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FZAZ35MnadsP4xaxYem6nt" type="signed"/>
        <correspContext corresp="i-FZAZ35MnadsP4xaxYem6nt">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-TXWjMfPNdu6NddKf5hSeRx"/>
        </correspContext>
        <correspAction xml:id="i-TAqz2UH2Qumh2bxtQuM3n4" type="submitted">
          <date when="2021-09-23"/>
          <time when="16:55:29"/>
        </correspAction>
        <correspAction xml:id="i-W4skzu5U1nNZjQZn78sw8" type="reviewed">
          <date when="2021-09-27"/>
          <time when="12:02:16"/>
        </correspAction>
        <correspAction xml:id="i-Csz6JLPkWpXB35Hh7JKgN2" type="referred">
          <date when="2021-10-14"/>
        </correspAction>
        <correspAction xml:id="i-DXvZZD8KnxQbVStZ3WSYaR" type="assigned">
          <date when="2022-10-05"/>
          <time when="09:24:12"/>
        </correspAction>
        <correspContext corresp="i-DXvZZD8KnxQbVStZ3WSYaR">
          <ref type="assignedTo">Skatteutskottet</ref>
        </correspContext>
        <correspAction xml:id="i-47os6LFpLbfLen6ggxhPtJ" type="behandlas_i"/>
        <correspContext corresp="i-47os6LFpLbfLen6ggxhPtJ">
          <ref type="uppgift">2021/22:SkU13</ref>
          <ref type="ref_dok_id">H901SkU13</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU13</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K5YUWxx2H1gYEhyXAThhsf" type="behandlas_i"/>
        <correspContext corresp="i-K5YUWxx2H1gYEhyXAThhsf">
          <ref type="uppgift">2021/22:SkU16</ref>
          <ref type="ref_dok_id">H901SkU16</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU16</ref>
          <ref type="ref_dok_titel">Mervärdesskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UKeeaka3mKUgbnvZVMeUzQ" type="behandlas_i"/>
        <correspContext corresp="i-UKeeaka3mKUgbnvZVMeUzQ">
          <ref type="uppgift">2021/22:SkU14</ref>
          <ref type="ref_dok_id">H901SkU14</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU14</ref>
          <ref type="ref_dok_titel">Företag, kapital och fastighet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:312 av Markus Wiechel och Alexander
          Christiansson (båda SD) Utökad avdragsrätt och skattefrihet
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-MFG13uC1VmcVooH5H3AVqY">
            Förslag till riksdagsbeslut
          </head>
          <list style="ol">
            <item xml:id="i-JSCBWDh9hckPwtGR7uCrqn">
              Riksdagen ställer sig bakom det som anförs i motionen om en översyn
              av lagstiftningen kring rot- och rutavdrag i syfte att säkerställa
              att de används inom Sveriges gränser och tillkännager detta för
              regeringen.
            </item>
            <item xml:id="i-LBsv1giWtm2bxyzj5qZDdQ">
              Riksdagen ställer sig bakom det som anförs i motionen om trygghetsavdrag
              och tillkännager detta för regeringen.
            </item>
            <item xml:id="i-J8xyWAxaPaf9RzzjhiG3rF">
              Riksdagen ställer sig bakom det som anförs i motionen om skattefrihet
              vid delvis uthyrning och tillkännager detta för regeringen.
            </item>
            <item xml:id="i-SJzuh9EHN2KXk5Z7AoxJC1">
              Riksdagen ställer sig bakom det som anförs i motionen om skattefria
              underhållsfonder och tillkännager detta för regeringen.
            </item>
            <item xml:id="i-4c4R9xqCeqRadEgvuzTYry">
              Riksdagen ställer sig bakom det som anförs i motionen om att
              införa avdrag för införande av särskild trafiksäker utrustning
              i nya fordon och tillkännager detta för regeringen.
            </item>
            <item xml:id="i-9suk5Zx93S8y3LyzwsK2zR">
              Riksdagen ställer sig bakom det som anförs i motionen om att
              momsbefria körkortsutbildningar och tillkännager detta för regeringen.
            </item>
            <item xml:id="i-ALeXKarDRZmJt4YtYZ74FB">
              Riksdagen ställer sig bakom det som anförs i motionen om att
              återkomma med förslag med en utökad skattefrihet för förmåner
              och tillkännager detta för regeringen.
            </item>
            <item xml:id="i-8A2w9gGSnUcPS3FuNeDkXo">
              Riksdagen ställer sig bakom det som anförs i motionen om en slopad
              skatt på dricks och tillkännager detta för regeringen.
            </item>
            <item xml:id="i-S1ZbHqdLDpYqpC7ZcTpxUb">
              Riksdagen ställer sig bakom det som anförs i motionen om att
              förmånsbeskattning inom den nationella insatsverksamheten ska
              slopas och tillkännager detta för regeringen.
            </item>
            <item xml:id="i-PDLXPg8mzTr77B69zLCXo9">
              Riksdagen ställer sig bakom det som anförs i motionen om att
              förmånsbeskattningen för sjukvårdsförsäkringar genom arbetsgivare
              bör slopas och tillkännager detta för regeringen.
            </item>
            <item xml:id="i-F11wYxABrhPy5wLtTWBi8L">
              Riksdagen ställer sig bakom det som anförs i motionen om att
              klassa studentbostäder som elevhem och tillkännager detta för
              regeringen.
            </item>
            <item xml:id="i-NPWmasNK6AT1RcAJ456Uvg">
              Riksdagen ställer sig bakom det som anförs i motionen om beskattning
              av studentkorridorer och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Wnuai5fH8MiDf3jEh3FXMa" type="h1">
            Rut- och rotavdrag ämnat åt Sverige
          </head>
          <p xml:id="i-Jkyb6HSPPdZaN1hbNDLdya">
            RUT- och ROT-avdragen, införda 2007 respektive 2009, har varit
            framgångsrika reformer för att minska svartarbetet och skapa fler
            vita jobb. Det har således gett en skjuts för nyetableringar av
            diverse olika företag samtidigt som vardagen för vanliga människor
            förenklats och förbättrats. Således är dessa avdrag, inte minst
            RUT-avdraget, att betrakta som mycket lyckade.
          </p>
          <p xml:id="i-M3Kx9BkrsSkfpWxCHD2v2b">
            RUT-propositionen som presenterades för riksdagen hade stöd av
            bland andra Skatteverket, Konkurrensverket, Arbetsförmedlingen
            och Konjunkturinstitutet, och syftet var tydligt: Det huvudsakliga
            syftet är att minska svartarbetet och öka arbets­utbudet. Dessvärre
            har inte avdragen fungerat fullt ut som det var tänkt, då rådande
            EU‑lagstiftning om fri rörlighet möjliggjort för svenskar som
            primärt bor och skattar i Sverige men har bostäder utomlands att
            nyttja avdragen i andra länder. Siffror från Skatteverket visar
            nämligen att framförallt ROT-avdraget utnyttjades flitigt i fjol
            av svenskar som äger bostäder i andra EU-länder.
          </p>
          <p xml:id="i-RAqMWhKbjcVSb1BZjPQVnE">
            Skattereduktionen under 2017 utnyttjades av 1 800 svenskar, för
            ROT-tjänster ut­förda av utländska hantverkare och byggföretag
            i EU- och ESS-länder. Totalt uppgick dessa avdrag till drygt 34
            mkr, vilket innebär att arbetskostnaderna låg på omkring 100 mkr.
            Skattereduktionen under samma år för RUT-tjänster, exempelvis
            städning, barn­passning och trädgårdsarbete, låg på 1,3 mkr och
            utnyttjades av 204 svenskar.
          </p>
          <p xml:id="i-EwqNWBjuWzCt9aNeUq8rGJ">
            Inte minst eftersom svenskar de senaste åren tenderat att köpa
            fler bostäder utom­lands finns det en stor risk att notan för
            ROT- och RUT-tjänster utomlands framöver också kommer att öka.
            Regeringen bör därför se över lagstiftningen i syfte att säker­ställa
            att dessa avdrag enbart kan nyttjas inom Sveriges gränser så att
            det ursprungliga syftet med avdragen står fast.
          </p>
          <head xml:id="i-VADBJ7ECT3duQKxixD7iyw" type="h1">
            Trygghetsavdrag
          </head>
          <p xml:id="i-5yF3fSnDL4A9GPXk5CiXoR">
            Sorgligt nog har privat säkerhet kommit att bli en av Sveriges
            starkaste branscher och att detta sker i dessa tider är inte särskilt
            konstigt. Det har kommit att bli en så pass stor bransch att branschorganisationen
            Säkerhetsföretagen bildades i januari 2017. Att en­skilda medborgare
            tvingas använda sin egen plånbok för att finansiera privat skydd
            är ett enormt misslyckande, från statens sida. Det visar på en
            samhällsutveckling som gått åt helt fel håll och att människor
            inte kan förlita sig på trygghet från staten trots världens högsta
            skattetryck. Dessvärre finns det ingenting som pekar på att denna
            trend kommer att ändra riktning.
          </p>
          <p xml:id="i-CTgUqxZedNWAPJrczonYzy">
            Det har inte undgått någon att otryggheten brett ut sig ordentligt
            med en betydligt grövre och mer organiserad brottslighet än förr
            – ofta med internationella förtecken. Till följd av detta ser
            vi hur grannar har gått samman för att betala för väktare eller
            kameror, privatpersoner köper in försvarsspray eller överfallslarm,
            och villaägare som installerar avancerade larmsystem. Det är tråkigt
            nog en dyster utveckling, men det minsta sam­hället kan göra för
            att täcka upp mot statens fiasko är att kompensera för misslyckandet,
            vilket dessutom skulle innebära ett slag mot kriminella. Regeringen
            bör införa ett RUT- och ROT-baserat trygghetsavdrag för vissa
            tjänster eller varor inom säkerhetsbranschen.
          </p>
          <head xml:id="i-8RvWakpmjy3Dg45SoTMRz9" type="h1">
            Skattefrihet vid delvis uthyrning
          </head>
          <p xml:id="i-9sXH2NCnqDhTFfibWcRZdf">
            Idag är bostadsbristen ett påträngande problem i större delen
            av alla svenska städer. En politik som skapar incitament att hyra
            ut delar av bostaden borde därför vara en ökad prioritering för
            att minska trycket på bostadsmarknaden. Att hyra ut en del av
            sitt boende är inte alltid helt lätt, särskilt inte om det sker
            till en främmande person. Av den anledningen finns det goda skäl
            till att privatpersoner slipper beskattning om de väljer att bidra
            till bostadsmarknaden genom att öppna sina hem för inneboende.
            I proportion till de skattemässiga vinsterna skulle detta förslag
            vara värt betydligt mer då det kan möjliggöra fler boenden i områden
            som idag lider av bostadsbrist och där möjligheten att bygga ut
            är ännu mer begränsad. Rent generellt kan en alltför hög beskattning
            av fastigheter i attraktiva områden riskera att minska möjligheten
            till en sund utveckling där olika människor får chansen att möta
            varandra. Detta kan förvärra eventuell segre­gation samtidigt
            som det kan innebära en orättvis beskattning baserat på förutsättningar
            man inte alltid kan påverka.
          </p>
          <head xml:id="i-YNftL1eFAP26UN7pj8JSub" type="h1">
            Skattefria underhållsfonder
          </head>
          <p xml:id="i-62d4fpC2yYJhHvbdpcArwg">
            Genom att göra det möjligt att hyra ut delar av sin bostad skattefritt
            och samtidigt stimulera investering i underhåll av en befintlig
            bostad skapas incitament till uthyrning, vilket skulle minska
            trycket på bostadsmarknaden, särskilt i tider då allt fler resurssvaga
            söker lämpliga bostäder.
          </p>
          <p xml:id="i-MNHB97F3TKwrNcwQgRWhLg">
            Konventionell beskattning tillämpas idag på enskilt ägda och
            kommunägda bostads­företag och som huvudregel är utgifterna för
            underhåll och reparationer omedelbart av­dragsgilla. Förutom löpande
            underhåll räknas även åtgärder i det periodiska underhållet in
            som underhåll samtidigt som kostnader för ny-, till- och ombyggnadsåtgärder
            får dras av i form av årliga värdeminskningsavdrag. Avsättningar
            av medel till en underhålls­fond för att finansiera framtida underhåll
            får däremot inte dras av. En underhållsfond måste således finansieras
            med beskattade vinstmedel.
          </p>
          <p xml:id="i-A49FsepMxvFyyQWKoUxoBB">
            För de fastigheter som ägs av bostadsrättsföreningar tillämpas
            schablonbeskattning och som intäkt ska redovisas 3 procent av
            taxeringsvärdet. Avdrag för detta medges i huvudsak enbart för
            räntekostnader, vilket innebär att bostadsrättsföreningar kan
            sätta av medel till underhållsfonder för att finansiera framtida
            underhåll. Bostadsrättsförening­arna kan göra detta utan att det
            överskott under vissa år som krävs för detta också blir beskattat.
            Detta var en möjlighet även för allmännyttiga bostadsföretag fram
            till mitten av 1990-talet eftersom de då var schablonbeskattade.
            Regeringen bör återkomma med förslag som möjliggör skattefria
            underhållsfonder.
          </p>
          <head xml:id="i-KMcBRBGvooYJm59p1RCdyR" type="h1">
            Skatteavdrag för trafiksäker utrustning
          </head>
          <p xml:id="i-CHN8XugRyCRkWaUWLymRqG">
            I Sverige finns en nollvision som finns för att vi ska sträva
            efter att ingen ska dödas eller skadas allvarligt i trafiken,
            och ändå avled 253 personer under 2017. Trafikverket arbetar för
            att vägar, gator och fordon ska anpassas och utformas efter människans
            förutsätt­ningar. Trafikpolisen hjälps åt genom rutinkontroller
            på vägarna. Trots detta är det av förklarliga skäl svårt att fullt
            ut nå ända fram till målet. Det finns dock flera sätt där samhället
            kan verka för att minska risken för trafikolyckor.
          </p>
          <p xml:id="i-87QGNjbyfiCyBbW7RdQ9jH">
            Med en utökad användning av alkolås kan många liv räddas då tekniken
            används för att säkerställa en förares lämplighet att starta sitt
            fordon. Om det finns alkohol i förarens utandningsluft går det
            helt enkelt inte att starta fordonet, och i dessa lås finns det
            även en inbyggd manipuleringsteknik. Ett alkolås kan också öka
            tryggheten för andra rese­närer, som då vet att deras förare inte
            är alkoholpåverkad.
          </p>
          <p xml:id="i-F7gWLqnBFajziwWwYFuQUA">
            Andra system som kan bistå i arbetet för säkrare vägar är varningssystem
            för om fordonet oavsiktligt håller på att lämna sin fil samt övervakningssystem
            av döda vinkeln. Den senare handlar om radarsensorer som känner
            av objekt i närheten av bilen som kanske är svåra att upptäcka.
            Systemet varnar per automatik för fordon eller andra objekt som
            närmar sig döda vinkeln, vilket gör att en förare enkelt och på
            ett säkert sätt kan byta fil. Radarsändare av den här typen kan
            vara olika avancerade men de brukar vara anpassade för att förhålla
            sig till den zon som är relevant för fordonets aktuella hastighet.
            Då avståndet hela tiden mäts till närliggande fordon kan systemen
            beräkna ifall ett filbyte är riskfyllt eller inte, och om det
            finns en fara tänds en varningslampa för föraren. Om föraren ändå
            tänkt svänga och använder sig av blinkers svarar systemet med
            mer intensiva varningar till föraren.
          </p>
          <p xml:id="i-QUfTQCoWFDknGpaRXFnUDL">
            Det finns naturligtvis flera system som tillkommit i nyare bilar
            i syfte att öka trafik­säkerheten. Troligtvis kommer dessa system
            att bli än vanligare i framtiden, men hela vårt samhälle har att
            tjäna på en snabbare utveckling. Av den anledningen bör regering­en
            återkomma till riksdagen med förslag på skatteavdrag för inköp
            av fordon med en särskilt trafiksäker utrustning. Detta skulle
            inte minst tjäna de som har ett extra ansvar i trafiken, såsom
            yrkestrafikanter som transporterar farligt gods eller andra passagerare,
            att underlätta sin vardag när samhället visar sig ta problemet
            på allvar.
          </p>
          <head xml:id="i-HURr3FR9fLFiwNcpPrWRa2" type="h1">
            Momsbefriad körkortsutbildning
          </head>
          <p xml:id="i-4p7r5GKEDoa4rqdeGvELfE">
            Med körkort ökar friheten, och möjligheten till jobb eller sysselsättning
            ökar. Problemet idag är att kostnaden för själva körkortsutbildningen
            ofta är så hög att många av ekono­miska skäl avstår från detta.
            Genom att man momsbefriar körkortsutbildningen kan fler ha råd
            att ta körkort, vilket ur ett samhällsekonomiskt perspektiv, på
            sikt, kan bli lön­samt.
          </p>
          <p xml:id="i-6u1ZhM3uxzNrdTbhPg7K1o">
            Enligt en utredning från riksdagens utredningstjänst är den totala
            nettoomsättningen för de 1 115 företag som är angivna som körkortsutbildare
            i Sverige 2,1 miljarder och om hela den summan är momspliktig
            på 25 procent innebär det att de betalar 525 miljoner i moms varje
            år.
          </p>
          <p xml:id="i-paYWrx2rXwApaPTmjMybd">
            Om körkortsutbildningen momsbefrias ökar sannolikt chansen att
            fler väljer körsko­lor framför att köra med anhöriga eller vänner.
            På så sätt ökar kvaliteten på körträning­en, vilket på lång sikt
            ökar trafiksäkerheten och miljöhänsyn då dessa är fokusområden
            för körskolor. Med en bättre körträning kan likaså färre lektioner
            tas, vilket minskar bilkörningen i lektionsmiljö, och därmed frigörs
            resurser i form av tid för bilkörning i fri regi. För att möjliggöra
            för fler att ta körkort och öka såväl trafiksäkerheten som miljömedvetenheten
            bland bilister bör regeringen momsbefria körkortsutbildningar.
          </p>
          <head xml:id="i-H7fXSt9o96PuaXPVShMCzd" type="h1">
            Utökad skattefrihet för förmåner
          </head>
          <p xml:id="i-MgHBV3YTnsEV3QipZKpGVG">
            Förmåner för anställda anses av Skatteverket som olika former
            av ersättning för arbete som en anställd kan få, varför huvudregeln
            är att den är skattepliktig så länge den inte särskilt reglerats
            som skattefri eller anses ha ett alltför lågt värde. En anställd
            måste med andra ord betala skatt för de förmåner som följer ett
            uppdrag genom jobbet. Exempelvis kan en anställd få förmåner såsom
            jobbtelefon, transport i form av års- eller periodkort inom kollektivtrafiken
            eller garageplats. Skattepliktiga förmåner ska oftast värderas
            till marknadsvärdet, det vill säga vad den anställde hade betalat
            om det köpts privat, och i de fall en sådan värdering inte är
            möjlig finns det oftast en schablonmässig värdering som beslutas
            av Skatteverket (som exempelvis kost- och bilförmåner).
          </p>
          <p xml:id="i-L4zdn2wgWP9txoA5tYS5E2">
            Ur ett globalt perspektiv råder det inget tvivel om att Sverige
            ligger i framkant på arbetsmiljöområdet. Det finns flera skäl
            till detta och givetvis måste vi hela tiden sträva efter att bli
            bättre. Förmåner som erbjuds anställda på ett företag bör ses
            som någonting positivt, snarare än negativt, varför det också
            är märkligt att så mycket idag måste för­månsbeskattas. Att anställda
            även privat kan få tillgång till förmåner som exempelvis års-
            eller periodkort inom kollektivtrafiken eller kan använda sig
            av arbetsmobilen privat kan fungera som en morot för att fler
            arbetslösa ska söka jobb. Samtidigt kan goda förmåner fungera
            som en konkurrensfördel på arbetsmarknaden, vilket lyfter ambitionen
            att skapa bättre arbetsplatser i hela landet. Förmåner från arbetsgivare
            bör uppmuntras av staten snarare än motarbetas, varför regeringen
            bör återkomma till riks­dagen med förslag på utökad skattefrihet
            vid förmåner för anställda så att de exempelvis kan använda sig
            av förmåner även privat utan att förmånsbeskattas.
          </p>
          <head xml:id="i-W4VLnftVpjF5vZRhduNsVU" type="h1">
            Slopad skatt på viss dricks
          </head>
          <p xml:id="i-VDrpPyGqi2yVsVUsUu2hah">
            Inom vissa branscher har de anställda förmånen att kunna tjäna
            extra pengar, ofta bero­ende på hur väl de genomför sitt arbete.
            Fenomenet med dricks syftar till att det ska löna sig att göra
            ett bra arbete, varför det kommit att bli ett uppskattat och välkommet
            komple­ment till lönen, för såväl restaurangpersonal som yrkeschaufförer,
            men också personer inom ett antal andra yrken. Idag är det dock
            enligt Skatteverket att klassa som en fri­villig betalning för
            en vara eller tjänst, varför det anses vara en skattepliktig ersättning
            för arbete som enligt reglerna också ska registreras i inkomstdeklarationen.
            Om dricksen lämnas kontant från en kund direkt till berörd personal,
            är det också mottagaren av dricksen som ska föra upp det i inkomstdeklaration.
            Så är också fallet då dricksen samlas in av personalen och fördelas
            ut till anställda. Det är inte rimligt att personer som till följd
            av ett gott arbete gjort sig förtjänta av en frivillig slant ska
            behöva skatta bort en ordentlig del av belöningen. Ej heller är
            det rimligt att ålägga privatpersoner eller bolag med den administrativa
            börda som reglementet idag kräver, för att de ska kunna ta emot
            dricks enligt regelverket. Regeringen bör helt avskaffa skatten
            på dricks, så länge det inte överstiger en orimligt hög summa.
          </p>
          <head xml:id="i-CxENz1HATqGFrYw9AQrgeo" type="h1">
            Slopad förmånsbeskattning inom den nationella insatsverksamheten
          </head>
          <p xml:id="i-5nyTFFYFEQ7UvGTZWbE8Ze">
            Det finns flera skäl till att nuvarande förhållningssätt med
            förmånsbeskattning inte är hållbart. Under sommaren 2018 drabbades
            Sverige av ett antal fruktansvärda skogs­bränder som orsakade
            en enorm förödelse, vilket kommer att få stora konsekvenser under
            en lång tid framöver för vårt land. Räddningstjänst kom till Sverige
            från andra länder och svensk räddningspersonal ställde upp från
            hela landet för att bidra i släck­ningsarbetet. För dessa var
            det naturligtvis en chock när de senare fick besked om att de
            ska förmånsbeskattas för kost och logi under tiden de hjälpt till.
            Människor som lämnat sin familj, struntat i sin semester, tvingats
            sova i tält och varit tvungna att äta kall mat under sena nätter
            och kvällar blir inte belönade för sin insats utan tvärtom – de
            blir straffade. Såväl kontraktsanställda inom Försvarsmakten eller
            räddningstjänsten som andra som ställer upp för vårt samhälle
            i svåra tider är hjältar som inte bör förmåns­beskattas alls under
            sin tjänstgöring, vilket riksdagen bör tillkännage för regeringen.
          </p>
          <head xml:id="i-8CrmPCwGCu9suG7b6odotE" type="h1">
            Slopad förmånsbeskattning av sjukvårdsförsäkringar
          </head>
          <p xml:id="i-3sJah2u6AgNWbvifQGNhuU">
            Den 1 juli 2018 infördes en förmånsskatt på privat hälso- och
            sjukvård när denna betalas av arbetsgivaren trots att en riksdagsmajoritet
            de facto var emot. Plötsligt skulle den anställde förmånsbeskattas
            för vård- eller försäkringspremien samtidigt som arbets­givaren
            tvingas betala socialavgifter på förmånen. Denna skatt berörde
            närapå en halv miljon svenskar, eller sju av tio som haft en privat
            sjukförsäkring via arbetsgivaren. Det berör samtliga anställda
            på ett företag, just eftersom arbetsgivaren brukar teckna för­säkringar
            för hela sin personal, från de högsta tjänstemännen till städare
            och assistenter. Antalet personer med försäkring har också stadigt
            ökat, just för att allt fler företag, kommuner och fackförbund
            insett att det är ett bra sätt att främja en god hälsa och snabbt
            få tillbaka sina sjukskrivna i arbete.
          </p>
          <p xml:id="i-MacDLVGMchM4uLbJNq7zPT">
            Även om syftet med förslaget har varit att inbringa mer pengar
            till staten är det att anse som kontraproduktivt, då privata sjukvårdsförsäkringar
            faktiskt tillför resurser till vården totalt sett eftersom det
            bekostas vid sidan av det offentliga. Det är ett hårt slag mot
            vanliga svenskar i behov av vård eftersom Sverige tyvärr kantas
            av orimligt långa vårdköer och då sjukfrånvaron har ökat kraftigt
            sedan 2010 (i sjukpenningtal ligger ökningen på otroliga 80 procent).
            Situationen kan förvärras när fler väljer bort de privata vårdalternativen,
            vilket gör den införda förmånsbeskattningen kontraproduktiv ur
            folk­hälsosynpunkt. I flertalet analyser ser vi hur pågående sjukfall
            kan förkortas eftersom man snabbare kommer till specialistsjukvård
            med privata sjukvårdsförsäkringar.
          </p>
          <p xml:id="i-8em4Jt3eRwxmVMZd8gMMBd">
            Privata sjukvårdsförsäkringar har med andra ord en otroligt viktig
            uppgift att fylla. Av den anledningen bör samhället snarare värna
            medborgare som önskar avlasta den offentligt finansierade hälso-
            och sjukvården. Värt att komma ihåg är således att även de som
            har en privat försäkring också bidrar med skattepengar till den
            offentliga vården, vilket gör den införda skatten extra orimlig.
            Regeringen bör återinföra skattefriheten för sjukvårdsförsäkringar
            som avser hälso- och sjukvård genom arbetsgivare.
          </p>
          <head xml:id="i-DKy5fTEXB87h4BFLVuaLz9" type="h1">
            Studentbostäder som elevhem och beskattning av studentkorridorer
          </head>
          <p xml:id="i-QFY9cPVRFdmVRQwsS7TyFG">
            På de flesta av Sveriges högskoleorter, inte minst i storstäderna,
            är det brist på student­bostäder, vilket riskerar att slå mot
            såväl tillväxten som utbildningsväsendet. Det handlar om ett växande
            problem i form av utbredd osäkerhet, långa köer, trångboddhet,
            långpend­ling och i många fall en växande svart marknad med diverse
            kontrakt. I Stockholms­området ligger den genomsnittliga kötiden
            för studentbostäder på över två år, vilket i många fall är efter
            halva studietiden. När en bostad väl blivit ledig får studenten
            betala orimligt höga hyror. Det är inte rimligt med dessa förhållanden
            för våra studenter. Det finns 350 000 studenter i Sverige men
            enbart 80 000 studentbostäder och nyproduktion­en ligger på endast
            100–200 per år. Situationen i Stockholm är extra besvärande, där
            det enbart finns cirka 12 000 studentbostäder fördelat på drygt
            80 000 studerande. Student­bostäder borde vara klassade som elevhem,
            vilket skulle befria dem från fastighetsav­giften samt skapa stimulans
            för nybyggnation. Regeringen bör således också beskatta studentkorridorer
            som helhet snarare än enskilda studentrum i en korridor.
          </p>
        </div>
        <div type="motSignatures">
          <list>
            <item xml:id="i-8bwTLWTP4yANZvLVbqP7sJ">
              Markus Wiechel (SD)
            </item>
            <item xml:id="i-E1Ar5b5rh34N1tWsuoyrwc">
              Alexander Christiansson (SD)
            </item>
          </list>
        </div>
      </div>
    </body>
  </text>
</TEI>
