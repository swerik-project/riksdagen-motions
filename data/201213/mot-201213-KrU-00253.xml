<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00253">
  <teiHeader>
    <fileDesc>
      <titleStmt>
        <title>Ett handslag för folkbildningen</title>
        <author corresp="i-8AtQfc4p9Hm5yajEXEHtE5 i-HxcQkHC9fDSzkJWgvdhDEF">av Thomas Strand och Lena Hallengren (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett handslag för folkbildningen</title>
          <idno type="rdwebb">H002Kr253</idno>
          <rs type="number">Kr253</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr253/text</ref>
          <ref type="dokument_url_html">http://data.riksdagen.se/dokument/H002Kr253</ref>
          <ref type="dokumentstatus_url_xml">http://data.riksdagen.se/dokumentstatus/H002Kr253</ref>
          <ref type="doc">http://data.riksdagen.se/fil/2F66B864-5E87-4900-A4AA-F3BED63AC11D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HxcQkHC9fDSzkJWgvdhDEF</idno>
            <name>Lena Hallengren</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2hUqLFyyMuCap4ZFWx4BEd" type="signed"/>
        <correspContext corresp="i-2hUqLFyyMuCap4ZFWx4BEd">
          <note type="signatory" corresp="i-8AtQfc4p9Hm5yajEXEHtE5"/>
          <note type="signatory" corresp="i-HxcQkHC9fDSzkJWgvdhDEF"/>
        </correspContext>
        <correspAction xml:id="i-L6QfeHz8mr4xbfN2gUniyg" type="numbering">
          <date when="2012-10-05"/>
        </correspAction>
        <correspAction xml:id="i-5wQod6gEu5K5PEr7dv31R4" type="submission">
          <date when="2012-10-04"/>
        </correspAction>
        <correspAction xml:id="i-EUxxV8gYqrsckQzzCWUSCX" type="transfer">
          <date when="2012-10-01"/>
        </correspAction>
        <correspAction xml:id="i-QnH67srpmYtVYbYW98kzgB" type="assigned"/>
        <correspContext corresp="i-QnH67srpmYtVYbYW98kzgB">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FKfGoxkHzHG1GstCWv5F1o" type="motHeader"/>
      <div xml:id="i-L8213Q8rqYkuN3ybb9taP2" type="motBody">
        <div xml:id="i-G5h7g1ut5KAnFyP9rx8qJK" type="motProposal" subtype="förslag">
          <head xml:id="i-GmpL9X5NW8XFgJmAUqYYa4">
            Förslag till riksdagsbeslut
          </head>
          <list xml:id="i-HUPquefhNymqE6RcScEqLX" style="ol">
            <item xml:id="i-39a3fcr7rnEHVP1HeTXQUV">
              Riksdagen tillkännager för regeringen som sin mening vad som
              anförs i motionen om att regeringen bör ta initiativ till årliga
              överläggningar med Sveriges Kommuner och Landsting (SKL) om bidragen
              till folkbildningen.
            </item>
            <item xml:id="i-EG1rduiF9A7sBFr4o7o3Rg">
              Riksdagen tillkännager för regeringen som sin mening vad som
              anförs i motionen om att regeringen för riksdagen redovisar de
              överläggningar som har genomförts sedan 2006.
            </item>
          </list>
        </div>
        <div xml:id="i-RVE1fFoXF6okNPwGzh13dg" type="motContent">
          <head xml:id="i-He8QSNc9xQtb1GHhsA7Qq3" type="h1">
            Motivering
          </head>
          <p xml:id="i-3XbbpbjcgUyk4tLC4oSc9a">
            Svensk folkbildning spelar en viktig roll för demokrati, lärande
            och bildning. Många människor har genom folkbildningens pedagogik
            fått ny och ökad kunskap. Man har fått möjligheter att påverka
            sin egen livssituation och inspirerats till samhällsengagemang.
            På så sätt har människors makt över sina egna liv ökat.
          </p>
          <p xml:id="i-Ghm7FTXsyDgoDU7p1oFo8A">
            Folkbildningen ska vara fri och obunden. Det hindrar inte att
            folkbildningen i sin roll som aktör för utveckling och förändring
            kan ha en nära och god dialog med offentliga myndigheter, ideella
            organisationer och näringsliv. Tvärtom, i sin fria och obundna
            roll kan folkbildningen agera kraftfullt med ett underifrånperspektiv.
            Det är få organisationer som når så långt och brett ut i det svenska
            samhället som folkbildningens aktörer. Folkhögskolor och studieförbund
            kan vara drivkrafter för lokal och regional mobilisering och utveckling.
            Staten har utifrån denna grundhållning förstått vikten av att
            fördjupa samtalet om demokrati, lärande och samhällsutveckling
            genom att stödja folkbildningens organisationer med ett generellt
            statsbidrag och med särskilda medel för särskilda satsningar.
          </p>
          <p xml:id="i-J3CiTWeKpV1wJx1tn3o9Uy">
            Våren 2006 antog riksdagen en ny folkbildningsproposition Lära,
            växa, förändra (prop. 2005/06:192). I propositionen betonades
            att folkbildningen är en angelägenhet för hela samhället och att
            ansvaret för det ekonomiska stödet till folkbildningen delas mellan
            stat, landsting och kommuner. Vi kan konstatera att det ekonomiska
            ansvarstagandet på kommunal nivå inte levt upp till propositionens
            intention.
          </p>
          <p xml:id="i-LJfSkUTBRZqJh7CevAxnxS">
            En sammanställning över kommunernas bidragsgivning till studieförbunden
            visar på en mycket negativ utveckling. Kommunernas generella bidrag
            till studieförbunden 2010 var 335 mkr, vilket är en minskning
            med 21 mkr jämfört med föregående år. Från 1992 har bidragen nästan
            halverats från 643 mkr till 335 mkr. Kommunbidragens storlek relaterat
            till statens bidrag har också blivit allt lägre. År 1992 motsvarade
            kommunbidraget cirka 55 procent av statens bidrag till studieförbunden.
            År 2010 var motsvarande relation cirka 20 procent.
          </p>
          <p xml:id="i-SUBXhC8yZVN3JcTDApR5N2">
            Även landstingens/regionernas bidrag till studieförbund och länsbildningsförbund
            har minskat över tid. Från 1992 till 2010 har en minskning skett
            från 323 mkr till 275 mkr, 18 procent. Sett till statens bidrag
            innebär det en minskning från 27 procent 1992 till 17 procent
            idag.
          </p>
          <p xml:id="i-Vs6MDeComeKwRgj8BTdAUt">
            Landstingens/regionernas totala bidrag till folkhögskolorna har
            från 2001 till 2011 ökat från 534 mkr till 642 mkr, 20 procent.
            Bidragets andel i relation till statens bidrag har dock minskat
            från 42 till 40 procent.
          </p>
          <p xml:id="i-Sh1SxDBvnJ9Ywd32dXvQPK">
            En dialog mellan regeringen och SKL är aktuell och nödvändig.
            Ovanstående redovisning pekar otvetydigt på att det fortsatt är
            angeläget att säkerställa det offentligas gemensamma ansvarstagande
            för finansiering av folkbildning i Sverige. Regeringens angivna
            ambition i folkbildningspropositionen har fortfarande sin aktualitet.
          </p>
          <p xml:id="i-7irsc54zShcMMAZ91tV5Tz">
            Ett grundläggande skäl för samhällets stöd till folkbildningen
            är att den bidrar till en demokratisk utveckling av samhället.
            Ett annat viktigt skäl är att folkbildningen bidrar till att ge
            kvinnor och män möjligheter att påverka sin livssituation och
            skapar engagemang för att delta i samhällsutvecklingen. Folkbildningens
            verksamhet utgör också ett viktigt bidrag för att utjämna utbildningsklyftor
            och höja bildnings- och utbildningsnivån i samhället samt bredda
            intresset för och öka delaktigheten i kulturlivet.
          </p>
          <p xml:id="i-PaCga2ovYWezFfGxsTxGDK">
            Staten kan självklart inte kommendera vare sig landsting eller
            kommuner att öka sitt ekonomiska stöd till folkbildningen. Men
            regeringen kan ytterligare tydliggöra riksdagens ambition med
            ett delat ansvar för stödet till folkbildningen. Därför bör riksdagen
            ge regeringen till känna att det är angeläget att regeringen tar
            initiativ till årliga överläggningar med Sveriges Kommuner och
            Landsting (SKL) om bidragen till folkbildningen. Vi anser också
            att regeringen ska återkomma till riksdagen med en skriftlig redogörelse
            över de samtal som förts med SKL sedan 2006 med inriktning på
            bidragen till folkbildningen.
          </p>
        </div>
        <div xml:id="i-K5BHaiEwLdR2zyRkdT5LyJ" type="signatureBlock">
          <list xml:id="i-Gwu2xShWFxbAqX4s4BHCRV">
            <item xml:id="i-58nuao1kA8Jx2qj2aVs2AA" type="signature">
              Thomas Strand (S)
            </item>
            <item xml:id="i-MVgid8786VYNn5ukkBbSdD" type="signature">
              Lena Hallengren (S)
            </item>
          </list>
        </div>
      </div>
    </body>
  </text>
</TEI>
