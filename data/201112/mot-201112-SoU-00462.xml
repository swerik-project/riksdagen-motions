<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00462">
  <teiHeader>
    <fileDesc>
      <titleStmt>
        <title>Assisterad befruktning för alla kvinnor</title>
        <author corresp="i-JxxHuvwXWsJTZYTnBZLHj">av Marianne Berg m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Assisterad befruktning för alla kvinnor</title>
          <idno type="rdwebb">GZ02So462</idno>
          <rs type="number">So462</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So462/text</ref>
          <ref type="dokument_url_html">http://data.riksdagen.se/dokument/GZ02So462</ref>
          <ref type="dokumentstatus_url_xml">http://data.riksdagen.se/dokumentstatus/GZ02So462</ref>
          <ref type="doc">http://data.riksdagen.se/fil/00203C71-814E-4BF5-A412-7037A7DCED4D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CpDe8Ez4j6HcFbBfHMRKAE</idno>
            <name>Bengt Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YUKrNfhbbQtvRHovY4iiMH" type="signed"/>
        <correspContext corresp="i-YUKrNfhbbQtvRHovY4iiMH">
          <note type="signatory" corresp="i-CpDe8Ez4j6HcFbBfHMRKAE"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-YPtmnnNgY99TGExtnAitUX" type="numbering">
          <date when="2011-10-06"/>
        </correspAction>
        <correspAction xml:id="i-Vzrd6yhrgirnkbW2vxENqj" type="submission">
          <date when="2011-10-05"/>
        </correspAction>
        <correspAction xml:id="i-T7hs1vvq8LjQz4VKt3dAUP" type="transfer">
          <date when="2011-10-01"/>
        </correspAction>
        <correspAction xml:id="i-KLyMfnQx5TF1uC6JS82YeV" type="assigned"/>
        <correspContext corresp="i-KLyMfnQx5TF1uC6JS82YeV">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-L3SEGQ3esSqhGKHnwjoyHL">
            1 Förslag till riksdagsbeslut
          </head>
          <list style="ol">
            <item xml:id="i-NC7f8R4AvMCDxD3ReETpVu">
              Riksdagen begär att regeringen lägger fram ett förslag till lagändring
              som innebär att en moderskapspresumtion ska gälla i de fall där
              en lesbisk kvinna som lever i äktenskap eller registrerat partnerskap
              genomgår assisterad befruktning vid ett allmänt sjukhus eller
              insemineras genom privat försorg. 1
            </item>
            <item xml:id="i-5xodHtcNZNf2dJXqYyPbW8">
              Riksdagen begär att regeringen lägger fram ett förslag till lagändring
              som innebär att partnern till den kvinna som genomgår assisterad
              befruktning utanför ett allmänt sjukhus eller insemineras genom
              privat försorg får möjlighet att bekräfta moderskapet till barnet.
              1
            </item>
            <item xml:id="i-GKfa52bxh658GFKDY5JSbE">
              Riksdagen begär att regeringen lägger fram ett förslag till lagändring
              som innebär att ett par får uttrycklig rätt att välja en donator
              för assisterad befruktning.
            </item>
            <item xml:id="i-J1kpUfDnLGYqgPfku7as7y">
              Riksdagen begär att regeringen lägger fram ett förslag till lagändring
              som innebär att den man som donerat sin sperma för assisterad
              befruktning av en kvinna får möjlighet att bekräfta faderskapet
              till barnet. 1
            </item>
            <item xml:id="i-C8fc9UwzYUDLCSfRxJXb1U">
              Riksdagen begär att regeringen lägger fram ett förslag till lagändring
              som innebär att det blir möjligt att få tillgång till assisterad
              befruktning på andra kliniker än de sju universitetssjukhusen.
            </item>
            <item xml:id="i-6s4V3ezHEiwmLLbTozrzjk">
              Riksdagen begär att regeringen återkommer till riksdagen med
              ett förslag om nationella riktlinjer för landstingens hantering
              av assisterad befruktning.
            </item>
            <item xml:id="i-RqwozMz8vovFJhZeWFLy3J">
              Riksdagen begär att regeringen lägger fram ett förslag till lagändring
              som innebär att ensamstående kvinnor får tillgång till assisterad
              befruktning vid allmänt sjukhus.
            </item>
            <item xml:id="i-DLaxhUDCg9fGNWi7oPxCMc">
              Riksdagen tillkännager för regeringen som sin mening vad som
              anförs i motionen om att tillsätta en utredning med uppdrag att
              utreda möjligheten för kvinnor att få behandling med donerade
              ägg och donerad sperma samtidigt.
            </item>
          </list>
          <p xml:id="i-UpUkZcmju2QLdXQnhBZGoM">
            1 Yrkandena 1, 2 och 4 hänvisade till CU.
          </p>
        </div>
        <div type="motContent">
          <head xml:id="i-CyueXKZY2kdPj2cWwSZuFT" type="h1">
            2 Alla barn ska ha lika rätt till sina föräldrar
          </head>
          <p xml:id="i-X666VBbEsCqBap6qvhJHWZ">
            År 2005 fick även kvinnor som är partner eller sambo med en annan
            kvinna möjlighet till assisterad befruktning vid allmänt sjukhus.
            Partnern eller sambon anses tillsammans med den befruktade kvinnan
            vara förälder till det barn som föds, förutsatt att hon har samtyckt
            till behandlingen. För lesbiska kvinnor gäller dock en speciell
            regel där föräldraskapet fastställs slutligen genom bekräftelse
            eller dom. Det barn som tillkommer genom insemination i egen regi
            eller vid klinik utomlands omfattas inte av lagstiftningen. Det
            innebär att det fortfarande saknas möjlighet för den födande kvinnans
            maka, partner eller sambo att få föräldraskapet till barnet fastställt
            i en sådan situation. Trots möjligheten för lesbiska kvinnor att
            få tillgång till assisterad befruktning vid allmänt sjukhus förekommer
            det fortfarande att par åker utomlands för att söka behandling
            eller att de själva genomför inseminationen i hemmet. Sjukhusens
            köer har växt snabbt, vilket medför långa väntetider.
          </p>
          <p xml:id="i-4s9kmgiqEirGvwcsCdvphz">
            De barn som tillkommer efter en insemination utomlands eller
            privat i hemmet löper risk att bara få en juridisk vårdnadshavare.
            I dag måste nämligen moderns partner ansöka om att adoptera barnet
            i ett sådant fall. Att det kan uppstå stora problem till följd
            av denna lucka i lagen visar tydligt två beslut från Norrköpings
            tingsrätt (se beslut 2006-12-14 A 2282-06, A2273-06) där två lesbiska
            kvinnor i två olika fall fick avslag på sin ansökan om att adoptera
            sin partners barn trots att socialnämnden tillstyrkt adoptionerna.
            Kvinnorna fick sedan rätt i högre instans, men dessa fall visar
            ändå tydligt att lagen måste ändras då den inte erbjuder alla
            barn samma skydd. För ensamstående kvinnor saknas i dag helt möjlighet
            till assisterad befruktning inom den svenska sjukvården. Vänsterpartiets
            mål är att lagstiftningen ska gälla lika för alla oavsett sexuell
            läggning och civilstånd. Vi menar därför att den befintliga lagstiftningen
            om assisterad befruktning måste ändras på en rad punkter.
          </p>
          <head xml:id="i-NPvpgoZFyNCt3zmbruZwQj" type="h2">
            2.1 Utredningen om föräldraskap vid assisterad befruktning
          </head>
          <p xml:id="i-39mkVQXxR4MpeiqnuMv3fa">
            Utredningen Föräldraskap vid assisterad befruktning (SOU 2007:3)
            presenterades 2007. Utredaren föreslår att föräldraskapet vid
            assisterad befruktning regleras på samma sätt för samkönade par
            och för olikkönade par. En föräldraskapspresumtion ska gälla så
            att den kvinna som är moderns maka, registrerade partner, automatiskt
            anses vara barnets förälder. Om modern är sambo med en kvinna
            ska föräldraskapet fastställas genom bekräftelse eller dom. Bestämmelserna
            ska även omfatta assisterad befruktning som skett utomlands och
            insemination genom privat försorg. Utredaren föreslår även en
            ny bestämmelse i föräldrabalken om att barn som tillkommit genom
            assisterad befruktning med donerade ägg eller spermier har rätt
            till information om sitt genetiska ursprung. Det ska framgå att
            det är föräldrarna som har ansvaret för att upplysa barnet om
            detta. Regeringen har dessvärre ännu inte presenterat något förslag
            som grundar sig på utredningen.
          </p>
          <head xml:id="i-7Aw1qyXTBn8rxEJLJtnKRe" type="h2">
            2.2 Inför en moderskapspresumtion
          </head>
          <p xml:id="i-7VTpFFqvX2LAs1V3XJpyhk">
            Ett barn som föds av gifta heterosexuella föräldrar faller under
            den s.k. faderskapspresumtionen. Mannen i äktenskapet anses alltså
            automatiskt vara far till barnet oavsett om han verkligen är den
            biologiska fadern eller inte. Som lagstiftningen är utformad i
            dag är det möjligt att ett barn som tillkommit i ett lesbiskt
            förhållande i praktiken bara får en rättslig vårdnadshavare. Om
            ett barn tillkommit genom privat insemination i hemmet eller efter
            assisterad befruktning utomlands saknar nämligen den befruktade
            kvinnans partner möjlighet att bekräfta föräldraskapet. Vi anser
            att en moderskapspresumtion alltid ska gälla i de fall där det
            lesbiska paret är gifta eller registrerade partner detta oavsett
            hur barnet har tillkommit. Moderskapspresumtionen ska kunna hävas
            om donatorn vill ta på sig det rättsliga faderskapet under förutsättning
            att den biologiska modern och hennes maka eller partner godkänner
            hans faderskapsbekräftelse. Samma regler ska gälla för det rättsliga
            föräldraskapet oavsett om föräldrarna lever i en heterosexuell
            eller en lesbisk relation. Ett alternativ till att införa en moderskapspresumtion
            är att ta bort faderskapspresumtionen som gäller för barn till
            gifta heterosexuella par. Undersökningar visar nämligen att så
            många som ca 510 % av alla barn egentligen har en annan biologisk
            far än mannen i äktenskapet.
          </p>
          <p xml:id="i-Jd6sSawC22ebAf1XCs9i5b">
            Regeringen bör återkomma med förslag till lagändring som innebär
            att en moderskapspresumtion ska gälla i de fall där en lesbisk
            kvinna som lever i äktenskap eller registrerat partnerskap genomgår
            assisterad befruktning vid allmänt sjukhus eller insemineras genom
            privat försorg. Detta bör riksdagen begära.
          </p>
          <head xml:id="i-8weokPDhNdMb9KM3hgmJTi" type="h2">
            2.3 Inför en moderskapsbekräftelse
          </head>
          <p xml:id="i-CTtcvaPaKPh3BYuskfeefX">
            En ogift heterosexuell man måste bekräfta faderskapet till barnet
            för att han ska anses som den rättsliga fadern. Vi anser att moderskap
            i en lesbisk relation bör kunna bekräftas på samma sätt som faderskap
            oavsett om modern befruktats vid allmänt sjukhus eller genom privat
            försorg. Det finns inga sakliga skäl till att de regler som gäller
            för heterosexuella föräldrar inte ska kunna gälla för lesbiska
            föräldrar.
          </p>
          <p xml:id="i-3w2XbuSBHpatK3osYEtNfD">
            Regeringen bör därför återkomma med förslag till lagändring som
            innebär att partnern till den kvinna som genomgår assisterad befruktning
            utanför allmänt sjukhus eller insemineras genom privat försorg
            får möjlighet att bekräfta moderskapet till barnet. Detta bör
            riksdagen begära.
          </p>
          <head xml:id="i-U5Fs3khhWVWjZJyNkuSKgg" type="h2">
            2.4 Inför möjlighet att välja donator
          </head>
          <p xml:id="i-KT161aAMbtSTqPSo2Z58kX">
            I dag saknas en uttrycklig möjlighet för ett par att själva välja
            vilken man de vill ha som donator. Men vissa av universitetssjukhusen
            ger i praktiken par en sådan möjlighet. Vi anser att det ska införas
            en laglig rätt att välja donator för alla par oavsett sexuell
            läggning. I dag ska val av lämplig spermagivare göras av läkaren.
            I huvudsak ska läkarens val styras av att den tänkte givaren inte
            skall vara olämplig av medicinska skäl, men läkaren bör enligt
            föreskrifterna från Socialstyrelsen även eftersträva att finna
            en man som liknar den blivande sociale fadern när det gäller ögonfärg,
            hårfärg och kroppskonstitution. Vi menar att föreskrifterna om
            att donatorn bör likna den blivande fadern helt saknar relevans.
            En utseendemässig likhet mellan barnet och de blivande föräldrarna
            är t.ex. ingenting som eftersträvas vid adoptioner. Däremot är
            självfallet en medicinsk undersökning av den tilltänkte donatorn
            motiverad.
          </p>
          <p xml:id="i-XGwmjGpg1ZVPZjX3wNXoLS">
            Regeringen bör därför återkomma med förslag till lagändring som
            innebär att ett par får uttrycklig rätt att välja en donator för
            assisterad befruktning. Detta bör riksdagen begära.
          </p>
          <head xml:id="i-D5Xzsp1LqJjvuasn26deZi" type="h2">
            2.5 Inför möjlighet för donatorn att bekräfta faderskapet
          </head>
          <p xml:id="i-V5WQAZ59qw2YFRMNFNMQqx">
            För många homosexuella män är donation av sperma den enda möjligheten
            som finns att bli far till ett barn. I dag kan en donator bekräfta
            faderskapet till ett barn som tillkommit genom privat insemination
            på samma sätt som en man som haft samlag med barnets mor. Vi anser
            att det även ska finnas en möjlighet att bekräfta faderskapet
            till ett barn som tillkommit genom assisterad befruktning vid
            allmänt sjukhus. Denna möjlighet kommer enbart att bli aktuell
            i de fall där paret själva valt ut en donator som de är överens
            om ska vara barnets rättsliga far. För den donator som läkaren
            väljer ut åt paret kommer situationen att vara oförändrad. Möjligheten
            för en man att bekräfta faderskapet till det barn som tillkommit
            genom befruktning vid allmänt sjukhus bereder väg för att fler
            inseminationer kan genomföras under medicinskt kontrollerade former.
          </p>
          <p xml:id="i-NaBr5BRRaLebwh75oqRyhf">
            Regeringen bör därför återkomma med förslag till lagändring som
            innebär att den man som donerat sin sperma för assisterad befruktning
            av en kvinna får möjlighet att bekräfta faderskapet till barnet.
            Detta bör riksdagen begära.
          </p>
          <head xml:id="i-31SEqC9TLNi2tgZwVZDK8o" type="h2">
            2.6 Inför möjlighet till insemination på barnmorskemottagningar
          </head>
          <p xml:id="i-6W7nq68GdJi14nMfR99gF9">
            I dag är det endast möjligt att söka behandling vid de sju universitetssjukhusen
            som finns i Stockholm, Uppsala, Göteborg, Linköping, Malmö, Umeå
            och Örebro. Donerade spermier får hanteras endast vid dessa sjukhus.
            Sedan lesbiska par 2005 fick tillgång till assisterad befruktning
            inom den svenska sjukvården har sjukhusens köer ökat lavinartat.
            Vi anser därför att det finns all anledning att tillåta insemination
            även på t.ex. barnmorskemottagningar. I Danmark och Finland är
            det redan i dag möjligt för barnmorskor att utföra insemination.
            Ett heterosexuellt par som söker assisterad befruktning har oftast
            själva försökt bli med barn genom samlag under en längre tid.
            En del lesbiska par kan ha försökt bli gravida genom privat insemination
            i hemmet men en del har inte försökt på egen hand utan i stället
            valt att söka behandling direkt. För de lesbiska par där den kvinna
            som ska bära barnet inte har problem med infertilitet vore det
            betydligt enklare att söka sig till en barnmorskemottagning för
            att där få hjälp med inseminationen i stället för att behöva ställa
            sig i kö vid något av universitetssjukhusen. I de fall där kvinnan
            är infertil krävs självfallet en mer ingående medicinsk utredning
            än vad en barnmorskemottagning kan erbjuda. Om barnmorskemottagningar
            ges möjlighet att utföra inseminationer minskar belastningen på
            de ovan nämnda sjukhusen och de par som söker behandling behöver
            inte vänta på sin tur i åratal, något som kan vara nog så påfrestande
            för en relation. Vårt förslag innebär även en effektivare hantering
            av inseminationer när det gäller både kostnader och köer.
          </p>
          <p xml:id="i-HJKukUStirSeYU2yxKU1Dm">
            Regeringen bör därför lägga fram förslag till lagändring som
            innebär att det blir möjligt att få tillgång till assisterad befruktning
            på andra kliniker än de sju universitetssjukhusen. Detta bör riksdagen
            begära.
          </p>
          <head xml:id="i-SR5YgtqPXmFUB3qFFMSR1h" type="h2">
            2.7 Stoppa landstingens diskriminering av lesbiska par
          </head>
          <p xml:id="i-Gwhpk21kWyy4xixGfDdzWk">
            Det förekommer fortfarande att lesbiska par som ansöker om assisterad
            befruktning behandlas annorlunda än heterosexuella par. Det är
            inte acceptabelt. Vissa landsting har helt olika regler beroende
            på parens sexuella läggning. I Västernorrland får lesbiska par
            själva bekosta upp till tre inseminationsförsök hos privat vårdgivare
            innan de blir erbjudna provrörsbefruktning. Ett försök kostar
            omkring 10 000 kronor. Men för heterosexuella par är behandlingarna
            gratis. Detta är ren diskriminering och vittnar om den okunskap
            om hbt-personer som fortfarande finns bland politiska beslutsfattare
            och inom sjukvården.
          </p>
          <p xml:id="i-7i5gjGsZXu5zV6hX1bewoG">
            Lesbiska par som försöker få barn genom assisterad befruktning
            vill ibland dela behandlingsförsöken emellan sig. I dag ser även
            dessa rutiner helt olika ut hos olika landsting. För att lesbiska
            par ska slippa bli diskriminerade och godtyckligt behandlade bör
            regeringen ta fram nationella riktlinjer för assisterad befruktning.
            Detta bör riksdagen begära.
          </p>
          <head xml:id="i-7zZZERNdJpmnjSKJocoS5V" type="h1">
            3 Ge ensamstående kvinnor rätt till assisterad befruktning
          </head>
          <p xml:id="i-7bRwAFLL8cifsehws6mCuQ">
            Den traditionella kärnfamiljen som består av mamma, pappa, barn
            är i dag en gammaldags norm där många existerande familjebildningar
            inte får plats. Mångfalden av familjeformer har ökat, och det
            är rimligt att lagstiftningen anpassar sig efter hur människor
            faktiskt lever.
          </p>
          <p xml:id="i-9yVjkC7FZo8X5yFaqDjhQe">
            Allt fler kvinnor upptäcker att de inte måste avstå från ett
            liv med barn bara för att de inte har någon partner. Vissa kvinnor
            väljer därför att adoptera medan andra har en stark längtan efter
            att bära och föda ett barn. I dag är det möjligt för en ensamstående
            som fyllt 25 år att adoptera ett barn. Vi anser att ensamstående
            kvinnor bör få tillgång till assisterad befruktning på lika villkor
            som kvinnor som lever i en relation. Barn som tillkommit genom
            assisterad befruktning av en ensamstående kvinna får inte sämre
            uppväxtvillkor än ett barn som adopterats av en ensamstående kvinna
            eller man eller av någon annan anledning lever med endast en förälder.
          </p>
          <p xml:id="i-EsMoThpYUtGZXTfZPAcmM6">
            I dag är det bara kvinnor som lever i en parrelation som har
            möjlighet att få tillgång till assisterad befruktning. Dock är
            det vanligt att ensamstående kvinnor söker behandling på klinik
            i t.ex. Finland eller Danmark, vilket gör att det redan i dag
            föds barn som tillkommit genom assisterad befruktning av ensamstående
            kvinnor i Sverige.
          </p>
          <p xml:id="i-KNCVut7L5z1HZWacK7tNYX">
            Det barn som tillkommit genom assisterad befruktning inom den
            svenska sjukvården har rätt att få uppgift om vem donatorn är
            när barnet uppnått tillräcklig mognad. Barn som tillkommit genom
            assisterad befruktning utomlands saknar dock ofta den möjligheten.
          </p>
          <p xml:id="i-NAx6UGrV69B4wjn8K7kH4k">
            Bland riksdagens ledamöter finns majoritet för ensamstående kvinnors
            rätt till assisterad befruktning. Dessvärre verkar det inte som
            om regeringen tänker lägga fram något förslag.
          </p>
          <p xml:id="i-2bQQUTakBpFsNz9NnQwM6z">
            Regeringen bör återkomma med förslag till lagändring som innebär
            att ensamstående kvinnor får tillgång till assisterad befruktning
            vid allmänt sjukhus. Detta bör riksdagen begära.
          </p>
          <head xml:id="i-7t2x4BN1qmycwC6GewqVWX" type="h1">
            4 Behandling med donerat ägg och donerad sperma samtidigt
          </head>
          <p xml:id="i-S9EwhWEUCBgibnQG8kzmAg">
            I dag är det endast kvinnor som lever i en relation med en man
            som har möjlighet att ta emot donerade ägg. Eftersom både ägg
            och sperma inte får komma ifrån givare betyder det att lesbiska
            kvinnor som lider av ofrivillig barnlöshet saknar möjlighet att
            få behandling. Lesbiska kvinnor som är infertila ska självklart
            ha samma rättigheter och möjligheter som heterosexuella kvinnor.
            Lagen bör därför inte ställa krav på att den kvinna som vill ta
            emot ett donerat ägg är gift eller sambo med en man. En möjlighet
            att få behandling med donerade ägg och donerad sperma samtidigt
            skulle även ge heterosexuella par där båda parter är infertila
            en möjlighet att skaffa barn. Vidare skulle den kvinna-till-man
            transexuella man som vill donera ägg till sin kvinnliga partner
            kunna bli biologisk förälder.
          </p>
          <p xml:id="i-CvwuGCfpyzxCb9BjgfwbVJ">
            Regeringen bör därför tillsätta en utredning i syfte att ge kvinnor
            möjlighet att få tillgång till behandling med donerade ägg och
            donerad sperma samtidigt. Detta bör riksdagen som sin mening ge
            regeringen till känna.
          </p>
        </div>
        <div type="motSignatures">
          <list>
            <item xml:id="i-P8XJqPTm2BM891kDg91Kou" who="i-JxxHuvwXWsJTZYTnBZLHj">
              Marianne Berg (V)
            </item>
            <item xml:id="i-6eWoMg6f6nVAF5gneCvfrt" who="i-CpDe8Ez4j6HcFbBfHMRKAE">
              Bengt Berg (V)
            </item>
            <item xml:id="i-M3vKcEGbdXnhAUp29ssCks" who="i-548HUVvKe8n48M3pQmFeUC">
              Amineh Kakabaveh (V)
            </item>
            <item xml:id="i-MvmSoYD995yJv9wY8xZdmb" who="i-du5LHNwBWrCH1am94GCk1">
              Eva Olofsson (V)
            </item>
            <item xml:id="i-X2wtjh9Sxj4RnrZdWzPNy4" who="i-6MWLY5JdykMGLLUo96skfp">
              Lena Olsson (V)
            </item>
            <item xml:id="i-CRWtg77YJyykgC12PGqhMj" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
