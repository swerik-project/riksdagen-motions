<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KU-00207">
  <teiHeader>
    <fileDesc>
      <titleStmt>
        <title>Avskaffa monarkin</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffa monarkin</title>
          <idno type="rdwebb">H102K207</idno>
          <rs type="number">K207</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H102K207/text</ref>
          <ref type="dokument_url_html">http://data.riksdagen.se/dokument/H102K207</ref>
          <ref type="dokumentstatus_url_xml">http://data.riksdagen.se/dokumentstatus/H102K207</ref>
          <ref type="doc">http://data.riksdagen.se/fil/5F40941B-A959-4DD3-B181-FAC160C92FF6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Wx4peYyoNkHY334n5YLW34" type="signed"/>
        <correspContext corresp="i-Wx4peYyoNkHY334n5YLW34">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-LbvnMbmi7LmTTzvYUsXNdM" type="numbering">
          <date when="2013-09-27"/>
        </correspAction>
        <correspAction xml:id="i-QMHVvm8VEYB7sJrrhkaSeQ" type="submission">
          <date when="2013-09-18"/>
        </correspAction>
        <correspAction xml:id="i-monFEMZ5Xt4Q2tVNS9Dx9" type="transfer">
          <date when="2013-09-18"/>
        </correspAction>
        <correspAction xml:id="i-JaSLH5t6JgoVaUJavHrpmZ" type="assigned"/>
        <correspContext corresp="i-JaSLH5t6JgoVaUJavHrpmZ">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-NFegtiCnbW9AbtE1zL82kc" type="motHeader"/>
      <div xml:id="i-DgRz9r8d79oVzxY8pa5Jmb" type="motBody">
        <div xml:id="i-9ZQV6JCXJzinWNu2Ss9nvB" type="motProposal" subtype="förslag">
          <head xml:id="i-HpgoSoi8NPm74S7JmRHqxS">
            Förslag till riksdagsbeslut
          </head>
          <p xml:id="i-7KrZrvwCZmcsG7wfYy7Stb">
            Riksdagen tillkännager för regeringen som sin mening vad som
            anförs i motionen om en åtgärdsplan för att avveckla monarkin.
          </p>
        </div>
        <div xml:id="i-QT8igVKkF8J5XQrApSfcsr" type="motContent">
          <head xml:id="i-Bih1C4Y2cgtQJz5XDeZQpP" type="h1">
            Bakgrund
          </head>
          <p xml:id="i-LGGiWHsyFE4Fvxtcrbqqma">
            För över 200 år sedan utsågs en släkt som än idag skall producera
            nya statschefer för landet Sverige. Detta strider, enligt vår
            uppfattning, mot de mest grundläggande principerna för en demokrati.
            Ärftlig monarki är en kvarleva från det fördemokratiska samhället.
            På samma sätt som vi avvecklat andra fördemokratiska funktioner,
            traditioner och regelverk, vilka inte är förenliga med grundläggande
            demokratiska principer, bör därför den ärftliga monarkin avvecklas.
          </p>
          <p xml:id="i-NGYmhCE2uHyv9Q24898pZ8">
            Det är just genom att avveckla sådant som bryter mot demokratins
            principer som vi tagit steget från ett fördemokratiskt samhälle
            till dagens system. Den som försvarar den ärftliga monarkin måste
            således försvara att ämbeten, genom lagstiftning, skall kunna
            gå i arv. I detta perspektiv motsätter vi oss också hela idén
            med att barn skall utses till uppdrag i sin moders livmoder och
            att hela uppväxten därefter präglas av detta. Det är oacceptabelt
            för en rättsstat att tvinga barn att bli offentliga personer utan
            möjlighet till eget privatliv. Med vilken moralisk rätt grundlagsfästs
            barns uppfostran till statschef? Detta strider mot grundläggande
            värden i en demokrati. Varje människa har enligt FN:s deklaration
            om mänskliga rättigheter den exklusiva rätten att växa och utvecklas
            så fritt som möjligt, utan att en konstitution talar om för den
            unga människan: Du skall bli statschef!
          </p>
          <p xml:id="i-Bf9b3cgLuGEHbHMdbVuKo8">
            Hur pittoreskt man än kan tycka att monarki är, och hur trevliga
            kungar, drottningar, prinsessor och prinsar man än har, så är
            ärftlig monarki något främmande för de grundläggande demokratiska
            principerna.
          </p>
          <p xml:id="i-ASZ7eZPLVpDf88k2K8uCgJ">
            Ofta framhålls att en republik har en mängd nackdelar. Det brukar
            framföras att ett fritt, demokratiskt val av statschef kan splittra
            folket. Detta synsätt bottnar i något sorts förakt för demokrati
            och folkstyre som borde vara främmande för de politiska partierna.
            Principer som håller folket borta från val av sina företrädare
            brukar användas i länder som inte är kända för demokrati. Det
            finns dessutom ingen självklarhet att en avskaffad monarki måste
            ersättas med en direktvald statschef.
          </p>
          <p xml:id="i-JkYCK8YwVVnowJyFQnZZKH">
            Ett annat argument som ofta framförs är att kungen och drottningen
            bidrar till att öka intresset för svenskt näringsliv genom att
            monarken fungerar som en försäljare av Sverige. Det måste starkt
            ifrågasättas om det verkligen är förenligt med demokrati att en
            ätt, tillsatt för över 200 år sedan, på detta sätt skall ha i
            uppgift att, med statliga medel, lansera varumärket Sverige som
            en del i kampanjer för att underlätta försäljning av Volvobilar,
            JAS-plan eller mobiltelefoner. Det måste också ifrågasättas hur
            en sådan argumentation till förmån för monarkin går att förena
            med de oskyldiga barnens rätt till integritet.
          </p>
          <p xml:id="i-UbBGDCVLq1vC3M9z2Dey7d">
            Jag anser att den ärftliga monarkin ska avvecklas i samband med
            att den nuvarande statschefen avgår. Under denna avvecklingstid
            bör regeringen utreda behovet av statschef och om så anses lämpligt
            hur ett sådant behov kan tillgodoses. Alternativa statschefsroller
            ska övervägas och nya former för att upprätthålla de arbetsuppgifter
            som kan och bör åligga en statschef skall studeras.
          </p>
          <p xml:id="i-CBj52xmncB7t4p6WgyrT1r">
            Republik med president skall då enbart vara en av flera alternativa
            lösningar, en annan kan vara att riksdagens talman också är statschef
            eller åläggs uppgifterna. Låt en utredning undersöka också okonventionella
            metoder att utse statschef, om det alls behövs någon i ett modernt
            samhälle. Tidpunkt för avskaffande av principen om att en släkt
            vald 1809 ska tillsätta kungar respektive drottningar i all framtid
            kan diskuteras. Man kan till exempel fastställa tidpunkten till
            den dag nuvarande kung avgår av egen vilja eller når en viss ålder.
          </p>
          <p xml:id="i-L9NQ59GFNQbDE4HCQEm6m2">
            Jag vill också, vid sidan av de demokratiska aspekterna, understryka
            att det finns en ekonomisk dimension av frågan. Att hålla hov
            är inte gratis. Ett avskaffande av monarkin kan mycket väl leda
            till ett billigare statsskick, något som borde välkomnas i tider
            när pengar behövs till annat.
          </p>
        </div>
        <div xml:id="i-RtnqTWwfWHQNM12xosr2Ei" type="signatureBlock">
          <list xml:id="i-4xWdFCakrBxG2sY5xw4yyW">
            <item xml:id="i-VUuH2UvbkMbf6Xj31LNeFN" type="signature">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
