<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__658/mot_1969__fk__658-001.pdf"/>
      <fw>
        2 Motion i Första kammaren, nr 658 år 1969
      </fw>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 658
          </p>
          <p>
            Av herr Richardson, om mikrofilmning av svenskamerikanska tidningar.
          </p>
          <p>
            (Lika lydande med motion nr 759 i Andra kammaren)
          </p>
          <p>
            Få ting i vårt lands historia torde ha fått så djupgående och
            långvariga konsekvenser som emigrationen till Nordamerika. En
            fjärdedel av landets be- folkning beräknas ha lämnat Sverige och
            bosatt sig i USA före första världs- kriget. Vår kunskap om de
            förhållanden under vilka dessa många svenskar och svenskättlingar
            levat är tyvärr ytterst bristfällig. Möjligheterna att vin- na
            ökad kännedom om dessa ting är självfallet helt beroende av tillgången
            på relevant källmaterial. Då detta är ytterst magert och ofullständigt
            synes det vara en angelägen uppgift att rädda så mycket som möjligt
            av det som finns åt eftervärlden. Till det värdefullaste materialet
            hör den svenskamerikanska tidnings- pressen som mot bakgrunden
            av förhållandena under denna tid måste be- traktas som överraskande
            omfattande. Det är visserligen svårt att i någor- lunda exakta
            mått ange dess storlek, men att den varit rikt skiftande och spelat
            en betydande roll i de svenska immigranternas liv är uppenbart
            lik- som att den utgör en av de bästa källor som står emigrationsforskningen
            till buds. Augustanaprofessorn Fritjof Anders förteckning i bibliografin
            The Cul- tural Heritage of the Swedish Immigrant upptar namn på
            närmare 800 tidningar och tidskrifter. Enligt andra uppgifter
            skulle i realiteten antalet periodiska skrifter ha uppgått till
            åtskilligt över tusentalet, om man däri även medräknar relativt
            kortlivade skrifter av typ kalendrar och jultid- ningar. Mer eller
            mindre fullständiga serier av över 300 svenskamerikanska tid-
            ningar, upptagande omkring en miljon tidningssidor, förvaras på
            kungl. biblioteket. Mycket av detta hotas enligt uppgift av chefen
            för emigrant- institutet i Växjö av en gradvis förmultning. Det
            synes vara inte bara ett exklusivt forskningsintresse utan ett
            i ordets bästa mening folkligt intresse att mikrofilmning av detta
            material sker i sådan takt att risker för förstö- relse inte föreligger.
            Med stöd av vad som ovan framhållits hemställes, att riksdagen
            beviljar ett särskilt anslag på 20 000 kronor för mikrofilmning
            av svenskamerikanska tidningar.
          </p>
          <p>
            Stockholm den 28 januari 1969 G. Richardson (fp)
          </p>
        </div>
      </div>
    </body>
  </text>
</TEI>
