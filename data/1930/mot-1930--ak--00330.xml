<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__ak__330/mot_1930__ak__330-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 830. 1
          </p>
          <p>
            Nr 330.
          </p>
          <p>
            Av herr” Laurin, om förbud mot väckande av skadeståndskrav mot
            motionären i anledning av ett mellan honom och Aktie- bolaget
            Ria i likvidation träffat avtal.
          </p>
          <p>
            Det är självfallet mindre behagligt att vända sig till riksdagen
            i en sak, som till synes är av privat natur, men av här nedan
            följande redogörelse är det otvetydigt att saken också är av allmän
            natur och att initiativet hela ti- den utgått från statens sida.
            Jag förbigår härvid en del detaljer, som kunna hava juridiskt
            intresse vid en eventuell process mellan kreditkassan och mig,
            men jag står gärna till vederbörande utskotts förfogande för ytterligare
            upplysningar. Sistlidne sommar mottog jag från kreditkassan av
            år 1922 en den 28 augusti dagtecknad skrivelse, däri kreditkassan
            bl. a. säger »och vi erhållit känne- dom om, att Ni vid något
            tidigare tillfälle intresserat Eder för träffande av sådan anordning,
            varigenom till förmån för de svenska jordbrukarna Glo- riaverkens
            tillverkning skulle kunna utvecklas och fortbestå». Jag förmodar
            att härmed avsågs mitt inlägg vid 1929 års riksdag i debat- ten
            om Jordbrukarebanken, och det är alldeles fullkomligt riktigt
            att jag haft och fortfarande har intresse för att jordbrukarne
            skulle hava något inflytande över prisbildningen på jordbruksmaskinernas
            område. Jag infann mig såle- des hos kreditkassan. , Jag häpnade
            visserligen över det sätt varpå man från kreditkassans sida förde
            underhandlingarna och den okunnighet, som lades i dagen beträffan-
            de de faktiska förhållandena rörande Gloriaverken och tillhörande
            affärer, men saken avancerade dock så långt att jag kunde avgiva
            tvenne al- ternativa anbud, ett högre, som jag avsåg motsvara
            försäljningsobjek- tens verkliga värde vid denna tidpunkt och
            där jag såvitt möjligt var av- såg att skydda statens intressen,
            samt ett lägre anbud, baserat på min känne- dom om svårigheterna
            att sälja verken. Det högre anbudet förkastades utan vidare och
            underhandlingarna fort- sattes på basis av det lägre anbudet,
            och dessa syntes leda till resultat. Men detta var tydligen icke
            kreditkassans verkliga mening, ty då man avlämnade sitt slutliga
            förslag till kontrakt, höjer man bl. a. det förut överenskomna
            pri- set och vad värre är man inrycker en bestämmelse av följande
            lydelse: »&gt;Det åligger Laurin att respektera det avtal som aktiebolaget
            Ria (Ria är det namn man antagit för likvidationsförfarandet betr.
            Gloriaverken) må komma Bihang till riksdagens protokoll 1930.
            4 saml. 60 häft. (Nr 330—341.) 1
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-002.pdf"/>
          <p>
            2 Motioner i Andra kammaren, Nr 330.
          </p>
          <p>
            att på basis av hittills förda underhandlingar avsluta med ingeniören
            A. Th. Salenius angående överlåtelse av Rias avdelningar för tillverkning
            av mjölk- ningsmaskiner och separatorer samt hyra och option å
            köp av viss Ria resp. dess dotterbolag tillhörig fastighet. Den
            likvid som inflyter till Ria på grund av eventuell till Salenius
            skedd försäljning skall avräknas å den i punkt VIT omnämnda reversen
            å 300,000 kronor.» Nu är att märka att jag först i sista minuten
            får reda på att kreditkassan tänker göra denna affär, och man
            aktar icke ens nödigt att meddela mig pris, hyresvillkor o. s.
            v. Av den citerade paragrafen framgår sålunda tydligt, att kreditkassan
            först vill sälja det hela till mig, men sedan denna försäljning
            ägt rum skall den sälja en del av det förut försålda till annan
            köpare, utan någon som helst rätt för mig att bestämma priset
            på min nyförvärvade egen- dom och utan rätt att ens bestämma hyra
            för lokaler, maskiner m. m. Jag skall t. o. m. förbinda mig att
            avhända mig en del av den fasta egendomen på sätt som kreditkassan
            och den andra köparen behagar senare bestämma. Jag vädjar verkligen
            till varje rättänkande. Har jag icke rätt i min uppfatt- ning,
            att kreditkassans affärsmetoder äro något egendomliga eller ger
            icke ovanstående stöd för den allmänt spridda uppfattningen, att
            kreditkassan icke ville sälja, utan har andra intressen? Mitt
            svar måste ju självfallet bliva avböjande. Efter någon tid uppkallades
            jag till statsrådet och chefen för finansdepar- tementet. Då jag
            infann mig förklarade herr statsrådet att det kommit till hans
            kännedom att förhandlingarna med kreditkassan avbrutits och frågade
            om jag icke ville på nytt försöka. Genom den behandling jag förut
            rönt av kreditkassan var jag ganska ovillig, men på grund av statsrådets
            visade in- tresse beslöt jag att försöka på nytt. Förhandlingarna
            sköttes nu från kre- ditkassans sida av dess advokat, och herr
            statsrådet visade även senare sitt intresse för saken. Här bör
            kanske sägas, att herr statsrådet vid något av mina besök förklarade
            att han skulle göra allt vad han kunde, men att han icke hade
            någon bestämmanderätt över kreditkassan. I själva verket har det
            också varit så att jag hela tiden mötts med förståelse och välvilja
            av herr statsrådet och den ovannämnda advokaten, men rönt ett
            fullkomligt cy- niskt och oförstående bemötande från kreditkassans
            män. Underhandlingarna ledde till ett avtal, av vilket jag endast
            här berör några punkter. Jag skulle betala 100,000 kronor den
            18 december och ställa bankgaranti för 100,000 kronor. Jag anförde
            härvid att fristen för erläg- gande av beloppen syntes mig för
            kort, då jag samtidigt måste skaffa pen- ningar till driftens
            uppehållande under den tid som förflöt för bildande av nytt bolag.
            I själva verket ämnade jag utöka kapitalet i ett av de köpta bola-
            gen, a.-b. Gefle åkerbruksredskap, vilket också klart och tydligt
            angavs för kreditkassans ombud och vilket bör omnämnas på grund
            av senare händelser. Snart visar det sig att kreditkassan säljer
            objekt, som den icke äger. I sista minuten, strax före kontraktets
            upprättande, unptäcker jag att kredit-
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-003.pdf"/>
          <p>
            Motioner i Andra kammaren, Nr 330. 3
          </p>
          <p>
            kassan icke äger vissa för rörelsens bedrivande nödvändiga patent
            beträffande separatorer och mjölkningsmaskiner. Denna sak ordnas
            dock så, att jag utan kreditkassans medverkan lyckades träffa
            separatavtal med innehavarne av dessa patenträttigheter. Men flera
            överraskningar skulle komma. Då det ge- nom pressen blev bekant
            att jag övertagit Gloriaverken erhöll jag från ett konkurrentföretag
            en den 9 december dagtecknad skrivelse av det innehåll, att ovannämnda
            verk visserligen till Gloriaverken sålt a.-b. Gefle åkerbruksred-
            skap tillhörande fastighet men icke firmanamn, varumärken, patenter
            m. m. Vidare skriver bolaget: »Det är visserligen sant att aktierna,
            sedan bolaget (Gefle åkerbruksredskap) ändrat namn och avhänt
            sig alla andra tillgångar än fastigheterna, skola överlämnas till
            Gloriaverken.&gt; Med stöd av detta ford- rar konkurrentbolaget att
            jag skall godkänna det ursprungliga avtalet, som det hade med
            Gloriaverken. I köpeavtalet med mig heter det bl. a. att till
            mig försäljes »Ria tillhöriga aktier i a.-b. Champion å nom. 375,000
            kr. samt i a.-b. Gefle åkerbruksredskap å nom. 100,000 kr.». Jag
            har sista tiden även fått veta, att aktiestocken, som Ria äger
            i Gefle åkerbruksredskap, icke är nom. 100,000 kr. utan 400,000
            kronor. Avsåg kreditkassan att lura mig eller är det ytterligare
            exempel på deras sätt att handhava sta- tens affärer? Man kan
            nu både i detta och andra fall säga att jag handlat lättsinnigt,
            men då jag hade att göra med staten kunde jag icke tro att jag
            behövde frukta allehanda försåtligheter. Jag förklarar härmed
            bestämt att kreditkassan aldrig ens omnämnt än min- dre förelagt
            mig dessa handlingar. Jag vände mig därför till kreditkassans
            ombud med anhållan om förklaring. Härunder gick tiden, och då
            den 18 de- cember 100,000 kr. skulle erläggas och bankgaranti
            sättas för lika stort belopp, erbjöd kreditkassan att fristen
            skulle förlängas till den 2 januari 1930 mot vissa medgivanden
            betr. Gefle åkerbruksredskap. Dumt nog accepterade jag detta.
            Jag skulle självfallet aldrig gjort det, om det varit en vanlig
            affär, ntan helt enkelt krävt kontraktets annullerande, men intagen
            som jag var av livligt intresse för jordbruksnäringen, och i tanke
            att herr statsrådet till slut väl ändå skulle kunna göra sitt
            inflytande gällande, undertecknade jag den ödesdigra överenskommelsen
            av den 18 december. Jag anade icke då, att de krafter, som voro
            emot Gloriaverken, hade så djupa försänkningar hos kre- ditkassan
            och tydligen också på annat håll. Jag hade visserligen en del
            penningar tillgängliga, men frånsett de 100,000 kronor som skulle
            kontant erläggas måste ju driften uppehållas under mellantiden
            och dessutom skulle ju bankgaranti skaffas. Kreditkassans verkställande
            direktör hade redan på ett tidigare stadium förklarat att Jordbrukarebanken
            under inga omständigheter tillätes finansiera företaget, alldeles
            oavsett vilken säkerhet som erbjöds. Vid detta samtal tillät jag
            mig en blygsam fråga, om detta verk- ligen vore i överensstämmelse
            med riksdagens beslut beträffande Jordbrukare- banken och om kreditkassan
            verkligen hade sådan maktbefogenhet.
          </p>
          <p>
            Härpå har man aldrig velat svara. Emellertid ansåg jag, att då
            jag dispo-
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-004.pdf"/>
          <p>
            4 Motioner i Andra kammaren, Nr 3830.
          </p>
          <p>
            nerade över tillräckliga realsäkerheter för att under övergångstiden
            skaffa kre- dit i annan bankinrättning, fick jag finna mig i förbudet.
            Genom förmedling av en bankdirektör, som är personlig god vän
            till mig, vände jag mig till den- nes bank med anhållan dels om
            en bankgaranti på 100,000 kronor och . dels om en kredit på 200,000
            kronor. (De överskjutande 100,000 kr. voro avsedda till ytterligare
            driftkapital under mellantiden.) Efter någon dag mottog jag det
            svaret, att säkerheten visserligen vore tillfredsställande, »men
            att styrelsen av inre skäl icke kunde bevilja min anhållan». Jag
            erbjöd då un- derborgen av en känd millionär, vilkens affärer
            banken dessutom fullständigt kände. Saken upptogs på nytt i styrelsen,
            men fortfarande avslag. Vid ett personligt samtal lät vederbörande
            bankdirektör framskymta att den verk- liga orsaken var, att banken
            i fråga hade genom kreditkassan erhållit stats- hjälp och att
            saken kunde anses betyda omflyttande av en affär från Jord- brukarebanken
            till annan statsunderstödd bank. En sådan åsikt är ju orim- lig.
            Dels var det en alldeles ny affär och nya säkerheter lades till
            grund för krediten, och för övrigt hur skulle en massa industrier
            tillhörande de av sta- ten understödda bankernas intressesfär
            kunnat hjälpas eller rekonstrueras om kreditkassan alltid tillämpade
            sådana bestämmelser som mot mig? Jag för- sökte i en annan bank.
            Samma avslag. Jag har ju för en del år sedan tagit livlig del
            i en storbanks affärer och känner sålunda tämligen väl bankförhål-
            landena. Jag kom därför lätt under fund med att bakom dessa avslag
            låg samma industrigrupp, som utförde anfallen mot Jordbrukarebanken
            sistlidne vår. Det var sålunda uppenbart lönlöst att fortsätta
            bankvägen. Jag vände mig då till kreditkassan och erbjöd denna
            direkt mina säkerheter. Detta vann icke något som helst gehör.
            Efter ett besök hos statsrådet och chefen för finansdepartementet
            låtsades man anlägga en annan min, och kreditkassans ombud visade
            sig mycket välvillig och lovade att förelägga kreditkassan trenne
            olika alternativ. Bland de säkerheter som erbjödos var bl. a.
            min gravationsfria huvudgård, skogs- och jordbrukstaxerad för
            190,400 kronor. Denna er- bjöds som säkerhet för 100,000 kronor.
            Nu är att märka, att gården, som ligger mitt inne i Stockholms
            norra förstäder, har detta taxeringsvärde eme- dan jag aldrig
            drivit något tomtjobberi, men skulle gården utbjudas till styck-
            ning har den ett mycket högre värde. Man tycker att den åtminstone
            skulle duga för 100,000 kronor. Men det blev avslag med följande
            egendomliga mo- tivering: »De av Eder erbjudna reverserna å 100,000
            kronor med rätt till inteckning i Edra till 192.000 kronors värde
            taxerade fastigheter äro vis- serligen i och för sig goda om de
            fastställas med bästa förmånsrätt, men in- nan dessa reverser
            intecknats kunna de givetvis icke betraktas som en prima realsäkerhet
            0. s. Vv.» Jag hoppas att omnämnde advokat icke vill förneka,
            att Jag i den händelse kreditkassan ville gå med på förslaget,
            erbjudit honom att själv ombesörja in- teckningarnas uttagande,
            så att varje riskmoment måste anses uteslutet. Som ett ytterligare
            bevis för kreditkassans lättvindiga behandling av ärendet är
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-005.pdf"/>
          <p>
            Motioner i Andra kammaren, Nr 330. 2
          </p>
          <p>
            att man i sitt svar icke ens angivit det rätta taxeringsvärdet,
            trots att årets skattesedel varit inlämnad till kreditkassan.
            Förfarandet måste väl kallas för de obotfärdigas förhinder och
            ett juristeri av hög klass. Det är också en verkligt originell
            uppfattning, att om en fas- tighet är ograverad, är den mindre
            tillfredsställande från säkerhetssynpunkt, och det måste för kreditkassan
            anses mindre hedrande att insinuera, att en riks- dagsman skulle
            vilja göra sig skyldig till uppenbart skoj, genom att på nå- got
            sätt förringa den erbjudna säkerhetens värde. Under sådana förhållanden
            är det ju icke underligt att kreditkassan helt nonchalant underkänner
            övriga säkerheter, bland annat förut omnämnda millionärs borgen.
            Jag tillåter mig verkligen fråga, hur det kan komma sig att staten
            för- lorat dessa många tiotal millioner — den verkliga summan
            vill man icke ut med — då kreditkassan förfäktar så rigorösa idéer
            som här ovan visats. I ovannämnda avtal var också stipulerat,
            att verksamheten under mellan- tiden skulle drivas för min räkning
            i mindre omfattning, men att Ria (kre- ditkassan) skulle i alla
            betydande förvaltningsfrågor samråda med mig. Detta har kreditkassan
            skött på det sättet, att den envist fasthållit vid att trots upp-
            repade anmaningar från mig såsom driftsledare vid fabriken hava
            en man, som jag anser olämplig. Min åsikt styrkes av utdrag från
            en föregående revision, som icke torde vara kreditkassan okänd.
            Ytterligare bevis för mannens olämp- lighet är att redan då avtalet
            med mig blir känt börjar han förkunna, att jag aldrig kan fullfölja
            avtalet, han försöker förmå de bästa av de anställda att söka
            annan verksamhet, och driften lägges på det mest ofördelaktiga
            sätt. Då trots mina protester kreditkassan tillåtit honom att
            fortsätta måste ansvaret läggas på kreditkassan. Det är uppenbart
            att syftemålet från början varit att motarbeta mina strävanden
            och kunna göra Gloriaverken till en skrothög. Men på sistone erinrar
            sig kreditkassan att man skall samråda med mig, dels i en skrivelse
            av den 19 december 1929 och dels av den 13 januari 1930. Dessa
            skrivelser äro mycket försåtligt avfattade och endast avsedda
            att för- söka välta över ansvaret på mig. Då jag tvingades att
            hava en affärsledning, som jag icke kan gilla, då kreditkassan
            själv bestämmer vilka artiklar som skola till- verkas, då kreditkassan
            styr och ställer precis som den själv önskar, då är det verkligen
            höjden av ironi att senare låtsas fråga efter mina önskningar.
            Jag avlåter emellertid följande skrivelse av den 15 januari, vilken
            samma dag med bud tillställdes kreditkassans ombud på morgonen
            den 15:de: »Jag har mottagit Edert ärade av den 13 januari och
            jag antager att advokaten måste medgiva, att då jag förut konsekvent
            hållits utanför all förvaltning av Glo- riaverken, är det svårt
            för mig att avgiva något bestämt utlåtande. Jag vet ju således
            i närvarande stund icke vilka artiklar man gjort färdiga under
            den inskränkta driften eller ej. Enligt min mening borde arbetet
            koncentreras på de saker, som äro avsedda för vårbruket, under
            det att andra, som skall leve- rereras först under högsommaren,
            få anstå. Likaså torde det vara självklart, att alla icke färdiggjorda
            maskiner (halvfabrikat) göras färdiga. Detta borde
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-006.pdf"/>
          <p>
            6 Motioner i Andra kammaren, Nr 330.
          </p>
          <p>
            ju hava skett, även om jag icke varit med, för att staten icke
            skulle ha åsam- kats större förlust än vad som är nödvändigt.
            Beträffande penningtillskott från min sida för utökande av driften
            skulle jag principiellt icke vara däremot, då jag fortfarande
            har den uppfattningen att jag till slut lyckas ordna saken, men
            då kreditkassan envisas att till chef för företaget hava en person,
            för vilken jag hyser den djupaste misstroende, förefaller det
            mig vara för myc- ket begärt att jag skall ställa penningar till
            dennes förfogande. Som jag i föregående skrivelse angav hoppas
            jag kunna återkomma till huvudfrågan i veckan. Högaktningsfullt.&gt;
            Nu inträffar följande märkliga händelse. Kredit- kassan anser
            den 13 januari, och då brevet är avsänt per post, kan jag ju icke
            hava det förrän den 14 jan., att jag är bunden av kontraktet,
            att min uppfatt- ning i förvaltningsfrågor måste inhämtas, men
            omedelbart sedan mitt bud av- lämnat mitt svar den 15 på förmiddagen,
            erhåller jag under pågående kam- marsession följande telegram:
          </p>
          <p>
            Stockholm 51626 46 15/1 1930 10,30 Riksdagsmannen harald laurin
          </p>
          <p>
            överby gård rotebro rt rotebro 212
          </p>
          <p>
            på grund av edert dröjsmål med köpeskillingens erläggande häves
            kontrak- tet den 2 december 1929 mellan eder och oss med tillägg
            den 18 i samma må- nad stop vi förbehålla oss rätt till skadestånd
            brev följer
          </p>
          <p>
            aktiebolaget ria i likvidation
          </p>
          <p>
            alf lindahl
          </p>
          <p>
            Jag vill visst icke fordra att kreditkassan skall hålla reda
            på riksdagssam- manträden, men de anförda tidsuppgifterna visa
            något anmärkningsvärt: An- tingen har herr Lindahl handlat på
            egen hand utan något styrelsesammanträde i kreditkassan eller
            vilket är troligast har man fattat beslut i kreditkassan om kontraktets
            hävande redan före brevets avsändande eller den tidpunkt då man
            säkert beräknade att svar kunde vara att tidigast förvänta från
            mig, således avsåg man att genom skrivelsen locka mig i en fälla.
            Jag måste verkligen fort- farande vidhålla att kreditkassans handlingssätt
            mot mig är något egendom- ligt. Det i telegrammet åsyftade brevet
            daterat den 15 Jan. kommer sedan mig tillhanda och skall här endast
            citeras i tvenne punkter »såsom Jag vid upp- repade tillfällen
            framhållit kan aktiebolaget Ria i likvidation icke undgå att drabbas
            av högst väsentliga förluster genom Edert dröjsmål». Vilka äro
            för- lusterna? Det angives icke. Då kreditkassan helt på egen
            hand drivit verk- samheten oändamålsenligt, bakom min rygg förlängt
            anställningstiden för obe- hövliga och t. o. m. odugliga tjänstemän,
            vill man välta ansvaret härför på mig. Är detta värdigt ett statens
            och riksdagens organ? Vidare säger man: »Försäljning av den i
            avtalet omhandlade fasta och lösa egendomen kommer
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-007.pdf"/>
          <p>
            Motioner i Andra kammaren, Nr 330. 7
          </p>
          <p>
            att äga rum å offentlig auktion å tid och plats, varom underrättelse
            skall fram- deles meddelas Eder.&gt; Jag kan icke undertrycka den
            reflexionen: Min ogra- verade jord, mina övriga tillgångar duga
            icke som säkerhet för kreditkassan, men de duga till att gälda
            ett eventuellt skadestånd, sedan man berövat mig möjligheten att
            fullfölja avtalet. Det är uppenbart att vissa motiv måste finnas
            för kreditkassans uppträdande, framförallt försöket att politiskt
            hämnas på mig för min verksamhet i jord- bruksrörelsens tjänst
            — en av styrelsemedlemmarna har ju för övrigt som be- kant icke
            kunnat avhålla sig från att på ett synnerligen klumpigt och oparla-
            mentariskt sätt lägga dessa hämndkänslor i dagen. Jag avser med
            min motion icke någon nådeansökan hos riksdagen, men jag anser
            att då jag tillkallats av det allmännas representanter och då
            jag hand- lat i god tro och i det allmännas intresse, bör jag
            befrias från följder, som upp- stått av förhållanden som varit
            mig övermäktiga och om vilka jag på förhand icke kunde hava någon
            uppfattning. På grund av kreditkassans handlingssätt är det uppenbart
            att en skyndsam behandling av ärendet är för mig önskvärd. Jag
            tillåter mig därför hemställa,
          </p>
          <p>
            att riksdagen ville skyndsamt behandla och besluta, att icke
            något skadeståndskrav får av kreditkassan eller densam- ma underlydande
            bolag mot mig väckas med anledning av mellan aktiebolaget Ria
            i likvidation och mig träffade avtalet av den 2 dec. 1929.
          </p>
          <p>
            Stockholm den 21 januari 1930.
          </p>
          <p>
            Harald Laurin.
          </p>
          <pb facs="riksdagen-motions-pdf/data/1930/mot_1930__ak__330/mot_1930__ak__330-008.pdf"/>
        </div>
      </div>
    </body>
  </text>
</TEI>
