<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00209">
  <teiHeader>
    <fileDesc>
      <titleStmt>
        <title>Stärk de svenska stödsystemen för innovation</title>
        <author corresp="i-Atz7ai4RJKnyNCwfSAJEeC i-2GE534P2Foy3WpqKPVNeW8">av Jonas Eriksson och Mats Pertoft (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stärk de svenska stödsystemen för innovation</title>
          <idno type="rdwebb">H102N209</idno>
          <rs type="number">N209</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N209/text</ref>
          <ref type="dokument_url_html">http://data.riksdagen.se/dokument/H102N209</ref>
          <ref type="dokumentstatus_url_xml">http://data.riksdagen.se/dokumentstatus/H102N209</ref>
          <ref type="doc">http://data.riksdagen.se/fil/83B3E9F3-AF06-48F4-BCD5-AD83029A8599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DbMRZ2BZL1rTrs6u6q9LAt" type="signed"/>
        <correspContext corresp="i-DbMRZ2BZL1rTrs6u6q9LAt">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-2GE534P2Foy3WpqKPVNeW8"/>
        </correspContext>
        <correspAction type="numbering" xml:id="i-B6uLomUyuUGm9kFWevEc9g">
          <date when="2013-09-27"/>
        </correspAction>
        <correspAction type="submission" xml:id="i-B96t5vjY6yg3vNH6tDC8Du">
          <date when="2013-09-25"/>
        </correspAction>
        <correspAction type="transfer" xml:id="i-Jugn1LyMLW3Rta9w8Rpw6g">
          <date when="2013-09-23"/>
        </correspAction>
        <correspAction type="assigned" xml:id="i-DKRbbMtDD5d2DqSHYXbML7"/>
        <correspContext corresp="i-DKRbbMtDD5d2DqSHYXbML7">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Nbeu8v5EDssSAx7pe8zb8">
            Förslag till riksdagsbeslut
          </head>
          <list style="ol">
            <item xml:id="i-WWsErWLnHgwukfRti1BqvJ">
              Riksdagen tillkännager för regeringen som sin mening vad som
              anförs i motionen om att ge Tillväxtverket, Vinnova och de inkubatorer
              som ges statligt stöd i uppdrag att inkludera fler grupper i det
              svenska innovationsstödssystemet.
            </item>
            <item xml:id="i-YCCJ8N3GTxmzTQq6m45H9x">
              Riksdagen tillkännager för regeringen som sin mening vad som
              anförs i motionen om att stärka möjligheten för uppfinnare, innovatörer
              och små och medelstora företag att skydda sina patent.
            </item>
          </list>
        </div>
        <div type="motContent">
          <head type="h1" xml:id="i-3r6QUNyqTF8fPigLkhUzAp">
            Motivering
          </head>
          <p xml:id="i-EMG1CcMEHYhVkZsyqHaGpE">
            Sverige ligger väl till i internationella jämförelser när det
            gäller innovation. För att Sverige ska klara av att ta sitt ansvar
            för de globala miljö- och klimatutmaningarna och behålla sin konkurrenskraft
            och sitt välstånd i framtiden, behövs innovationer som leder till
            nya jobb och växande företag i Sverige.
          </p>
          <p xml:id="i-5Tbjc7eKmySb1yaZYFayib">
            Många små och medelstora industri- och tjänsteföretag ligger
            långt framme när det gäller att utveckla nya tekniker, tjänster
            och produkter för det hållbara samhället. Väldigt mycket återstår
            dock att göra för att det svenska näringslivet fullt ut ska kunna
            tillvarata den potential till nya innovationer och jobb som omställningen
            till ett hållbart samhälle både kräver och erbjuder.
          </p>
          <p xml:id="i-WzosguMAJXqbD9cbo9dSW6">
            För att innovationer ska komma till stånd och omsättas i nya
            jobb, varor, tjänster och processer behöver flera olika förutsättningar
            finnas till hands.
          </p>
          <p xml:id="i-qFpkX1b3BVMMaxiZB9EXW">
            Vi behöver visionärer, uppfinnare och kreatörer som kommer med
            idéer. Det behövs kunder som efterfrågar, entreprenörer och finansiärer.
          </p>
          <p xml:id="i-JEdXQQmo8g9QC2DHzkzRdJ">
            Miljöpartiet har föreslagit ett industripaket innehållande bland
            annat en grön innovationsfond, en ny riskkapitalsatsning och medel
            för ett demonstrationsprogram för svensk miljöteknik. Vi har också
            föreslagit sänkta arbetsgivaravgifter och en förändrad beskattning
            av personaloptioner för att förbättra de ekonomiska möjligheterna
            för företag att utveckla och ta vara på nya innovationer.
          </p>
          <p xml:id="i-A3xG9VfxVzaszuwkDd6NqZ">
            Alla nya idéer föds dock inte i en miljö där de tas om hand.
            Uppfinnare finns såväl inom som utanför etablerade organisationer.
            De spelar en viktig roll i det svenska innovationssystemet, eftersom
            de genererar nya idéer som kan utvecklas till värdeskapande innovationer.
          </p>
          <p xml:id="i-MvxmVTeFK8thQ32e6JhtEz">
            Det är därför viktigt att utveckla och komplettera de traditionella
            arenorna med strukturer och kompetens som kan stödja processer
            kring idéer som idag inte tas tillvara att gå från idéer till
            kommersiell innovation.
          </p>
          <head type="h2" xml:id="i-WNNui8KheUog6uGRMoHqjv">
            Ett nionde innovationskontor
          </head>
          <p xml:id="i-DiayGE98SfVVoRSFFGN79y">
            Svenska Uppfinnareföreningen har tagit initiativ till en rapport
            om Uppfinningars betydelse för Sverige – Hur kan den svenska innovationskraften
            tas tillvara och utvecklas bättre.
          </p>
          <p xml:id="i-Bp6CkuZJvNX7jh9FShB5B4">
            I rapporten konstateras att fristående uppfinnare utgör en viktig
            potential för generering av framtida svensk konkurrenskraft. Rapporten
            pekar på att såväl området uppfinningar som gruppen fristående
            uppfinnare – och framför allt då dessa befinner sig i hypertidiga
            utvecklingsfaser – i viss mån faller utanför de primära stödsystemen.
            Flera av innovations­stödssystemets aktörer anser att de välkomnar
            fristående uppfinnare och idébärare med principiellt nya idéer
            men tradition, organisationers historia, kultur med mera gör att
            uppfinnares och principiellt nya idéer inte tas tillvara.
          </p>
          <p xml:id="i-4k2sbVwkSigfkaT1KLoSMP">
            Rapportförfattarna ser ett behov av att kraftsamla kring en ny
            typ av nationell resurs med lokala och regionala noder – ett så
            kallat nionde innovationskontor. Genom en sådan resurs skulle
            större fokus kunna läggas på att stödja människor med uppfinningar
            och principiellt nya idéer av annat slag i tidiga faser av innovationsprocessen.
          </p>
          <p xml:id="i-6huxaMD6FkLStq6Ue9nxLQ">
            För att nå innovation krävs ett dynamiskt samspel där många parter
            kan och ges möjlighet att komplettera idérika individer på ett
            behovsanpassat sätt. Här krävs samspel och stöd genom rådgivare
            som har omfattande nätverk, egen erfarenhet och en social kompetens
            med förmåga att råda och avråda. Svenska Uppfinnareföreningen
            har utvecklat modellen och konceptet Nionde innovationskontoret.
            Det nionde innovationskontoret skulle inte vara en ny organisation
            utan snarare ses som ett initiativ som samordnar, synliggör och
            tillvaratar kompetensen hos befintliga aktörer.
          </p>
          <p xml:id="i-CMmnvcPWej4y8TZfkvTA2r">
            Oavsett praktisk lösning identifierar rapporten en brist i det
            svenska innovationssystemet. Vinnova och Tillväxtverket bör tillsammans
            med Svenska Uppfinnareföreningen och det nätverk av inkubatorer
            som ges statligt stöd ges i uppdrag att utveckla de traditionella
            arenorna så att de grupper som enligt rapporten idag faller utanför
            de primära stödsystemen inkluderas. Detta bör riksdagen tillkännage
            för regeringen som sin mening.
          </p>
          <head type="h2" xml:id="i-GUMpnoHyfk5dvBzWfsQFw7">
            Skydd mot patentintrång
          </head>
          <p xml:id="i-HaZ3LNBFVrXLdAGX9fECW3">
            Företag och innovatörer måste ha möjlighet att få betalt för
            det arbete de lägger ned med att utveckla en idé till en efterfrågad
            produkt. Genom globaliseringen ökar kravet på hantering av immateriella
            tillgångar bland aktörer i innovationssystemet. Om det är svårt
            eller brister i möjligheterna att kunna värna sina rättigheter
            leder det till att kommersialiserade innovationer blir färre.
            Små och medelstora, nya och innovativa företag har ofta i jämförelse
            med stora etablerade företag sämre förutsättningar att värna immateriella
            förutsättningar.
          </p>
          <p xml:id="i-WMvH3zJg5urRPJUny5huLk">
            Ett mål måste därför vara att det ska vara enkelt att registrera
            och hantera immateriella tillgångar, att rättighetsinnehavare
            ges förutsättningar att försvara sina rättigheter och på förhand
            bedöma sina möjligheter att lyckas oberoende företagets storlek
            och var företaget befinner sig i sin livscykel.
          </p>
          <p xml:id="i-CMW3XvGMCXQE627BbymMYu">
            Även om ansvaret för att upprätthålla och värna immateriella
            rättigheter i första hand ligger på innehavaren har staten ett
            ansvar att ge rättighetshavaren tillräckliga förutsättningar genom
            att tillhandahålla stöd och institutioner så att de tvistlösningsalternativ
            som finns, civila, administrativa och straffrättsliga, är tillgängliga
            för såväl stora som små företag.
          </p>
          <p xml:id="i-N5wxMzVJb1rB6UiEPDXKEb">
            I dag avstår många företag från att värna sina rättigheter, främst
            av skälet att kostnaderna är för höga. Ett annat skäl är att processordningen
            är både splittrad och komplicerad såväl i Sverige som internationellt.
            Att föra process för att skydda och värna sina immateriella rättigheter
            vid en intrångssituation kan få allvarliga konsekvenser för ett
            litet företag. De vägar som erbjuds upplevs som för dyra eller
            för komplicerade och små företag har varken tid eller resurser
            att engagera sig. Ofta väljer de att inte söka formellt skydd
            för sina immateriella rättigheter då de inte ser någon mening
            med det när förutsättningar att försvara rättigheterna är små.
          </p>
          <p xml:id="i-PKAqvUgpeBWzLxBHbpUn1U">
            Om små och medelstora företag förutser att de kommer att få problem
            att värna sina immateriella rättigheter, och därför skyddar i
            mindre utsträckning eller till och med avstår från att skydda,
            kommer det att minska incitamentet att forska och utveckla.
          </p>
          <p xml:id="i-6TjyxKuu2ETh2KAkLUofKf">
            PRV – Patent och registreringsverket – har tillsammans med Vinnova
            gjort en kartläggning och analys av det offentliga stödsystemet
            för skydd av företags immateriella tillgångar. I deras kartläggning
            och analys presenteras flera olika förslag och exempel på hur
            man gjort i andra länder för att förbättra det offentliga stödsystemet.
          </p>
          <p xml:id="i-KiecXUWRaabcpnNW48hVoR">
            På initiativ av bland annat Europeiska kommissionen har Enforcement
            Expert Group tagit fram en rapport som rekommenderar att man överväger
            försäkringslösningar som ett redskap att öka möjligheterna att
            skydda immateriella tillgångar.
          </p>
          <p xml:id="i-7Wej55cVABTCWnwiMGwRyK">
            I Danmark tog den danska Patent- och varemaerkestyrelsen initiativ
            till att utveckla en modell till patentintrångsförsäkring. Initiativet
            har uppmuntrat privata försäkringsgivare att erbjuda den här typen
            av försäkring och ökat medvetenheten bland forskare och företag
            om möjligheten att teckna patentintrångsförsäkring. Patent- och
            varemaerkestyrelsen har också på annat sätt bistått med icke-finansiellt
            stöd för att underlätta etableringen av en försäkringslösning,
            vilket har haft avgörande betydelse för etableringen.
          </p>
          <p xml:id="i-92at7G1JbkL98qsmAFaFEg">
            I Sverige har Svenska Uppfinnareföreningen prövat patentintrångsförsäkringar
            vid ett par olika tillfällen men de är avvecklade. Berörda myndigheter
            och departement var vid dessa tillfällen inte beredda att ge det
            stöd som krävdes för att få en försäkringslösning etablerad.
          </p>
          <p xml:id="i-AnD8XqXZ4aifarbzx7om8n">
            Medlemsländerna uppmuntras att titta närmare på möjligheter att
            främja frivilliga försäkringslösningar/system och att utvärdera
            fördelarna som sådana system skulle kunna medföra för små och
            medelstora företag när det gäller deras möjligheter att värna
            sina immateriella rättigheter.
          </p>
          <p xml:id="i-4EUfYodUnBibZSguAeYQPd">
            En annan form av offentligt stöd som också har föreslagits i
            olika sammanhang är inrättandet av så kallat patentförsvarsbolag.
            Enligt PRV och Vinnova finns det frågetecken om vilken roll staten
            ska ha och rollfördelningen mellan olika offentliga aktörer.
          </p>
          <p xml:id="i-A579Cc5mmYqvdBcVVDv65Z">
            Ungerska Transport- och ekonomiministeriet har sedan 2003 erbjudit
            finansiellt stöd till små och medelstora företag och individer
            för att hjälpa dem att få och upprätthålla industriellt rättskydd
            utomlands för ungerska uppfinningar.
          </p>
          <p xml:id="i-Cs3Zc7Qp3ry2vKRdzxBuZh">
            Även i Norge finns stöd till norska små och medelstora företag
            i form av bidrag till värnande av rättigheter via ett statsägt
            bolag, Innovation Norway, med kontor över hela Norge och mer än
            30 kontor över hela världen.
          </p>
          <p xml:id="i-QGKLXmbJcLfKFuZLPNxmy3">
            Svenska Uppfinnareföreningen och Sveriges ingenjörer föreslår
            att det inrättas en patentombudsman med juridiskt kunnande och
            ekonomiska muskler att värna entreprenörers, innovatörers och
            uppfinnares immateriella rättigheter. En patentombudsman skulle
            enligt dem få många företag som gjort patentintrång att dra sig
            för att hota med långa tvister. Det är en sak att hota en enskild
            person som satsat hela sin privatekonomi på sin uppfinning och
            det är en helt annan att ge sig på en statlig myndighet.
          </p>
          <p xml:id="i-Dj539UMUJ8hZAC3U3Rmwxe">
            På senare tid har det framförts önskemål om att det straffrättsliga
            ansvaret vid patentintrång, som gäller enligt patentlagen, borde
            vidgas genom att kravet på särskilda villkor som är förknippat
            med lagrummet tas bort.
          </p>
          <p xml:id="i-4ZjG9qY8WTJ8Nu2hzWrLHR">
            Det behövs ett skydd mot oseriösa företag som i princip kan processa
            uppfinnare och små och medelstora företag ända in i döden. Den
            borgerliga regeringen ser inte att det är en fråga för staten
            utan för den privata marknaden och hänvisar till att det finns
            privata alternativ på marknaden. Det är dock uppenbart att oron
            för patenträttsintrång hämmar svensk innovationskraft och kommersialiseringen
            av nya produkter. Det finns därför skäl för regeringen att återkomma
            till riksdagen med förslag som stärker uppfinnare, innovatörer
            och de små och medelstora företagens möjligheter att skydda sina
            patent. Detta bör riksdagen tillkännage för regeringen som sin
            mening.
          </p>
        </div>
        <div type="motSignatures">
          <list>
            <item xml:id="i-13F93fefdLF5ZuvRnxkYFi">
              Jonas Eriksson (MP)
            </item>
            <item xml:id="i-KFv1VJHtLMycDyht3j3eem">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
