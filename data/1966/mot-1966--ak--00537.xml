<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--ak--00537">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__ak__537/mot_1966__ak__537-001.pdf"/>
      <fw xml:id="i-QsFfCHZHefDCqQpz5gVGti">
        Motioner i Andra kammaren, nr 537 år 1966 9
      </fw>
      <div xml:id="i-Y3nY9TBMkPPCKvfdCmDdrv" type="motHeader">
        <div xml:id="i-KGVatJrBYpuwVE5L6rbDSX" type="motTitle"/>
        <div xml:id="i-Rp7YWUM1nVxkB1fMr37dq8" type="motSubmissionInfo"/>
      </div>
      <div xml:id="i-5dX3tV9ByAx2enUMQ2WMzA" type="motBody">
        <div xml:id="i-BATH4FJHBqHUh8D8KaWTK2">
          <p xml:id="i-6gbN5awWBnanT771DzDaco" type="titleString">
            Nr 537 Av herrar Gomér och Vigelsbo, angående järnvägspolitiken.
            (Lika lydande med motion nr 446 i Första kammaren)
          </p>
          <p xml:id="i-7RChx18Ur2nxLFpWnaj36k">
            Genom riksdagens beslut 1963 i anledning av propositionen nr
            191 fast- ställdes normer för den statliga trafikpolitiken. Vad
            beträffar statens järn- vägar fastslogs, att järnvägsstyrelsen
            genom rationalisering, innefattande bl. a. nedläggning av trafiksvaga
            bandelar, bör göra järnvägarna ekono- miskt lönande, så att erforderliga
            avskrivningar och förräntning av det ned- lagda kapitalet är möjliga.
            Målet för trafikpolitiken skall enligt riksdagens beslut vara
            att för landets olika delar trygga en tillfredsställande trafikför-
            sörjning till lägsta möjliga kostnader. Några principiella invändningar
            mot denna målsättning kan givetvis inte resas. Men redan vid avgivande
            av remissvaren var det flera instanser som ifrågasatte riktigheten
            av de beräkningar som järnvägsstyrelsen gjorde. Det vill synas
            som om dessa numera fått ännu mera fog för sina farhågor. Känt
            är att järnvägsstyrelsen t. ex. företar en hel del försämringar
            i sin service, t. ex. genom indragning av tåg, indragning av betjäningen
            på statio- nerna m. fl. åtgärder som minskar gods- och resandefrekvensen.
            En på så sätt minskad omsättning kan sedan utgöra motiv för en
            nedläggning av bandelen. Icke sällan sätter man in busslinjer
            som går i stor utsträckning parallellt med bandelen och givetvis
            tar en del av resandeströmmen från järnvägen. Ett exempel kan
            anföras från bandelen Stockholm Ö—Rimbo, som man nu synes förbereda
            för en nedläggning. Man har sålunda stängt Vallentuna station,
            som betjänar ett område med 6 000 personer. Biljetter får köpas
            på tåget. Särskilt skall uppmärksammas, att väntande trafikanter
            under kalla vinterdagar får stå ute och frysa, därför att man
            icke anser sig kunna hålla folk som städar och eldar en väntsal.
            Att då fler och fler för- söker övergå till biltrafik är fullt
            begripligt. På så sätt minskar resande- strömmen på järnvägen,
            och statistiken säger att bandelen icke lönar sig. Många exempel
            skulle kunna anföras på liknande fall. När det gäller godstrafiken
            är det på samma sätt. Vid nedläggningen av bandelen Sala— Gävle
            förklarade representanter för järnvägsstyrelsen, att det icke
            skulle bli någon fraktfördyring genom nedläggningen av bandelen.
            Ett nystartat företag, som avsåg att använda sig av bandelen till
            Gysinge
          </p>
          <pb facs="riksdagen-motions-pdf/data/1966/mot_1966__ak__537/mot_1966__ak__537-002.pdf"/>
          <fw xml:id="i-6UMtDQGcDQ7xZ8chchBSpn">
            10 Motioner i Andra kammaren, nr 537 år 1966
          </fw>
          <p xml:id="i-TYMGTat9CreyTAnevkwGDy">
            station och som fick gods från hela landet, fick vid uppvaktning
            hos järn- vägsstyrelsen detta besked. Resultatet blev emellertid
            ca 50 2 fördyring. Nu går godset till Gävle på omvägar, och sedan
            skall firman betala frakten med bilar. Avståndet mellan Gysinge
            och Gävle är ca 4,5 mil. Firman får så- lunda betala för ett ökat
            antal järnvägskilometer och sedan för bilfrakten tillbaka efter
            banan. Många liknande fall kan påvisas. Nedläggningen av flera
            järnvägslinjer har ostridigt förorsakat näringsli- vet betydande
            merkostnader, som icke torde ha ingått i järnvägsstyrelsens kalkyler.
            Detta pekar på en motsättning mellan det samhällsekonomiska re-
            sultatet av nedläggning av järnvägslinjer och järnvägsstyrelsens
            kalkyler, som synes ensidigt inriktade på järnvägssynpunkterna.
            I den trafikutredning som föregick propositionen 1963 fastslogs
            att i frå- ga om nedläggning av en järnvägslinje skulle hänsyn
            tagas till om det fanns möjligheter att ordna trafikfrågan genom
            andra medel, framför allt fram- komliga vägar för bussar och godsbilar.
            Efter hand vill det synas som om denna väsentliga detalj mindre
            och mindre påverkar järnvägsstyrelsens ståndpunktstagande. Flera
            järnvägslinjer avses nu komma att nedläggas oaktat områdets vägnät
            är undermåligt t. o. m. för den trafik som finns nu när järnvägen
            tar det mesta av godset och resandena. Sålunda förutsätter man
            att privata bussägare och lastbilsägare skall ta hand om trafiken
            på dåliga vägar. I många fall synes man inte ha tillräckligt undersökt
            möjlig- heterna för en tillfredsställande ersättningstrafik. Ur
            samhällsekonomisk synpunkt kan man säkerligen ofta fastslå att
            förräntningen av en ny dyr- bar landsväg blir mera kostsam än
            ett mindre underskott på en redan be- fintlig järnväg. De lokaliseringssträvanden
            som statsmakterna nu gått in för motverkas med all sannolikhet
            av strävandena att nedlägga järnvägslinjer. Det torde vara i de
            flesta fall mycket svårt att intressera en industri att förlägga
            sin verksamhet till platser som hotas av järnvägsnedläggning.
            I riksdagsbeslutet 1963 underströks att arbetet med att helt eller
            delvis ersätta trafiksvaga bandelar med landsvägstrafik måste
            bedrivas med hän- syn till både bygdens behov och transportekonomiska
            fakta. Självfallet fick nedläggningsfrågan, framhöll riksdagen
            vidare, inte enbart bedömas från järnvägsekonomiska synpunkter
            utan även med beaktande av sociala och näringspolitiska aspekter.
            Det är anledning att ifrågasätta om de sistnämn- da synpunkterna
            blivit beaktade på det sätt som riksdagen med sitt beslut avsåg.
            I många fall torde det vara uppenbart att en tillfredsställande
            trafik- försörjning till lägsta möjliga kostnader inte uppnåtts.
            Det är enligt vår mening nödvändigt att järnvägspolitiken i här
            nämnda avseenden skynd- samt överses. I avvaktan på resultatet
            av denna översyn bör största återhåll- samhet iakttagas beträffande
            beslut om nya järnvägsnedläggningar. Med stöd av vad sålunda anförts
            får vi hemställa, att riksdagen i skrivelse till Kungl. Maj:t
            måtte anhålla om skyndsam översyn av järnvägspolitiken och särskilt
          </p>
          <pb facs="riksdagen-motions-pdf/data/1966/mot_1966__ak__537/mot_1966__ak__537-003.pdf"/>
          <fw xml:id="i-474DEF9xr8hrmhfcg7K5S2">
            Motioner i Andra kammaren, nr 537—538 år 1966 11
          </fw>
          <p xml:id="i-GgMqvrq8xiwPCur9qMrcwZ">
            frågan om järnvägsnedläggningarna med hänsyn till de so- ciala
            och näringspolitiska krav som järnvägspolitiken bör tillgodose.
          </p>
          <p xml:id="i-Q6Qkw1iEGSf7xr9gNtJ9Xk" type="date">
            Stockholm den 26 januari 1966
          </p>
          <div xml:id="i-MDwXp5hSCLQsRRv2e1fTRv" type="signatureBlock">
            <list xml:id="i-KFtiz8Y2pZ8UvaHmADXYQc">
              <item xml:id="i-BfKyXggC6g1h6jebugfv6" who="unknown" type="signature">
                David Gomér Sven Vigelsbo
              </item>
            </list>
          </div>
          <p xml:id="i-WrkPtgaTxKCRQcURsY8Ate">
            Nr 538
          </p>
          <p xml:id="i-QzPZThynGyiiDzPYf1Tzbs" type="titleString">
            Av herrar Hedin och Nordgren, om tillsättande av haverikom- mission
            vid båthaveri i lotsled.
          </p>
          <p xml:id="i-AvR3hdnguZDFC85bzmstBc">
            (Lika lydande med motion nr 443 i Första kammaren)
          </p>
          <p xml:id="i-JSuqSfokei7Kik5DXRKgnH">
            Vid båthaverier i lotsled gör lotsdirektör eller lotsinspektör
            utredning av förhållandena efter förhör med den lots som vid tillfället
            svarat för na- vigeringen, varvid som regel vederbörande överlots
            är förhörsledare. Utredningen överlämnas till sjöfartsstyrelsen,
            som har att ta ställning till huruvida ansvarsfrågan efter styrelsens
            eget yttrande skall bedömas av sjöåklagare eller om styrelsen
            själv kan vidtaga disciplinära åtgärder i form av varning eller
            lämna rapporten utan åtgärd. I förekommande fall har sjöåklagaren
            att avgöra om åtal skall väckas. Vid eventuell rättslig prövning
            ligger härvid den ursprungliga utredningen till grund för bedöm-
            ning av ansvarsfrågan. Man kan ifrågasätta om den utredning som
            gjorts kan anses vara tillräckligt objektiv och om erforderlig
            sakkunskap om de speciella förhållanden som råder vid navigering
            i lotsled kommit till uttryck vid utredningen. Lotsdirektören
            eller lotsinspektören, som utgör admini- strativ haveriutredningsmyndighet,
            saknar speciell lotsutbildning, och någ- ra särskilda experter
            på lotsning deltager ej i utredningen bortsett från förhörsledaren.
            Detta förhållande kan vara till väsentlig nackdel när det gäller
            att rättsligt pröva ansvarsfrågan. Vi anser att man vid båthaverier
            i lotsled i likhet med vid flygolyckor bör tillsätta en särskild
            haverikommission för att utreda händelseförlop- pet. I en sådan
            haverikommission bör bland experterna bl. a. ingå repre- sentanter
            utsedda av Lotsförbundet. Av dessa bör åtminstone en vara ex-
            pert på den speciella lotsled som är aktuell. På grund av vad
            ovan anförts hemställes, att riksdagen i skrivelse till Kungl.
            Maj:t måtte begära förslag om tillsättande av en speciell haverikommission
            vid båthaverier i lotsled, i vilken som experter bl. a. represen-
            tanter utsedda av Lotsförbundet bör ingå.
          </p>
          <p xml:id="i-NgzNmQXtWG6qn7XJ6zahCC" type="date">
            Stockholm den 26 januari 1966
          </p>
          <div xml:id="i-NhMPuXjAoefEk68juCXXF8" type="signatureBlock">
            <list xml:id="i-J6tE9mFnZtcu8B2BMJQ3JE">
              <item xml:id="i-6UT41jsDQ9pDFMbo35Xsao" who="unknown" type="signature">
                Carl Eric Hedin Hans Nordgren
              </item>
            </list>
          </div>
        </div>
      </div>
    </body>
  </text>
</TEI>
