<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00222">
  <teiHeader>
    <fileDesc>
      <titleStmt>
        <title>Israels ockupation av Palestina</title>
        <author corresp="i-K3yJ7rruozYUK99nj91ffc">av Hans Linde m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Israels ockupation av Palestina</title>
          <idno type="rdwebb">GV02U222</idno>
          <rs type="number">U222</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U222/text</ref>
          <ref type="dokument_url_html">http://data.riksdagen.se/dokument/GV02U222</ref>
          <ref type="dokumentstatus_url_xml">http://data.riksdagen.se/dokumentstatus/GV02U222</ref>
          <ref type="doc">http://data.riksdagen.se/fil/6858170C-B087-49C7-8F92-543F7CD26E3A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-JxxHuvwXWsJTZYTnBZLHj</idno>
            <name>Marianne Berg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-6MWLY5JdykMGLLUo96skfp</idno>
            <name>Lena Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-58L9ne6T4T3fGthKCsNXtv" type="signed"/>
        <correspContext corresp="i-58L9ne6T4T3fGthKCsNXtv">
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-JxxHuvwXWsJTZYTnBZLHj"/>
          <note type="signatory" corresp="i-6MWLY5JdykMGLLUo96skfp"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
        </correspContext>
        <correspAction xml:id="i-AKaHhEKqcPwyeLJb6Z5qE5" type="referral">
          <date when="2007-10-16"/>
        </correspAction>
        <correspAction xml:id="i-Uu8FUFR6yUH426Jzgra9hJ" type="dismissal">
          <date when="2007-10-16"/>
        </correspAction>
        <correspAction xml:id="i-F3uUUMusujs9dHkTEfuAGj" type="numbering">
          <date when="2007-10-04"/>
        </correspAction>
        <correspAction xml:id="i-WTCCK9DVxGhxzARFhvrS56" type="submission">
          <date when="2007-10-02"/>
        </correspAction>
        <correspAction xml:id="i-8XSxJpCpzByAimtnzbcvwD" type="transfer">
          <date when="2007-09-30"/>
        </correspAction>
        <correspAction xml:id="i-8rs4ipATUzaMpRraHqZuL7" type="assigned"/>
        <correspContext corresp="i-8rs4ipATUzaMpRraHqZuL7">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-HC3unT2xUKrkW7ruKDq96F" type="motBody">
        <div xml:id="i-URvidA6e5ncPH3DhCsvx6q" type="motProposal" subtype="förslag">
          <head xml:id="i-KCxxvU4sFjaZ9xZofGRcQo">
            1 Förslag till riksdagsbeslut
          </head>
          <list xml:id="i-Dn1xmY7xXhdyZsPgTfqUc7" style="ol">
            <item xml:id="i-5aaMU5BZmHcpN5Ew5fh2cA">
              Riksdagen tillkännager för regeringen som sin mening vad som
              anförs i motionen om att Sverige för egen del och som medlem av
              EU kraftfullt bör driva frågan om en dialog mellan olika palestinska
              organisationer.
            </item>
            <item xml:id="i-TZrkZUUPnF2bu766T1bGSn">
              Riksdagen tillkännager för regeringen som sin mening vad som
              anförs i motionen om att den svenska regeringen bör verka för
              att EU återupptar sitt budgetbistånd till Palestina och arbetar
              för att det kommer hela den palestinska befolkningen i de ockuperade
              områdena till del.
            </item>
            <item xml:id="i-94pu3QWsEEEyJUMxxKG1fp">
              Riksdagen tillkännager för regeringen som sin mening vad som
              anförs i motionen om att Sverige i EU och FN bör rikta skarp kritik
              mot förslag till palestinska vallagar som förhindrar olika strömningar
              och rörelser att komma till uttryck.
            </item>
            <item xml:id="i-FLQBgY3tDA7xEyJajN5Bcy">
              Riksdagen tillkännager för regeringen som sin mening vad som
              anförs i motionen om att Sverige inför den kommande konferensen
              i november mellan USA, Israel och den palestinska presidenten,
              kraftfullt och tydligt bör uttala sitt stöd för FN:s resolution
              om en palestinsk stat med 1967 års gränser.
            </item>
          </list>
        </div>
        <div xml:id="i-RJLTPu3aKuc3be9BwPNUSL" type="motContent">
          <head xml:id="i-P37zkPFWx7GhAYa6jBvdmG" type="h1">
            2 Förra årets motion
          </head>
          <p xml:id="i-4bBjRx5T5cg8BemjLMn1We">
            Vänsterpartiet väckte redan förra året en motion om Israels ockupation
            av Palestina. Denna motion har ännu inte behandlats av riksdagens
            utrikesutskott. Vänsterpartiet tar för givet att denna motion
            så snart som möjligt behandlas av utskottet. Under det gångna
            året har dock situationen förändrats. Till följd av detta lägger
            Vänsterpartiet till den tidigare motionens text och yrkanden följande
            motion med ytterligare yrkanden.
          </p>
          <head xml:id="i-CzoGgHCBz9bE8KYfLJuoqx" type="h1">
            3 Från total till partiell politisk isolering
          </head>
          <p xml:id="i-NCJ2riMEh9PmrYFNt7KmUf">
            I januari 2006 genomfördes val till parlamentet i Palestina.
            Valet var enligt alla valobservatörer mönstergillt genomfört.
            I och med valet fick Palestina både en folkvald president och
            en folkvald regering. Detta borde av omvärlden ha betraktats som
            en stor framgång för demokratin. Valet vanns av Hamas. Organisationen
            hade dock tidigare terroriststämplats av USA och EU.
          </p>
          <p xml:id="i-SGw3twBYNqqY6CbYDosAtk">
            Orsaken till Hamas framgång torde sökas i organisationens omfattande
            sociala verksamhet och att Hamas i jämförelse med Fatah framstod
            som en organisation relativt fri från korruption. Hamas bildade
            regering i mars 2006.
          </p>
          <p xml:id="i-8teMV9sWABkashNjeMR2Et">
            USA och EU avbröt då alla politiska kontakter med den palestinska
            regeringen, och EU:s bistånd till det palestinska folket drogs
            in. Israel frös också inne utbetalningarna av palestinska tullintäkter.
            Resultatet av detta blev att befolkningen i de palestinska områdena,
            främst Gaza, som redan tidigare förvandlats till ett jättelikt
            fångläger, kom att sakna mat, vatten, el och andra förnödenheter
            för sin överlevnad. Det enda som sipprade in i de palestinska
            områdena var visst humanitärt bistånd.
          </p>
          <p xml:id="i-DuvMkLafm8Z6rjguKTSzDj">
            Om man vill få människor att ta till våld är det bästa sättet
            att försätta dem i en desperat situation. Det palestinska folket
            har befunnit sig i en alltmer desperat situation sedan 1948. Sedan
            1967 har det land, som FN fastslagit är palestiniernas, varit
            ockuperat av Israel. Den israeliska ockupationsmakten har begått
            ett otal folkrättsbrott och brott mot mänskliga rättigheter mot
            det palestinska folket (se Vänsterpartiets motion om Israels ockupation
            av Palestina 2006/07:U227 av Hans Linde m.fl.).
          </p>
          <p xml:id="i-UJ2ZJHYiBLTKN4VbmPEmHt">
            Palestiniernas desperata situation förvärrades ytterligare 2006
            av den politiska isoleringen och det uteblivna biståndet. I mars
            2007 bildades en ny regering, en samlingsregering med Fatah, Hamas
            och oberoende medlemmar.
          </p>
          <p xml:id="i-Lkn4xnttZLXHXVLK8JnpNN">
            Vid samlingsregeringens tillkomst reagerade EU alldeles för långsamt.
            EU:s reaktion stannade vid munväder. Man uttalade sig positivt
            om bildandet av den nya regeringen, men gjorde inget konkret när
            det gällde biståndet, varför situation för det palestinska folket
            fortsatte att förvärras. Motsättningarna mellan Fatah och Hamas
            trappades upp mycket till följd av omvärldens isolering. I Gaza
            tog Hamas i praktiken kontrollen över området och regelrätta strider
            utkämpades mellan Fatah och Hamas. Samlingsregeringen upplöstes
            och president Abbas utlyste undantagstillstånd.
          </p>
          <p xml:id="i-X3CEKuyg32PjbbguUht7c3">
            President Abbas tillsatte då i strid med den palestinska författningen
            själv en ny regering, som dock saknar inflytande i Gaza och där
            Hamas dominerar. Den regering som president Abbas tillsatte saknar
            parlamentariskt underlag. En sådan övergångsregering kan enligt
            den palestinska författningen sitta vid makten i endast två månader.
            Därefter skall nyval hållas. När President Abbas tillsatte sin
            övergångsregering bröt EU partiellt den politiska isoleringen
            av palestinierna och inledde samtal med Fatah och president Abbas.
          </p>
          <p xml:id="i-H29TH2zKZTXLouBbmqWLJD">
            I Gaza fortsatte Hamas att vara den dominerande och ledande organisationen.
            I de återupprättade kontakterna med den av president Abbas utsedda
            regeringen förblev Gaza, till följd av Hamas dominans, alltså
            även i fortsättningen politiskt isolerat. De som fått bära den
            tyngsta bördan av denna partiella politiska isolering är befolkningen
            i Gaza.
          </p>
          <p xml:id="i-Et1bbkC4fx72Gjkznmw9dy">
            De som förlorar på de interna motsättningarna mellan palestinska
            organisationer är det palestinska folket, vars territorium, rörelsefrihet
            och försörjningsmöjligheter hela tiden förminskas av de israeliska
            ockupanterna.
          </p>
          <p xml:id="i-FnEPT2znwLJV9rXLqiGi23">
            Om EU fortsätter att enbart ha kontakt med den ena parten i den
            interna palestinska konflikten kommer detta knappast att leda
            till någon form av dialog, fred och försoning. Det kommer endast
            att leda till fördjupade motsättningar och hårdare strider.
          </p>
          <p xml:id="i-SRDA3iMWJz5j8CZDHXVog7">
            EU bär till följd av den politiska isolering man utsatte palestinierna
            för ett tungt ansvar när det gäller den fördjupade interna politiska
            konflikten. Sverige bör således inom EU verka för att EU breddar
            sina politiska kontakter i det palestinska samhället och medverka
            till en dialog mellan de stridande parterna i den interna palestinska
            konflikten.
          </p>
          <p xml:id="i-7G68U78KLx5csgHvX4VSr1">
            Detta bör riksdagen som sin mening ge regeringen till känna.
          </p>
          <head xml:id="i-JVim5tBqzTSVHRjxSqktWh" type="h1">
            4 EU:s uteblivna bistånd till Palestina
          </head>
          <p xml:id="i-no93ZzEBynewyMYP6H4P9">
            De områden på Västbanken, där det i dag bor och lever palestinier
            har krympt alltmer till följd av tillkomsten av alltfler israeliska
            bosättningar, omfattande vägbyggen, resandet av muren på ockuperad
            palestinsk mark m.m. En allt större del av de palestinska områdena
            kontrolleras av israeliska myndigheter. Israeliska checkpoints
            har upprättats på de ockuperade områdena, av vilka åtskilliga
            inte har någon säkerhetsmässig betydelse utan endast är till för
            att göra livet så outhärdligt som möjligt för palestinierna. Sverige
            kan inte medverka till att denna politik som i långa stycken har
            stora likheter med den tidigare sydafrikanska apartheidpolitiken
            förvärras genom att EU avbryter sitt bistånd till det palestinska
            folket. Sverige som EU-medlem kan rimligen inte acceptera en sådan
            politik.
          </p>
          <p xml:id="i-F2SBVbbf1F5o3b3AxSKq34">
            När det gäller biståndet till Palestina håller EU fortfarande
            inne sitt budgetbistånd till Palestina. Det enda bistånd från
            EU som kommer Palestina till del är ett kapacitetsbistånd som
            går till att bygga upp den palestinska administrationen, exempelvis
            det palestinska finansdepartementet, samt ett temporärt stöd (TIM).
            Kapacitetsbiståndet och det temporära biståndet utgör dock bara
            en mindre del av EU:s bistånd till Palestina och kommer inte den
            palestinska befolkningen till del.
          </p>
          <p xml:id="i-Eehv64DNN1x9P5V3LoDtWu">
            Sverige bör även inom EU kraftfullt verka för att EU:s budgetbistånd
            till det palestinska folket snarast återupptas. Vi anser vidare
            att när EU:s budgetbistånd återupptas måste det komma hela den
            palestinska befolkningen till del. Det är avgörande att biståndet
            inte gynnar någon av parterna i den inompalestinska konflikten.
            En sådan inriktning av biståndet kan fungera som en bra utgångspunkt
            i en dialog mellan de stridande parterna i den interna palestinska
            konflikten och medverka till fred och försoning.
          </p>
          <p xml:id="i-RjPpPQwtYAhC8j9mLzWnZR">
            Detta bör riksdagen som sin mening ge regeringen till känna.
          </p>
          <head xml:id="i-72T8JzH9d2Vv4XoK7RAZBn" type="h1">
            5 Den palestinska demokratins framtid
          </head>
          <p xml:id="i-FNyc5f22HiVSMwNX8JoM5D">
            Vi har ovan beskrivit hur USA och EU genom sin politiska isolering
            av den palestinska regeringen och avbrytande av sitt bistånd till
            det palestinska folket brustit i respekt för det val som det palestinska
            folket i demokratisk ordning genomförde 2006. Ett mer förmyndaraktigt
            och kolonialistiskt handlande är svårt att föreställa sig att
            man utan att blinka åsidosätter utgången av ett demokratiskt val.
          </p>
          <p xml:id="i-GnLYipvZBB2hmXsx3AEfrh">
            Under påtryckningar från USA och Israel planeras nu nya vallagar
            i Palestina som innebär att Hamas i praktiken kommer att hamna
            utanför genom att man avser att kräva av alla organisationer som
            deltar i valet skall erkänna PLO som det palestinska folkets rättmätiga
            företrädare samt att de erkänner alla avtal som PLO ingått med
            andra länder och organisationer.
          </p>
          <p xml:id="i-KLYwv1TUWDavwYGoVqVzmc">
            Man kan förhålla sig hur kritisk som helst till Hamas politik,
            men utestänger man politiska organisationer och strömningar från
            den politiska processen löper man stor risk att ytterligare förvärra
            situationen för det palestinska folket. Dessutom innebär det att
            man följer mycket tvivelaktiga föregångare när det gäller att
            manipulera val. I Iran utestänger man under godtyckliga former
            för regimen misshagliga rörelser och personer med hänvisning att
            de har fel åsikt eller saknar den rätta tron. Om något likartat
            genomförs i Palestina och Hamas utestängs i kommande val bryter
            man mot demokratins principer och underminerar möjligheterna för
            den palestinska demokratins utveckling. Samtidigt skapar man svårigheter
            för spirande demokratiska rörelser i andra delar av Mellanöstern.
          </p>
          <p xml:id="i-4QGA5jb3xJn3eQvYFzbNEK">
            Sverige bör i EU och FN skarpt kritisera förslag till förändringar
            av palestinska vallagar som förhindrar politiska strömningar och
            rörelser att komma till uttryck.
          </p>
          <p xml:id="i-12ZKSrKzuMPCwGG8LaneAt">
            Detta bör riksdagen som sin mening ge regeringen till känna.
          </p>
          <p xml:id="i-6AAuM4iq9XRrpG7shSNKKB">
            Nu förbereds nyval på de ockuperade områdena. Vi har förståelse
            för att man ser nyval som en väg ut ur det låsta politiska läge
            som råder. Samtidigt är valresultatet från det senaste parlamentsvalet,
            då som nu, ett legitimt resultat. Ett eventuellt nyval måste vara
            demokratiskt, omfatta både Västbanken och Gaza, samt ge möjlighet
            för alla politiska strömningar och rörelser att delta.
          </p>
          <head xml:id="i-NmXNNWMaVoMuEToJNv7UH2" type="h1">
            6 FN:s resolution om 1967 års gränser
          </head>
          <p xml:id="i-6c3p2HPg1hZW1GEbXsv6mK">
            I november i år kommer det att äga rum en konferens mellan USA,
            Israel och Palestina där palestinierna företräds av Mahmud Abbas.
            De grannstater som också är inblandade i den israelisk-palestinska
            konflikten, exempelvis Libanon och Syrien, är inte inbjudna. Det
            torde inte råda någon tvekan om vad bundsförvanterna USA och Israel
            har i bagaget åt en i dag försvagad Mahmud Abbas. Det finns starka
            farhågor bland palestinierna att USA och Israel kommer att försöka
            tvinga en försvagad Abbas att överge det rättmätiga palestinska
            kravet fastslaget i FN:s resolutioner, på en palestinsk stat med
            1967 års gränser.
          </p>
          <p xml:id="i-StWjaGAii4sihhcfZ3z3io">
            Sverige bör därför inför den kommande konferensen i november
            mellan USA, Israel och den palestinska presidenten kraftfullt
            och tydligt uttala sitt stöd för FN:s resolution om en palestinsk
            stat med 1967 års gränser.
          </p>
          <p xml:id="i-P9hESQ6aM2Voy877aMsxde">
            Detta bör riksdagen som sin mening ge riksdagen till känna.
          </p>
        </div>
        <div xml:id="i-GDSzApcH1No1e7hfboHX9e" type="signatureBlock">
          <list xml:id="i-RSP132P9ayMtc1orhZStBs">
            <item xml:id="i-4HXiaesXdfpzNGfGrmcZAg" who="i-K3yJ7rruozYUK99nj91ffc" type="signature">
              Hans Linde (v)
            </item>
            <item xml:id="i-75czc9hg8wkRTJgARQUxUs" who="i-JxxHuvwXWsJTZYTnBZLHj" type="signature">
              Marianne Berg (v)
            </item>
            <item xml:id="i-8F22jwatWNSCa8Ug7BvqJS" who="i-6MWLY5JdykMGLLUo96skfp" type="signature">
              Lena Olsson (v)
            </item>
            <item xml:id="i-RffnLVhWBv3LUScpD22MGf" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-H5NNSFCRsr8r9c3U8keHV1" who="i-2aZQBvMx8o6ihusfvExbt8" type="signature">
              Alice Åström (v)
            </item>
          </list>
        </div>
      </div>
    </body>
  </text>
</TEI>
