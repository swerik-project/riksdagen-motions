<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1960/mot_1960__ak__108/mot_1960__ak__108-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 108 år 1960 5
          </p>
          <p>
            Nr 108
          </p>
          <p>
            Av herr Lundberg, om vissa organisations- och anslagsfrågor rörande
            försvaret, m. m.
          </p>
          <p>
            1958 års försvarsbeslut angående vissa organisations- och anslagsfrågor
            blev som väntat ingen lösning av frågan om hur en försvarsorganisation
            skall utformas för att fylla sin funktion. Det påstods då att
            försvarsfrågan lyfts över partierna, men beslutet var knappast
            fattat förrän de borgerliga anmälde att de inte ville ta de ekonomiska
            konsekvenserna av beslutet utan ville ta pengarna från de kulturella
            och sociala anslagen. Detta dubbelspel har skapat både irritation
            och oro hos de bredare folklagren. Det enda syn- liga resultatet
            har blivit den automatiska stegringen av försvarskostnaderna på
            i genomsnitt 2,5 procent per år. Försvarsorganisationens utformning,
            rationalisering och effektivitet synes försvarets ledning vara
            mindre intres- serad av. Där är traditionellt vane-, prestige-
            och gradtänkande vida vikti- gare än viljan att skapa ett effektivt
            försvar. Man får lätt känslan av att försvarets ansvariga ledning
            fastnat i symboliska riter i stället för nutida nödvändighet av
            effektivitet och rationalisering. Det synbara beviset därpå är
            bl. a. de beklagansvärda Karl XI:s drabanter, som tvingas deltaga
            i riks- dagsöppnandet. Det är beklagansvärt att tvinga svensk
            ungdom av i dag att uppträda som dresserade kråkskrämmor och visa
            att soldaten av 1960 är hjälplöst utlämnad åt ett militärtänkande
            där kommendering och krav på lydnad nyttjas på ett liknande sätt
            som när det gäller de dresserade djuren på cirkus. I min motion
            nr II: 525 och anförande i samband med 1958 års försvars- beslut
            framförde jag krav på ett försvarsstopp till dess vi skulle kunna
            åstadkomma en förnuftigare organisation där effektivitet, rationalisering
            och hänsyn till den tekniska utvecklingen, vetenskap och forskning
            samt utbildningen och undervisningen skulle kunna tagas. Vi måste
            komma bort från ett försvarstänkande som mera har anknytning till
            armborsttiden än till dagens med robotar, atom- och vätekraft
            etc. Vi måste tänka om. På för- svarets högskola och inom annan
            utbildning måste både lärarsammansätlt- ning och undervisningsplaner
            radikalt ändras. Utvecklingen har blivit sådan att vi i utbildningen
            knappast har något behov av paraderande soldater som lätt kan
            skjutas ned. I dag krävs kvalitet och kunnighet, om soldaten skall
            kunna skydda sig själv och effektivt fylla sin försvarsuppgift.
            Om man på försvarets utbildningsanstalter kunde få som ledare
            en verk- ligt duktig företags- eller industriman och bland lärarna
            fick ingenjörer, tekniker och vetenskapligt bildade pedagoger
            i stället för åldriga militärer
          </p>
          <pb facs="riksdagen-motions-pdf/data/1960/mot_1960__ak__108/mot_1960__ak__108-002.pdf"/>
          <p>
            6 Motioner i Andra kammaren, nr 108 år 1960
          </p>
          <p>
            — i andligt avseende — som aldrig kan slita sig bort från parad-
            och oratio- nellt tänkande, skulle vi kunna bana väg för att få
            fram ett effektivt försvar till billigare kostnader. Förutsättningen
            för att bana väg till en rationellare ordning synes vara att man
            snarast möjligt kan samordna de tre försvarsgrenarna till en enhet.
            Skall armén, flyget och marinen fungera, därest en olycka skulle
            inträffa och de måste träda i funktion, kan de aldrig fylla den
            uppgift de borde ha om man inte i fredstid skapat en enhet som
            samtränats för en samfälld uppgift. En besparingsberedning inom
            försvaret måste därför i första hand inrikta sitt arbete på att
            skapa en verklig försvarsenhet i vårt land samt se till att försvarsutbildning
            och undervisning läggs om. Tills detta skett bör icke det 2,5-procentiga
            automatiska pålägget utgå. Besparingar kan givetvis göras på olika
            sätt och på många områden inom vårt försvar. En riksdagsman som
            ofta får se och höra vaktparaden frågar sig om det kan vara vettigt
            att försvaret skall sköta denna uppgift och ta utbildningstid
            från rekryter etc. Det kan knappast vara försvarbart att för ett
            dygns vakthållning vid slottet skall minst ett 25-tal värnpliktiga
            göra två resor tur och retur Stockholm och ha en harvning på 25
            å 30 timmar, putsning av klädespersedlar samt att ett rum på Grand
            Hötel skall stå till vakthavande kaptens förfogande etc., när
            man klagar över att utbildnings- tiden är för kort för våra militärer.
            Borde inte besparingsmännen snarast se till att Svensk nattvakt
            eller annat liknande billigare och effektivare organ övertar vakthållningen?
            Man kan även ifrågasätta om vi skall kunna få någon vettig användning
            av arbetskraften inom det militära. Att sju man, därav två kaptener
            och två löjtnanter, erfordras för att granska soldatens uniformer
            väcker förvåning hos den ungdom som prövat förvärvsarbetets rationalisering
            med tidtagarur etc. på en civil arbetsplats m. m. Man kan lätt
            komma till det resultatet, att eftersom den värnpliktiga ungdomen
            får en avlöning i enlighet med nål- penningsystemet, så har aldrig
            militären lärt sig att vara sparsam med arbetskraft och att rationellt
            utnyttja den. Det är den värnpliktiga ung- domen och dess föräldrar,
            som får betala den billiga arbetskraften, och där- för förefaller
            detta vara en orsak till det oerhörda slöseriet med arbetskraft.
            Att de som själva inte har barn och som älskar att se meningslösa
            parader kan tycka att detta hör till försvaret må vara, men för
            ungdomen och deras föräldrar som får i stort betala kostnaderna
            för den billiga arbetskraften kan det knappast vara attraktivt.
            Ur olika synpunkter borde man nu vara vid den tidpunkten, att
            den ungdom eller de äldre som tages i anspråk för vårt försvar
            skulle ha en så pass hög avlöning att man fick lov att ta hänsyn
            därtill vid utnyttjandet av de inkallade. En dagavlöning av exempelvis
            25 kr. per dag till de värnpliktiga skulle troligen, om denna
            ökade kostnad skulle få lov att ingå i den nuvarande försvarsbudgeten,
            tvinga fram att man
          </p>
          <pb facs="riksdagen-motions-pdf/data/1960/mot_1960__ak__108/mot_1960__ak__108-003.pdf"/>
          <p>
            Motioner i Andra kammaren, nr 108 år 1960 ä
          </p>
          <p>
            inte skulle ta in mer manskap än vad som är nödvändigt, och arbetskraftens
            utnyttjande skulle närma sig den civila industriens syn på arbetskraft.
            Att exempelvis ta in folk till repetitionsövningar under en julmånad
            skulle väl i varje fall vara uteslutet. I fjärde huvudtiteln sägs
            bl.a. att »ur beredskapssynpunkt är det ange- läget att ha tillgång
            till utbildad lottapersonal för placering i befattningar i krigsorganisation»,
            och det föreslås en anslagshöjning på 180000 kr. till en total
            summa till lottaorganisationen av 930000 kr. Svenska röda korset
            vill ha en anslagshöjning av 87632 kr. för utbildning av krigsvillig
            A-personal och hjälpsystrar. Deras anslag föreslås höjt med endast
            10000 kr., och totalt stannar anslaget vid 70000 kr. Dessa två
            anslag ställer två frågor av största betydelse i blixtbelysning.
            Den ena är: Har vi behov av och råd till att avdela kvinnlig personal
            till krigsorganisationen när det både i fred som vid ett eventuellt
            krig kommer att ställas enorma krav på viss utbildad personal
            för att klara alla de om- fattande, mångskiftande och absolut
            nödvändiga vårdbehov bland civilbe- folkningen som givetvis inte
            helt kan frånskiljas det militära? Dagens aktuella situation inom
            sjuk-, hälsovårds- och åldringsområdet, där bristen inte minst
            på kvinnlig personal är skriande, tvingar nog fram en omprövning
            av frågan om vi inte under en kortare tid på våra sjukvårds- anstalter
            och vårdinrättningar får lov att ta den kvinnliga ungdomen och
            de frivilliga inom lottaorganisationen samt en hel del av den
            till militärtjänst avdelade manliga ungdomen i anspråk för att
            klara såväl dagens aktuella läge på hälso- och sjukvårdsfronten
            som en av försvarets huvuduppgifter om ofärd skulle komma. Med
            utgångspunkt från dagens och troligtvis framtidens aktuella behov
            av arbetskraft till olika uppgifter bör därför försvarsdepartementet
            i sam- arbete med andra departement snarast upptaga denna fråga
            till allvarlig prövning och söka finna en lämplig form för frivillig
            eller eventuellt obliga- torisk utbildning av både kvinnlig och
            manlig ungdom — den senare skall då givetvis slippa den militära
            utbildningen i övrigt — för tjänstgöring och utbildning på civila
            hälso- och sjukvårdsanstalter; till denna organisation bör då
            jämväl lottakåren överföras. Detta skulle kunna skapa ökade förut-
            sättningar för att den civila hälso- och sjukvården skulle kunna
            fungera, men jämväl bli ett verkligt positivt inslag i vår försvarsberedskap.
            Det är angeläget att försvaret har klart för sig att det inte
            skall vidga sina krav på personal och arbetskraft, om samhällsarbetet
            i övrigt skall på ett till- fredsställande sätt fungera. De anförda
            förslagen är anförda som exempel på en del aktuella rationali-
            seringsfrågor som man kan finna exempel på och vilka kan leda
            till bespa- ringar i både pengar och arbetskraft. Då 1959 års
            besparingsutredning för försvaret skall tjäna som underlag för
            kommande överläggningar rörande
          </p>
          <pb facs="riksdagen-motions-pdf/data/1960/mot_1960__ak__108/mot_1960__ak__108-004.pdf"/>
          <p>
            8 Motioner i Andra kammaren, nr 108 år 1960
          </p>
          <p>
            försvarskostnadernas storlek är det angeläget att man dessförinnan
            prövar olika vägar till besparingar. Att dessa partiledaröverläggningar
            inte, som 1958, får bli av för riksdagen bindande karaktär bör
            man väl kunna förut- sätta.
          </p>
          <p>
            Med hänvisning till det ovan anförda samt motion nr II:525 och
            mitt anförande vid 1958 års försvarsdebatt får jag hemställa,
            att riksdagen måtte besluta 1. att avslå den 2,5-procentiga anslagshöjningen
            för teknisk utveckling på ca 134 miljoner kr., 2. att hos Kungl.
            Maj:t hemställa om förslag till nästa års riksdag att 'de tre
            försvarsgrenarna armén, marinen och flyget slås samman till en
            enhet under en gemensam ledning och vidtager de därmed erforderliga
            rationali- seringsåtgärderna, 3. att uppdraga åt Kungl. Maj:t
            att vidtaga en ingående översyn av undervisning och utbildning
            inom försvaret samt inkomma med förslag till de ändringar som
            erford- ras för ett modernt och effektivt försvar samt undersöka
            möjligheterna för att få en civil organisations- och före- tagsamhetskunnig
            ledning samt erforderlig teknisk per- sonal,
          </p>
          <p>
            4. att Kungl. Maj:t till nästa års riksdag kommer med för- slag
            om att den nuvarande militära vakthållningen vid slottet blir
            ersatt med en civil, exempelvis AB Svensk nattvakt eller liknande.
          </p>
          <p>
            3. att Kungl. Maj:t genom lämpligt organ, exempelvis 1959 års
            sparutredning, prövar lämpligheten av att väsent- ligt höja de
            värnpliktigas avlöning till förslagsvis 25 kr. per dag, för att
            på detta sätt tvinga fram ökad spar- samhet när det gäller att
            inkalla värnpliktiga till tjänst- göring och för att få en bättre
            prövning av arbetsupp- gifterna och en planering, så att minsta
            möjliga arbets- kraft tages i anspråk inom försvarsorganisationen
            samt 6. att försvarsdepartementet i samarbete med de andra de-
            partementen undersöker möjligheterna att för civila och militära
            hälso- och sjukvårdsbehov avdela den kvinnliga personalen inom
            försvaret till detta ändamål samt under- söka möjligheterna av
            att genom en lämplig form av fri- villig eller eventuellt obligatorisk
            utbildning av både kvinnlig och manlig ungdom på de olika civila
            hälso- och sjukvårdsinrättningarna söka komma till rätta med
          </p>
          <pb facs="riksdagen-motions-pdf/data/1960/mot_1960__ak__108/mot_1960__ak__108-005.pdf"/>
          <p>
            Motioner i Andra kammaren, nr 108—110 år 1960 9
          </p>
          <p>
            dagens aktuella behov av ökad arbetskraft för hälso- och sjukvård
            inom olika områden där sådan är behövlig.
          </p>
          <p>
            Stockholm den 25 januari 1960 John Lundberg
          </p>
          <p>
            Nr 109
          </p>
          <p>
            Av herr Nyberg m. fl., i anledning av Kungl. Maj:ts framställ-
            ningar om anslag till marinen.
          </p>
          <p>
            (Lika lydande med motion nr 88 i Första kammaren)
          </p>
          <p>
            Stockholm den 25 januari 1960
          </p>
          <p>
            Olaus Nyberg Thure Andersson Thyra Löfqvist i Ronneby Gunnar
            Carlsson Hans Wachtmeister Arvid Nilsson i Lönsboda Martin Larsson
            Olof Johansson Harry Wahrendorff Jöns Nilsson Jean Braconier Per
            Svensson i Bästekille i Stenkyrka Nr 110
          </p>
          <p>
            Av herr Nyberg m. fl., om ianspråktagande av vissa medel för
            marinförvaltningens avbeställningskostnader.
          </p>
          <p>
            (Lika lydande med motion nr 89 i Första kammaren) Stockholm den
            25 januari 1960
          </p>
          <p>
            Olaus Nyberg Thure Andersson Hans Wachtmeister i Ronneby
          </p>
        </div>
      </div>
    </body>
  </text>
</TEI>
