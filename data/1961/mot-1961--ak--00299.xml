<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__299/mot_1961__ak__299-001.pdf"/>
      <fw xml:id="i-Ra4vjDqKN3xEf4yWXZeVe9">
        Motioner i Andra kammaren, nr 299 år 1961 9
      </fw>
      <div type="motHeader" xml:id="i-XRt4DrT9oWqZ7yJXbiAoMw">
        <div type="motTitle" xml:id="i-D8ZhgtBPLFADxC1NDtg8zC"/>
        <div type="motSubmissionInfo" xml:id="i-JACWGWGFfdRrEo8r14A8bQ"/>
      </div>
      <div type="motBody" xml:id="i-KeRp7i8JFAkMnWpLjeiDfv">
        <div xml:id="i-L1EnRUjnsLsH214AnyC2aQ">
          <p xml:id="i-MaYfmPEiwewtSn2pctVY6J">
            Nr 299
          </p>
          <p xml:id="i-KUGBGFT86YjcZoDfTa7z86">
            Av herr Munktell m. fl., om inrättande vid Uppsala universitet
            av en personlig professur i allmän och jämförande etnografi för
            docenten Sture Lagercrantz.
          </p>
          <p xml:id="i-Nx2weyPtNY6RxnEKWQjjin">
            (Lika lydande med motion nr 219 i Första kammaren)
          </p>
          <p xml:id="i-NDPo5Pn3xKnffrGVzur4UX">
            Uppsala universitet har sedan 1956 bland sina anslagsäskanden
            uppfört en professur i allmän och jämförande etnografi med docenten
            Sture Lager- crantz såsom förste innehavare. Kanslern för rikets
            universitet har tillstyrkt professurens inrättande, men proposition
            i ärendet har icke framlagts för riksdagen. Lagercrantz innehar
            för närvarande en tjänst som biträdande lärare, men när hans förordnande
            den 31 december 1961 utgår kan han enligt gällande bestämmelser
            icke erhålla förlängt förordnande å nämnda tjänst. Om han icke
            beredes en fastare ställning vid universitetet nödgas han övergå
            i utländsk tjänst eller nedlägga sin med stor framgång bedrivna
            vetenskapliga verksamhet för att söka sin utkomst på annat område.
            För att närmare klarlägga situationen vilja vi anföra följande.
            Sedan Lagercrantz, som är född 1910, år 1944 förordnats till docent
            i all- män och jämförande etnografi vid Uppsala universitet har
            regelbunden undervisning meddelats i detta vid universitetet dittills
            icke företrädda ämne. Genom beslut den 2 mars 1951 föreskrev Kungl.
            Maj:t, att ämnet skulle vara examensämne inom filosofiska fakulteten
            så länge Lagercrantz vore villig och oförhindrad att förrätta
            examination i ämnet. Redan från år 1948 hade emellertid ämnet
            efter dispens i varje särskilt fall medtagits i examen. År 1953
            hemställde humanistiska sektionen och större konsistoriet, att
            en preceptorsbefattning måtte inrättas i ämnet, varvid professorerna
            H. S. Nyberg, D. Strömbäck, T. Säve-Söderbergh och Å. Campbell
            framhöllo i huvudsak följande. Antalet examinander i berörda ämne
            för filosofie kandidatexamen och filosofisk ämbetsexamen har år
            1952 uppgått till 39, av vilka fyra erhållit högsta betyg. Under
            tiden för meddelande av undervisning i Uppsala i ämnet har två
            doktorsavhandlingar ventilerats, av vilka den ena lett till docentur.
            Två doktorsavhandlingar föreligger för närvarande färdiga. Två
            licentiat- avhandlingar är under utarbetande. Den allmänna och
            jämförande etno- grafien har under docenten Lagercrantz ledning
            vunnit en allt större bety- delse vid universitetet icke blott
            som självständig vetenskap utan även som stödvetenskap åt religionshistorien
            och som ett värdefullt komplement till folkloristiken och den
            sociologiska vetenskapen. Ämnet, som nu är väl inar- betat i Uppsala,
            har emellertid icke företrädesrätt till en e. o. docentbefatt-
            ning. Lagercrantz innehar nu en av sektionens »fria» docentbefattningar;
            tiden för hans innehav av densamma utgår vid slutet av år 1953
            och kan icke förnyas. Om universitetet icke kan bereda honom en
            fastare anställning efter denna tid, kan det med visshet icke
            vidare påräkna hans arbetskraft
          </p>
          <pb facs="riksdagen-motions-pdf/data/1961/mot_1961__ak__299/mot_1961__ak__299-002.pdf"/>
          <fw xml:id="i-YBLiEV2ikUYGyjRqCzNevA">
            10 Motioner i Andra kammaren, nr 299 år 1961
          </fw>
          <p xml:id="i-M9H4vkX3RLrXyJwmHfgeke">
            och måste sålunda se sig nödsakat att avvisa de studenter, som
            redan på- börjat sina studier i ämnet.
          </p>
          <p xml:id="i-8TYQqXr3WMz67VDpnSn9C6">
            Kanslern anförde med anledning härav följande. För egen del får
            jag i förevarande sammanhang erinra om att professorn och föreståndaren
            för statens etnografiska museum K. G. Lindblom för närvarande
            tjänstgör som lärare i allmän och jämförande etnografi vid Stockholms
            högskola mot ett årligt arvode av 2 400 kronor. Lindblom avgår
            emellertid med pension den 1 juli 1954. Huru undervisningen och
            examina- tionen i berörda ämne därefter skall ordnas vid högskolan
            är oklart. Veder- börande myndigheter vid högskolan har för nästa
            budgetår för ändamålet hemställt om anvisande av ett särskilt
            kursanslag av 5 000 kronor. Icke minst till följd av nyssnämnda
            förhållanden synes mig i och för sig starka skäl tala för att
            den begärda preceptorsbefattningen i Uppsala kommer till stånd.
            Med hänsyn emellertid till nu rådande ekonomiska läge anser jag
            mig likväl böra ifrågasätta, att härmed får något anstå och att
            i stället såsom ett provisorium inrättas en biträdande lärarbefattning.
            Genom en dylik anordning skulle Lagercrantz alltjämt kunna knytas
            till universitetet och undervisningen och examinationen i allmän
            och jämförande etnografi upprätthållas på sätt hittills ägt rum.
            Jag hemställer alltså om inrättandet från och med nästa budgetår
            av sistnämnda tjänst.
          </p>
          <p xml:id="i-HmK5KufxTP7yEVyvEQM2Ud">
            Från och med budgetåret 1954/55 inrättades därefter den tjänst
            som bi- trädande lärare i allmän och jämförande etnografi som
            alltsedan dess inne- hafts av Lagercrantz. Under hans ledning
            har ett stort antal studenter studerat ämnet, och Lager- crantz
            har, ehuru han icke haft säte och stämma i fakulteten, i verkligheten
            utfört alla en professors åligganden. Sedan 1948 har nedanstående
            antal personer undergått tentamen i ämnet allmän och jämförande
            etnografi, nämligen: Ett betyg (B eller Ba): 232 Två betyg (AB
            eller a): 9
          </p>
          <p xml:id="i-MNoMeYKisvNTqbsnbX8S6D">
            Tre betyg (A): 30 Licentiatbetyg: 8 Disputation: 7 Summa 286
          </p>
          <p xml:id="i-7uhLnsmEmJAFDx3fhkzjgs">
            För närvarande finnas ej mindre än tre doktorander, 12 licentiander
            och ett 60-tal studerande för lägre betyg. Det ständigt stegrande
            intresset för etnografien måste i viss mån tillskrivas ämnets
            centrala betydelse för all modern samhällsforskning. Härutöver
            är ämnet en förmedlande länk mellan de moderna samhällsvetenskaperna
            och de humanistiska vetenskaperna. Det är vidare av största betydelse,
            att etnografien är den vetenskap som framför andra bidrager till
            att utforska den kulturella bakgrund, varur de många nya afrikanska
            och asiatiska staterna framvuxit. En ingående känne- dom om dessa
            staters historia, kultur, ekonomiska och sociala förhållanden
            baserad på etnografisk grundforskning är en oundgänglig förutsättning
            för det industriella och kulturella samarbete som just nu eftersträvas.
            Rent
          </p>
          <pb facs="riksdagen-motions-pdf/data/1961/mot_1961__ak__299/mot_1961__ak__299-003.pdf"/>
          <fw xml:id="i-Nq43qQYpqqCQgjUgHPmoCd">
            Motioner i Andra kammaren, nr 299 år 1961 11
          </fw>
          <p xml:id="i-Jyp6c1EfwTUEvR59pnwZCT">
            ekonomiskt sett kan etnografien vidare få stor betydelse för
            vår utrikes- handel och visa vägen till nya hittills oprövade
            marknader. Det må i detta sammanhang framhållas att etnografien
            redan i många fall varit vägledande för vår exportindustri, t.
            ex. i fråga om föremålens formgivning, marknads- analys m. m.
            I klar insikt härom har man även i de flesta europeiska och utomeuropeiska
            länder ställt allt större medel till etnografiens förfogande,
            inte minst har Sovjetunionen och USA gått i spetsen härvidlag.
            Sina och andras forskningsresultat har Lagercrantz i stort utsträckning
            publicerat i den av honom grundade publikationsserien Studia Ethnogra-
            phica Upsalienses, av vilken 16 band hittills utkommit och tre
            äro under tryckning. Den publiceringsverksamhet som här pågått
            under Lagercrantz” ledning torde ha få motstycken. Lagercrantz”
            mycket omfattande vetenskapliga produktion har vid olika tillfällen
            bedömts av tillkallade sakkunniga, som t. ex. de kända afrikanis-
            terna Hermann Baumann, Vinigi Grottanelli och Martin Gusinde,
            vilka givit den de amplaste vitsord. Så t. ex. har Lagercrantz
            bedömts vara den främsta kännaren av neger-Afrikas etnografi över
            huvud taget. Med den utveckling ämnet tagit vid universitetet
            är det i hög grad påkallat att nu giva det en fast ställning bland
            historisk-filosofiska sektionens äm- nen. Denna ståndpunkt har
            också universitetsutredningen intagit i sitt be- tänkande V (se
            SOU 1958: 32, sid. 94): Den av utredningen föreslagna likställigheten
            mellan olika universitet och högskolor innebär inte, att utredningen
            anser att varje ämne eller spe- cialitet måste vara företrätt
            vid varje universitet. En viss differentiering och specialisering
            av mera exklusiva ämnen är, enligt utredningens mening, önskvärd.
            Men då ett ämne av denna speciella typ — såsom fallet är t. ex.
            beträffande allmän och jämförande etnografi vid Uppsala universitet
            — är ett självständigt ämne med en omfattande undervisning på
            högstadiet och då det inte kan föreligga någon tvekan om dess
            framtid inom den aka- demiska organisationen, bör det enligt utredningens
            mening även represen- teras av en professur. Sedan den biträdande
            lärartjänst som Lagercrantz innehar inrättades har denna kategori
            lärartjänster fått en delvis ny karaktär, och det är, såsom ovan
            nämnts, enligt gällande bestämmelser icke möjligt att, när Lagercrantz”
            förordnande den 31 december 1961 utgår, ytterligare förlänga förordnandet.
            Lagercrantz skulle sålunda bli tvungen lämna denna tjänst och
            ledningen för det ämne, vars förste företrädare han varit under
            snart två årtionden. Under hänvisning till vad som ovan anförts
            hemställa vi, att riksdagen måtte besluta om inrättande vid universitetet
            i Uppsala av en personlig professur i allmän och jämföran- 'de
            etnografi för docenten Ruben Sture Lagercrantz från och med den
            1 juli 1961.
          </p>
          <p xml:id="i-Puv53SAvZuVVAL7hpFpkW7">
            Stockholm den 25 januari 1961
          </p>
          <p xml:id="i-EmApvVhsxBbtxcBAv1fFtn">
            Henrik Munktell Erik Grebäck John Lundberg Erik Tobé S. G. W.
            Wahlund
          </p>
        </div>
      </div>
    </body>
  </text>
</TEI>
