<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197980--00323">
  <teiHeader>
    <fileDesc>
      <titleStmt>
        <title>om åtgärder för en ökad förädlingsgrad inom livsmedelsindustrin, m. m.</title>
        <author>av Sten Svensson och Karl Leuchovius</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för en ökad förädlingsgrad inom livsmedelsindustrin, m. m.</title>
          <idno type="rdwebb">G302323</idno>
          <rs type="number">323</rs>
          <ref type="dokument_url_text">http://data.riksdagen.se/dokument/G302323/text</ref>
          <ref type="dokument_url_html">http://data.riksdagen.se/dokument/G302323</ref>
          <ref type="dokumentstatus_url_xml">http://data.riksdagen.se/dokumentstatus/G302323</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-GTDxf4NudVQ4es4EhotQR1</idno>
            <name>STEN SVENSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-EaiobhkKSCFjVoGi3uyvzx</idno>
            <name>KARL LEUCHOVIUS</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-5qu5DhWdCQU5cXK3QMsSCK" type="signed"/>
        <correspContext corresp="i-5qu5DhWdCQU5cXK3QMsSCK">
          <note type="signatory" corresp="i-GTDxf4NudVQ4es4EhotQR1"/>
          <note type="signatory" corresp="i-EaiobhkKSCFjVoGi3uyvzx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197980/mot_197980__323/mot_197980__323-001.pdf"/>
      <fw xml:id="i-oEKUAPTdW7vYa3zNMdUpL">
        Motion 1979/80:323
      </fw>
      <div xml:id="i-WozkGiiLzN9wd83sZnVQp7" type="motHeader">
        <div xml:id="i-UU9MHbWYkT4T91EdkRiuYB" type="motTitle"/>
        <div xml:id="i-BD4tUR7bTqcevTJG8AGr9L" type="motSubmissionInfo"/>
      </div>
      <div xml:id="i-LFjkKrFWS88qTijiKDPbB2" type="motBody">
        <div xml:id="i-JXnE2cZCWJU8Pa3eeRdgH8">
          <p xml:id="i-ThD8BQSyuo6Xr9pUDiro1E">
            13
          </p>
          <p xml:id="i-Dc9NNH6L9oTXddgB4Lx1Lo">
            av Sten Svensson och Karl Leuchovius
          </p>
          <p xml:id="i-8Tb74AAdCGMV7fXuwq3a4Z">
            om åtgärder för en ökad förädlingsgrad inom livsmedelsindustrin,
            m.m.
          </p>
          <p xml:id="i-8CW1WyUiCkPZuzUF94N17z">
            Från samhällsekonomiska utgångspunkter är inriktningen mot avsättning
            på export av överskottet på spannmål ingen bra lösning i ett långsiktigt
            tidsperspektiv. Prisutvecklingen på världsmarknaden liksom höga
            hante- rings- och transportkostnader innebär med denna inriktning
            inga lysande affärer för samhället som helhet. Förutom låga exportinkomster
            innebär en export av råvaror en väsentligt lägre sysselsättningsgrad
            än export av förädlade varor. Det kan i längden inte vara samhällsekonomiskt
            försvarbart — särskilt med hänsyn till vår syssel- sättningssituation
            — att behålla denna inriktning av överskottsproduktionen. För
            en tid sedan förutsade en utredning inom industriverket en sysselsätt-
            ningsminskning inom livmedelsindustrin med 6 000 personer från
            1979 fram till 1985.
          </p>
          <p xml:id="i-KTHNxkkHHR4kARTVnwP4we">
            Hög utvecklingspotential i Skaraborg
          </p>
          <p xml:id="i-L88uFRhXWueRKiA5HtDNen">
            Skaraborgs län är ett av landets främsta jordbrukslän. Man skulle
            kunna utbilda och engagera fler människor inom detta läns jordbruk
            och livsmedelsproduktion. Det behövs fler människor för att förädla
            livsmedel än för att enbart producera råvaror, och då är det naturligtvis
            riktigare att man förädlar länets råvaror i ökad utsträckning
            och marknadsför hel- och halvfabrikat till landets övriga delar
            och på export. I Skaraborg finns goda förutsättningar. Man har
            fina traditioner, skickliga yrkesmän, en högt utvecklad teknik
            samt en långt driven hygienisk standard. Tlänet finns flera produktionsenheter
            med så hög standard att de mer än väl uppfyller de krav som bl.
            a. EG-länderna och Japan ställer som villkor för vår handel med
            dem.
          </p>
          <p xml:id="i-Htg3Rqq2UhH1XkNL5bo3iP">
            Exportmarknadens utveckling
          </p>
          <p xml:id="i-5jABRe1pFR8rjyvPAbkUjD">
            Många företag har redan i dag leveranser av charkuteriprodukter
            och färdigmat till andra länder. Man har uppenbarligen skött dessa
            leveranser bra, och produkterna har tagits väl emot. Man borde
            kunna gå vidare och därigenom skapa många fler arbetstillfällen
            — inte minst med tanke på de förutsättningar som t. ex. Skaraborgs
            län har! Efter hand som utvecklingsländerna får råd att i högre
            utsträckning konsumera livsmedel kommer bristen att öka — inte
            tvärtom! I Fjärran
          </p>
          <pb facs="riksdagen-motions-pdf/data/197980/mot_197980__323/mot_197980__323-002.pdf"/>
          <fw xml:id="i-QgiRybYjLdC6V3LY2FBx8H">
            Mot. 1979/80:323 14
          </fw>
          <p xml:id="i-NhWT8vQNTwQNTHphh3AL4S">
            Östern, där industrialiseringen alltmer sätter sin prägel på
            samhället, kan man successivt höja levnadsstandarden. Därav följer
            ett ökat importbe- hov. Sverige exporterar stora mängder råvara
            och subventionerar den exporten för att bli av med överskottet.
            Nuvarande uppläggning främjas bl. a. genom exportbidragsbestämmelsernas
            utformning. Bidragen anknyts t. ex. till helt fläsk och nötkött
            i stället för till förädlade varor. Staten borde agera så att
            exporten i stället kunde ske i form av förädlade varor, vilket
            skulle få positiva effekter på exportinkomsterna samt för sysselsättningen
            inom jordbruket och dess förädlingsindustri. Inte minst med tanke
            på de allt högre oljepriserna är varje förstärkning av exportinkomst-
            erna av stort värde.
          </p>
          <p xml:id="i-Nbt1TxE1suvFFzDx7LM2q4">
            Utbildningsbehovet måste tillgodoses
          </p>
          <p xml:id="i-EtiqUsR7rZocZZ36xnVb5y">
            Livsmedelsindustrins fortsatta expansion är beroende av möjligheterna
            att rekrytera och vidareutbilda personal på alla nivåer. Skolstyrelsen
            i Skövde har i en utredning konstaterat bl. a. följande: ”Intresset
            för och behovet av livsmedelsteknisk utbildning på högskolenivå
            i Skaraborgs län är så starkt, att det är nödvändigt att inrätta
            en utbildningslinje med inriktning mot livsmedelsindustrin.” Yrkesutbildningen
            på gymnasienivå måste också breddas. Antalet platser vid exempelvis
            charkuteriskolan i Skara bör ökas. Staten måste också öka satsningen
            på lärlingsutbildningen. De initiativ som tagits i Skaraborg till
            en tvåårig hantverks- och industriutbildning för lärlingar bör
            stödjas, och verksamheten bör inriktas på att förbättra förutsättningarna
            för länets ungdom att utbilda sig inom livsmedelsbranschens olika
            yrken.
          </p>
          <p xml:id="i-5SB3cQfYoGYqu9z7MkWCBs">
            Försvarspolitiska aspekter
          </p>
          <p xml:id="i-7AJNaM2mvA13RYZab1BRMn">
            Det är angeläget — med tanke på samhällets beredskaps- och försvarspo-
            litiska målsättningar — att upprätthålla en hög självförsörjning
            och därmed en långtgående förädlingsgrad. En ökad tillgång på
            nära håll till högförädlade livsmedel är mycket betydelsefull
            för de försvarskrafter som vid ett eventuellt krigstillstånd kommer
            att grupperas inom Västra Militärområdet och i synnerhet inom
            Skaraborgs län.
          </p>
          <p xml:id="i-FK7LEf4ki1v5iNYU6pgJYu">
            Kapitalförsörjningsfrågor
          </p>
          <p xml:id="i-YXZ3xstCqWAz349N6THK8j">
            Åtgärder av det slag som förordas i denna motion ställer ökade
            krav på kapitalförsörjningen. Det gäller att ställa kapital till
            förfogande där det finns idéer och initiativkraft. Stödet till
            näringslivet skall dessutom så långt möjligt ha karaktären av
            generella åtgärder.
          </p>
          <pb facs="riksdagen-motions-pdf/data/197980/mot_197980__323/mot_197980__323-003.pdf"/>
          <fw xml:id="i-AfqFaGVM32VEC819wPX2EA">
            Mot. 1979/80:323 15
          </fw>
          <p xml:id="i-FvbsBK4eR12rx1TjVCHsJD">
            Jordbruket är mycket beroende av en god tillgång på lån med statliga
            garantier, vilket ställer krav på en rätt anpassad garantilåneram.
            Andra delar av landet har redan fått regionala investmentbolag,
            och det kan anföras skäl för att ett sådant även lokaliseras till
            västra Sverige. Det gäller att hjälpa befintliga kreditinstitut
            med återlån och säkerheter, så att riskvilligt kapital kan ställas
            till förfogande. I en skrivelse till jordbruksdepartementet i
            mars 1979 anförde Lantbruks- nämnden i Skaraborgs län beträffande
            garantilåneramen för länet följan- de: ”Jordbruket i Skaraborgs
            län har under 1970-talet präglats av en ständigt ökande investeringsvilja
            och ett stigande rationaliseringsintresse. Under närmast föregående
            tioårsperiod var jordbrukets situation annorlunda och investeringsbenägenheten
            relativt låg. Det finns därför ett uppdämt inves- teringsbehov,
            framför allt i vad avser djurstallar m. m. för mjölkproduktion,
            men även i fråga om markanläggningar. Antalet förprövningsärenden
            enligt djurstallkungörelsen är under det senaste året ungefär
            50 26 större än under det första året med förprövning (1973-74).
            Det är både från samhälls- och företagsekonomisk synpunkt synnerligen
            angeläget att takten i upprustningen inte avtar. För finansieringen
            är lantbrukarna i hög grad beroende av lån med statliga garantier.
            Endast om den för lantbruksnämnden tillgängliga låneramen är tillräcklig
            kan rationa- liseringen utvecklas i önskvärd takt. För innevarande
            budgetår har nämnden bedömt rambehovet till inemot 40 milj. kr.
            Hittills tilldelad ram uppgår till endast 22 milj. kr., men ett
            tillskott om 2-3 milj. kr. kan förväntas efter riksdagsbeslutet
            nyligen om viss utökning av ramen. Tilldelad ram är således uppenbart
            otillräcklig. Detta blir ännu mera påtagligt under budgetåret
            1979/80, då anspråken och behovet sannolikt kommer att växa ytterligare,
            medan ramtilldelningen utan tilläggstat blir mindre än under innevarande
            budgetår. Genom lantbruksstyrelsens cirkulärskrivelse 1979-01-24
            har nämnden underrättats om de begränsade utsikterna till ökning
            av ramen. Lantbruks- styrelsen har angivit två vägar för nämnderna
            att anpassa sig efter: 1. Att utnyttja alla medel att spara på
            ramarna. 2. Att prioritera mellan ändamålen och förbehålla stödet
            för de mest angelägna behoven. Lantbruksnämnden har i anslutning
            härtill inbjudit kreditinrättningarna till överläggning 1979-03-22
            om den uppkomna situationen. Nämnden hoppas på ökade åtaganden
            från bankernas sida med lån utan statlig garanti, främst genom
            höjda bottenlån. Effekterna härav torde dock bli begränsade, eftersom
            en betydande del av lånebehoven gäller arrendatorer utan möjligheter
            till bottenlån. Det är också ytterligt viktigt att arrendeställena
            inte blir utsatta för en eftersläpning i jordbrukets utveckling
            utan tillförs erforderliga lånemedel för angelägna investeringar.
            En försvårande omständighet är vidare den långa väntetiden — ca
            5 år — för
          </p>
          <pb facs="riksdagen-motions-pdf/data/197980/mot_197980__323/mot_197980__323-004.pdf"/>
          <fw xml:id="i-AZWzFffy63DnYnwCpn4BEh">
            Mot. 1979/80:323 16
          </fw>
          <p xml:id="i-UQW4c25m3wcTvshW6F2ySo">
            att få lån i hypoteksinrättning. Prioritering efter angelägenhetsgrad
            innebär med nuvarande ramtilldel- ning, att ungefär var 3:e ansökan
            om lånegaranti inte kan bifallas även om åtgärden, företaget och
            företagaren uppfyller rationaliseringsförordningens krav och därmed
            vore berättigad till stöd. Det innebär att åtgärder, vilka ofta
            planerats av företagare efter rådgivning från lantbruksnämnden,
            måste ställas på framtiden med ökande kostnader, osäkerhet och
            eftersläpning i rationaliseringsutvecklingen som följd. Nämnden
            finner det vara högst otillfredsställande att nödgas avslå ansökningen
            med hänvisning till otillräcklig garantiram. Man skulle tvingas
            införa avslagsskäl som varit främmande för riksdagen när det jordbrukspo-
            litiska beslutet togs. Rådgivningen, som är ett naturligt försteg
            till investeringsbesluten, skulle komma i en ohållbar och svåröverskådlig
            situation. Nämndens trovärdighet som rådgivnings- och rationaliseringsor-
            gan skulle kunna ifrågasättas av näringsutövarna till skada för
            den långsiktiga utvecklingen. Med hänvisning till det anförda
            vill lantbruksnämnden ge uttryck för sin stora oro för rationaliseringsutvecklingen
            på grund av de knappa lånegaran- timedlen.” De mindre och medelstora
            företagen erhåller inom ramen för den statliga näringspolitiken
            stöd bl. a. genom de regionala utvecklingsfonderna. Småföretagaren
            kan härigenom tillförsäkra sig hjälp inom ett brett spektrum av
            organisatoriska och administrativa problemområden, alltifrån produktutveckling
            till exportförsäljning. De statliga insatserna har emellertid
            framför allt focuserats på småföreta- gens kreditförsörjning.
            En rad speciella kreditinstitut har inrättats för att kanalisera
            kapital till de mindre och medelstora industriföretagen. Statens
            industriverk konstaterade i en utredning år 1976 att dessa företags
            ”behov av långfristiga krediter på det hela taget är tämligen
            väl tillgodosett”. I Skaraborgs län innebär försäljningarna av
            familjeföretag mycket ofta att tidigare självständiga företag
            omvandlas till filialer, fjärrstyrda från de köpande bolagens
            huvudkontor som i regel är belägna utanför länet. Konsekvenserna
            för bl. a. sysselsättningen av kvalificerad personal blir på sikt
            allvarliga. Utvecklingen har inte sällan en kreditmässig anknytning
            — det är med gällande lagstiftning om inkomst-, arvs- och gåvobeskattning
            svårt att klara ett generationsskifte i synnerhet inom jordbruket
            — eller för en privatperson att finansiera ett företagsköp. Med
            en aviserad uppräkning av taxeringsvär- dena kommer dessa problem
            att vålla ännu större svårigheter.
          </p>
          <p xml:id="i-EjeMjkciVR9siafCtv2wnZ">
            Ett västsvenskt investmentbolag
          </p>
          <p xml:id="i-BHMDdC9WpTanbnVyqfyJt">
            Mot den ovan skisserade bakgrunden föreslår vi att det bildas
            ett nytt regionalt investmentbolag under SVETAB. Bolagets aktiekapital
            bör i likhet
          </p>
          <pb facs="riksdagen-motions-pdf/data/197980/mot_197980__323/mot_197980__323-005.pdf"/>
          <fw xml:id="i-7CzM4CKtWL67xxPkXiqSXT">
            Mot. 1979/80:323 17
          </fw>
          <p xml:id="i-2wpDFHJ5QfR3gXvNeDP999">
            med motsvarande projekt i Norrland och Bergslagen täckas genom
            statsmedel. Bolaget bör från säte i Skövde verka inom västra Sverige
            (dvs. främst R-, O- och P-län), en region som torde erbjuda tillräcklig
            bas för verksamheten.
          </p>
          <p xml:id="i-UarunAckQv2uJwvQxNxsRB">
            Bolaget bör — genom krediter stödja expansiva och lönsamma företag
            som ej omfattas av Utvecklingsfondernas långivning, - genom förvärv
            av aktieposter i mindre och medelstora företag underlätta försäljningar
            exempelvis i samband med generationsskiften, i syfte att stärka
            företagens fortsatta utveckling.
          </p>
          <p xml:id="i-L2yqQ1brXc5VfprdtNYXW">
            Mot bakgrund av de föreslagna åtgärderna är det angeläget att
            verksam- heten inledningsvis prioriterar insatser för jordbruket
            och dess förädlingsin- dustri med avsikt att åstadkomma ökad förädlingsverksamhet
            och därmed ökad sysselsättning i Skaraborgs län. Genom ett omfattande
            samarbete med utvecklingsfonderna och med existerande kreditinstitut
            kan bolagets verksamhet, i varje fall under ett initialskede,
            bedrivas utan egen fast anställd personal.
          </p>
          <p xml:id="i-N44g4JsYM38JvtyaXm4orm">
            Sammanfatwning
          </p>
          <p xml:id="i-E62bLHygxmsPZQSHDnuKRt">
            Det finns i dag en god kapacitet för ökad förädling och för betydande
            export inom livsmedelsindustrin i Skaraborgs län. Förutsättningarna
            är också goda för en utbyggd kapacitet. Länet har goda betingelser
            för den odling som utgör basen för animalieproduktionen. Betydande
            kvantiteter råvara överförs dock till andra delar av landet eller
            exporteras i stället för att förädlas inom länet. Förhållandet
            återspeglas även i följande sammanställning av produktionen inom
            Västsverige:
          </p>
          <pb facs="riksdagen-motions-pdf/data/197980/mot_197980__323/mot_197980__323-006.pdf"/>
          <fw xml:id="i-9evuTrdX2dNAT7f1NChe9P">
            Mot. 1979/80:323 18
          </fw>
          <p xml:id="i-AKBYrNNujAjLgoyoUuapXF">
            Produktionsområdet Fo av landets kapacitet 1978 Järn, ferrolegeringar
            94 Petroleumraffinering 88 Fartygs- och båtmotorer 84 Cyklar,
            motorcyklar 75 Bilar, underreden 74 Textilier 65 Fartyg, båtar
            60 Maskindelar (ej special) 53 Konfektion 33 Cement 54 Smörjmedel
            42 Hamnar (=lastningskapacitet) 40 (ca) Kemikalier, gödselmedel,
            plaster 36 Batterier, accumulatorer 35 Nötkreatur, svin, höns
            29 Säd, potatis, oljeväxter 21 Livsmedelsindustri 20
          </p>
          <p xml:id="i-A5XmRv6hXVhw3SZCm9kX3x">
            Källa: Milo V, Skövde.
          </p>
          <p xml:id="i-WwK81DuMFFNChVR2RdGkn9">
            En ökad förädlingsverksamhet skulle — förutom sina sysselsättningsförde-
            lar — också innebära bättre kapacitetsutnyttjande och därmed ökad
            förräntning på jordbrukets och livsmedelsindustrins investeringar.
            En breddad förädlingsverksamhet innebär således mycket positivt.
            Även förutsättningarna för nyetablering och nylokalisering till
            länet ökar. Den medför ett större behov av andra råvaror: ingredienser
            till färdig mat, charkuterivaror och andra hel- och halvfabrikat.
            I sin tur innebär detta större förutsättningar för en omfattande
            odling av specialgrödor, grönsaker och andra produkter från länets
            trädgårdsnäring. En förädlingsverksamhet närmare lokaliserad till
            råvaruproduktionen innebär besparingar i fråga om råvarutransporter,
            vilket frigör resurser för den ökade distributionsverksamhet som
            den intensivare förädlingsverksam- heten skapar. Vår slutsats
            är att vi i länet på alla sätt måste initiera åtgärder som förbättrar
            betingelserna för en ökad förädlingsverksamhet av produkter från
            det skaraborgska jordbruket och för export av förädlade livsmedel.
          </p>
          <p xml:id="i-QtDG4uvVdc6sb3eCh8gVR">
            Särskilda åtgärder för Skaraborgs län:
          </p>
          <p xml:id="i-Lf41mLRyAoAR9XFJD7rKht">
            2 Åtgärder vidtas för att öka förädlingsgraden inom länets livsmedelsindu-
            stri, för en ökad export av förädlade varor, för att underlätta
            utbyggnaden av befintlig verksamhet och för att främja nylokalisering.
          </p>
          <pb facs="riksdagen-motions-pdf/data/197980/mot_197980__323/mot_197980__323-007.pdf"/>
          <fw xml:id="i-72kaEYTDDpoiT3q3XoxdEK">
            Mot. 1979/80:323 19
          </fw>
          <p xml:id="i-LsRYHmL55aBXko1FaJeEWT">
            0 Ett regionalt investmentbolag bildas med Västsverige som bas.
            Bolaget lokaliseras till Skövde. 0 Investmentbolaget startar med
            att prioritera insatser för att stärka jordbruket och livsmedelsindustrin.
            0 Utbildningen på gymnasie- och högskolenivån i länet byggs ut.
            En YTH-linje med inriktning mot livsmedelsindustrin lokaliseras
            snarast till länet. DO Utbildningsutbudet vid veterinärhögskolans
            fältstation breddas. Ökad satsning på lärlingsutbildning! O En
            breddad forsknings- och utvecklingsverksamhet vid länets institutioner
            genomförs. O Lantbruksnämndens rådgivningsverksamhet utvidgas.
          </p>
          <p xml:id="i-Qgf3mwDznuMiK9QTJei8wb">
            Hemställan
          </p>
          <p xml:id="i-YPY7RbKqQqRH9Ht9KLeeZb">
            Med hänvisning till vad som anförts hemställer vi 1. attriksdagen
            som sin mening ger regeringen till känna vad som anförts beträffande
            angelägenheten av att åtgärder vidtas för att öka förädlingsgraden
            inom livsmedelsindustrin samt för en ökad export av förädlade
            varor, 2. attriksdagen hos regeringen hemställer om förslag till
            särskilda åtgärder i Skaraborgs län i det syfte som angivits i
            motionen, med hänvisning till de behov som finns inom länet av
            ytterligare sysselsättningstillfällen.
          </p>
          <p xml:id="i-CCBGFXFfhSyNQ33PbnXTgj" type="date">
            Stockholm den 16 januari 1980
          </p>
          <div xml:id="i-7YzWc15wZvYjz9t3y2SE22" type="signatureBlock">
            <p who="i-GTDxf4NudVQ4es4EhotQR1" type="signature">
              STEN SVENSSON (m)
            </p>
            <p who="i-EaiobhkKSCFjVoGi3uyvzx" type="signature">
              KARL LEUCHOVIUS (m)
            </p>
          </div>
          <pb facs="riksdagen-motions-pdf/data/197980/mot_197980__323/mot_197980__323-008-001.pdf"/>
          <pb facs="riksdagen-motions-pdf/data/197980/mot_197980__323/mot_197980__323-008-002.pdf"/>
          <pb facs="riksdagen-motions-pdf/data/197980/mot_197980__323/mot_197980__323-008.pdf"/>
          <p xml:id="i-URgJ9mAfixRMswFyVX4mts">
            GOTAB 64299 Stockholm 1980
          </p>
        </div>
      </div>
    </body>
  </text>
</TEI>
