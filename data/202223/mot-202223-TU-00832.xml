<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-TU-00832">
  <teiHeader>
    <fileDesc>
      <titleStmt>
        <title>Ökad motståndskraft för transporter</title>
        <author corresp="i-2SnUjYd3qzUQVBobN3u1Yc">av Ulrika Heie m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:832 av Ulrika Heie m.fl. (C)</title>
          <idno type="rdwebb">HA02832</idno>
          <rs type="number">832</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HA02832/text</ref>
          <ref type="dokument_url_html">https://data.riksdagen.se/dokument/HA02832</ref>
          <ref type="dokumentstatus_url_xml">https://data.riksdagen.se/dokumentstatus/HA02832</ref>
          <ref type="pdf">https://data.riksdagen.se/fil/3A54E2DD-F385-462B-B65A-7CA02A1338E9</ref>
          <ref type="docx">https://data.riksdagen.se/fil/29D834A2-414D-41AD-98B8-CC4DD417A3D9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-2SnUjYd3qzUQVBobN3u1Yc</idno>
            <name>Ulrika Heie</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-PYk1FHT5xHTWNczRYuGRJg</idno>
            <name>Anders Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-2fr3vB32hz5Z6xAxeRqads</idno>
            <name>Martin Ådahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-AmkEPQHyLbWFNYdCQzmzAu</idno>
            <name>Elisabeth Thand Ringqvist</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-HMEQZGcMqKo8y9F6jxfnev</idno>
            <name>Alireza Akhondi</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-VxX8uLJ6VUnSdeyZcXucoU</idno>
            <name>Stina Larsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Qqu9byP8zwudzHA8ErxkRe</idno>
            <name>Rickard Nordin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-LHNecLttGkFNptLa6AG81p</idno>
            <name>Helena Vilhelmsson</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-QS3FCcuDyGgZdKgE3VDjZ9</idno>
            <name>Niels Paarup-Petersen</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-97vHgvQvfm5XjxhmQf2Rot" type="signed"/>
        <correspContext corresp="i-97vHgvQvfm5XjxhmQf2Rot">
          <note type="signatory" corresp="i-2SnUjYd3qzUQVBobN3u1Yc"/>
          <note type="signatory" corresp="i-PYk1FHT5xHTWNczRYuGRJg"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-2fr3vB32hz5Z6xAxeRqads"/>
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-AmkEPQHyLbWFNYdCQzmzAu"/>
          <note type="signatory" corresp="i-HMEQZGcMqKo8y9F6jxfnev"/>
          <note type="signatory" corresp="i-VxX8uLJ6VUnSdeyZcXucoU"/>
          <note type="signatory" corresp="i-Qqu9byP8zwudzHA8ErxkRe"/>
          <note type="signatory" corresp="i-LHNecLttGkFNptLa6AG81p"/>
          <note type="signatory" corresp="i-QS3FCcuDyGgZdKgE3VDjZ9"/>
        </correspContext>
        <correspAction xml:id="i-WboHJZt3DazE4u7rZngD1Y" type="submitted">
          <date when="2022-11-22"/>
          <time when="11:33:03"/>
        </correspAction>
        <correspAction xml:id="i-NtYdqZgBWiQnyL39Petquv" type="reviewed">
          <date when="2022-11-22"/>
          <time when="12:24:58"/>
        </correspAction>
        <correspAction xml:id="i-Pq8U7tRQtNgJLmua17Rv53" type="referred">
          <date when="2022-12-01"/>
        </correspAction>
        <correspAction xml:id="i-H9caDbvRVyN1fnQJEHnxqG" type="assigned">
          <date when="2023-06-05"/>
          <time when="10:57:43"/>
        </correspAction>
        <correspContext corresp="i-H9caDbvRVyN1fnQJEHnxqG">
          <ref type="assignedTo">Trafikutskottet</ref>
        </correspContext>
        <correspAction xml:id="i-NCn5qBjvN5e4mihrMbVgKh" type="behandlas_i"/>
        <correspContext corresp="i-NCn5qBjvN5e4mihrMbVgKh">
          <ref type="uppgift">2022/23:TU11</ref>
          <ref type="ref_dok_id">HA01TU11</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU11</ref>
          <ref type="ref_dok_titel">Luftfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Cb81xaEKvQ9zfEc6USNkVT" type="behandlas_i"/>
        <correspContext corresp="i-Cb81xaEKvQ9zfEc6USNkVT">
          <ref type="uppgift">2022/23:TU4</ref>
          <ref type="ref_dok_id">HA01TU4</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">TU4</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CBDaVigCR1iN3G3gdi9Mj1" type="motHeader">
        <div xml:id="i-QUHZ3CG7HosXwBgYfJqSsR" type="motTitle">
          Motion till riksdagen 2022/23:832 av Ulrika Heie m.fl. (C) Ökad
          motståndskraft för transporter
        </div>
      </div>
      <div xml:id="i-WUdnKPYwXVrjfVnMxbTKdR" type="motBody">
        <div xml:id="i-UycQYtZtLwfh6HreWu9vMr" type="motProposal" subtype="förslag">
          <head xml:id="i-K7Z56QyuuJAKck8r7WKKEA">
            Förslag till riksdagsbeslut
          </head>
          <list xml:id="i-QhwN8YTXUvehbhERk9E25G">
            <item xml:id="i-VYzYnQdZbgYKqXJSWgUBCy" sortKey="Yrkande 1">
              Riksdagen ställer sig bakom det som anförs i motionen om att
              analysera och utreda om regeringens transportpolitiska mål klarar
              kriser som slår hårt mot mobilitet och transporter, och detta
              tillkännager riksdagen för regeringen.
            </item>
          </list>
          <list xml:id="i-Wm2dnowm4bbD6yr8nLtYk9">
            <item xml:id="i-UVAcfH6MVwNDmsdpFUn81t" sortKey="Yrkande 2">
              Riksdagen ställer sig bakom det som anförs i motionen om att
              säkerställa en lägsta nivå för transporter även under en kris
              och tillkännager detta för regeringen.
            </item>
          </list>
          <list xml:id="i-8vyyhax1W34GLaGmHLwYJF">
            <item xml:id="i-CXAtC7gQD5Bx2AV1f7eUQb" sortKey="Yrkande 3">
              Riksdagen ställer sig bakom det som anförs i motionen om att
              flygets egenfinansiering av trafikavgifter – i tider när flygtrafiken
              ligger nere som en följd av myndighetsföreskrifter – ska ses över
              så att staten tar en större del av dessa avgifter, och detta tillkännager
              riksdagen för regeringen.
            </item>
          </list>
          <list xml:id="i-EJbyhq1wXDXwWgVcDRusSQ">
            <item xml:id="i-Gcy8vLGmgPCtQCz69xDzLK" sortKey="Yrkande 4">
              Riksdagen ställer sig bakom det som anförs i motionen om att
              säkerställa de regionala flygplatsernas funktionalitet och robusthet
              avseende samhällskritiska funktioner även när ordinarie flygtrafik
              ligger nere i händelse av kris, och detta tillkännager riksdagen
              för regeringen.
            </item>
          </list>
          <list xml:id="i-5Lg8oda7Y9A4U4KYzcwKeM">
            <item xml:id="i-LGMBs4LHdrWaa7oe3AKJhG" sortKey="Yrkande 5">
              Riksdagen ställer sig bakom det som anförs i motionen om att
              utreda Swedavias vinstdelningsmodell i syfte att stärka driftssäkerheten
              för regionala flygplatser och tillkännager detta för regeringen.
            </item>
          </list>
          <list xml:id="i-5Ueg3vgQtBEpYZR97TnyTE">
            <item xml:id="i-ResVrPevADUShkCE4J2ig4" sortKey="Yrkande 6">
              Riksdagen ställer sig bakom det som anförs i motionen om att
              säkerställa att systemkritiska trafik- och säkerhetssystem fungerar
              även i en kris, och detta tillkännager riksdagen för regeringen.
            </item>
          </list>
          <list xml:id="i-VqQKRzGEVPmQA9kn48J6Fk">
            <item xml:id="i-PoNoxBm7rSsMs6H68tDTrY" sortKey="Yrkande 7">
              Riksdagen ställer sig bakom det som anförs i motionen om att
              ta fram beredskapsplaner för personalens återstart med fokus på
              behörighet och tillstånd och tillkännager detta för regeringen.
            </item>
          </list>
          <list xml:id="i-TphRwdswQuo6FRs9Vh3Jro">
            <item xml:id="i-63h9wXsiUD8BQNEXURxJGh" sortKey="Yrkande 8">
              Riksdagen ställer sig bakom det som anförs i motionen om att
              regeringen via Trafikverket ska se över möjligheten att direktupphandla
              järnvägsunderhåll i tider när ordinarie trafik ligger nere så
              att den lägre trafikvolymen kan utnyttjas för underhåll, och detta
              tillkännager riksdagen för regeringen.
            </item>
          </list>
          <list xml:id="i-VQXWpXiDtHgnxiRvdBc4zU">
            <item xml:id="i-2AFbHT6aUPh3m9X9fTdPn2" sortKey="Yrkande 9">
              Riksdagen ställer sig bakom det som anförs i motionen om att
              regeringen bör överväga att ta initiativ till att återuppta, slutföra
              och offentliggöra arbetet med den nationella flygplatsöversynen
              och tillkännager detta för regeringen.
            </item>
          </list>
        </div>
        <div xml:id="i-96rbaPKGZP36aNBbi7tozK" type="motContent">
          <head xml:id="i-9mp4smV5kgyHLSiuwi9SMj" type="h1">
            Motivering
          </head>
          <p xml:id="i-6r3EjadB6EwXALZEFxX2s1">
            Coronapandemin år 2020 fick – och kommer framgent att få – stora
            konsekvenser för hela samhället och inte minst transportsektorn.
            En del transportslag slogs i princip ut över en natt, medan andra
            klarade sig lindrigare. Många regelverk sattes under hårt tryck
            och denna kris satte fingret på, enligt vårt förmenande, en del
            brister som det politiska systemet, tillsammans med myndigheter
            och näringsliv, måste arbeta med för att vi ska stå starkare inför
            framtida allvarliga störningar. Kriser – det lär oss historien
            – kommer i olika former och skepnader och allt vi kan göra är
            att lära oss av dem och rusta för nästa. Transporter, infrastruktur
            och kommunikationer är så centrala att myndigheten för Samhällsskydd
            och beredskap (MSB) utpekar transporter som en samhällskritisk
            verksamhet. Man beskriver detta i termer av verksamhet som ”anläggningar,
            noder, infrastrukturer och tjänster som är av avgörande betydelse
            för att kunna upprätthålla viktiga samhällsfunktioner.”
          </p>
          <head xml:id="i-KuApssa6yhYosai2RxNr6z" type="h2">
            Regeringens transportpolitiska mål måste analyseras
          </head>
          <p xml:id="i-Mi6YyH2tu9JNKyqLCCaY1V">
            Sverige är ett stort land med långa avstånd där ett fungerande
            transportsystem är väldigt viktigt. Det ger människor frihet och
            mobilitet såväl som att det säkerställer nödvändig försörjning
            i hela landet. Transportsystemets utformning, funktion och användning
            ska medverka till att ge alla en grundläggande tillgänglighet
            – i regeringens transport­politiska arbete benämns detta som ”tillgänglighetsmålet”.
            Detta mål innebär att till­gänglighet över hela landet ska kunna
            tillhandahållas via transporter – både person- och godstransporter.
          </p>
          <head xml:id="i-67m5rwkK5Qwkzgu6mLnXn9" type="h2">
            Säkerställ en miniminivå för transportkapaciteten även under
            en kris
          </head>
          <p xml:id="i-7Lrk1fDDaRqoWawSktWQZS">
            Idag saknas dock en plan för hur en miniminivå för transporter
            inom de olika transport­slagen ska se ut; det skapar osäkerhet
            för både allmänhet och näringsliv. Under coronapandemin har vi
            till exempel sett att staten under krisens gång har fått gå in
            och upphandla trafikplikt för en del flyglinjer, något som uppfattades
            som en ad hoc-hantering. På samma sätt har sjöfarten saknat riktlinjer
            för var, hur och när en del sträckor ska hållas igång.
          </p>
          <p xml:id="i-8tQC4x8JH1eKaEWjyspE7T">
            Centerpartiet vill se att det blir tydligt vilken typ av miniminivå
            inom transport­systemen som garanteras vid en kris. Vi vill att
            regeringen tydliggör och gör tillgänglig en plan för hur man från
            statligt håll avser att – tillsammans med myndigheter och näringsliv
            – säkerställa miniminivåer för transporter inom flyg, sjöfart
            och tåg även under en allvarlig störning. Resonemanget gäller
            både person- och godstrafik. Till detta kommer risken för att
            ändpunkterna i logistikkedjan ställs utan försörjning när under­laget
            för gods- och linjetrafik upphör, det vill säga logistikkedjan
            bryts ”i mitten”, något som skapar stora sårbarheter. Idag fraktas
            mycket av godset från olika transportköpare på samma rutt.
          </p>
          <p xml:id="i-Ui9Ht7U1hd2LxvDeZF1fj9">
            Vad som konkret saknas är en diskussion och beredskap för vad
            som måste vara ett golv för det svenska transportsystemet. Såvitt
            vi kan bedöma saknar myndigheterna en gemensam bild av vad som
            skulle kunna utgöra ”en lägsta kritisk nivå” av trafik inom sjöfart,
            flyg, buss, tåg och landsvägstransporter.
          </p>
          <head xml:id="i-B4q7NpUFpWzECDcsoCDM9S" type="h2">
            Fungerande kollektivtrafik viktigt
          </head>
          <p xml:id="i-A18DEJDyL4KxwhnqgHoHib">
            Under pandemin sjönk resandet inom kollektivtrafiken kraftigt.
            Vi vet att kvinnor åker mer kollektivt än män – 30 procent av
            kvinnorna och 23 procent av männen reser kollektivt (källa: Kollektivtrafikbarometern).
            Att upprätthålla en fungerande miniminivå i kollektivtrafiken
            blir därför viktigt sett ur ett jämställdhetsperspektiv. Åtgärder
            som stärker kollektivtrafiken även i händelse av en kris bidrar
            därmed till ett mer jämställt samhälle.
          </p>
          <head xml:id="i-JrNBcSasxHg5Yw4apvyhEy" type="h2">
            Kraftiga trafikbortfall i transportsystemen skapar finansieringsproblem
          </head>
          <p xml:id="i-S6bmy3xcLjcWnVMunmKCnR">
            Viktiga system inom flyget – till exempel flygtrafikledning och
            säkerhetsverksamheten – finansieras av flygbolagens passagerar-
            och godstrafik via avgifter som man kan ta ut under normal verksamhet.
            I en kris faller dessa avgifter ner till i princip noll. Eftersom
            säkerhet är helt grundläggande så kan flyget inte starta upp fullt
            ut om inte dessa system är finansierade. För att säkerställa att
            dessa system underhålls och driftas även om flygtrafiken är väldigt
            svag anser Centerpartiet att staten borde ta ett större ansvar.
          </p>
          <p xml:id="i-EHxtrWfpnpcdcwq423zacs">
            För de statliga flygplatserna innebär detta att Swedavia bör
            bemyndigas i detta avseende och när det gäller landets 30-tal
            regionala flygplatser så måste staten också kunna gå in och via
            ekonomiska garantier se till så att verksamheten fungerar. Även
            under en kris – och kanske i synnerhet då – måste landets finmaskiga
            flygplatsnätverk fungera och kunna bedriva en säker operativ verksamhet.
            Exakt hur detta ska gå till behöver utredas. Det kan handla om
            att staten behöver skjuta till pengar (kapitaltillskott) till
            Swedavia och till exempel se över anslagsfinansieringen till Luftfartsverket
            (LFV). Motsvarande ersättning för uteblivna rörelseintäkter måste
            även ges till regionala flyg­platser och flygtrafikledningstjänster.
            Man kan också se över låneramar och ekonomisk styrning som avkastningsmålet
            för Swedavia. Avseende de icke-statliga flygplatserna så hemställde
            Sveriges Kommuner och Regioner (SKR) till Infrastrukturdepartementet
            i april år 2020 om riktade statsbidrag till regionala flygplatser.
          </p>
          <p xml:id="i-BrDJ1PzfutXSgSXkhLhqug">
            Motsvarande resonemang kan användas avseende Sjöfartsverket och
            deras farleds­avgifter samt för tågtrafiken och Trafikverket avseende
            banavgifter med mera för de olika tågoperatörerna.
          </p>
          <head xml:id="i-C7pAnGr8zTg78qU7ugW7So" type="h2">
            Finansiering av flygtrafiksystemen
          </head>
          <p xml:id="i-4tehh2TUMNFjqxppmyKirH">
            Myndigheterna utvärderar löpande de långsiktiga konsekvenserna
            av den kraftiga ned­gången i flygtrafik efter pandemins utbrott.
            Transportstyrelsen har i egenskap av förvaltare av avgiftssystemen
            dels analyserat vilka konsekvenser som kan bli följden för den
            svenska luftfarten om avgifterna höjs kraftigt, dels vilka handlingsalternativ
            som kan vara möjliga. Myndigheten kom i juli år 2021 med rapporten
            Högre avgifter för systemkritisk infrastruktur inom luftfarten
            (TLS 2021-4744). Av denna framgår att flygets avgifter kommer
            att stiga och att denna kostnadsökning sannolikt flyttas över
            på konsumenterna i slutändan. I och med detta riskerar tillgängligheten
            till och från Sverige att försämras.
          </p>
          <p xml:id="i-EFHVgkSEXYDAJyKH1KRdMa">
            Transportstyrelsen skriver bland annat: ”Tillgängligheten inom
            landet kan komma att påverkas genom att stora delar av Sverige
            karaktäriseras av långa avstånd mellan orter och högre avgifter
            leder till att t.ex. den upphandlade trafiken kommer att bli dyrare
            där resor med bil inte är realistiska alternativ. Höjda avgifter
            kan även resultera i minskat intresse från utländska flygbolag
            att trafikera Sverige om avgifterna blir för höga i relation till
            närliggande stater, varpå turismnäringen kan påverkas negativt.”
          </p>
          <p xml:id="i-Q4xc9P1fqLhBisHwhBpR3N">
            Ytterligare en aspekt är om överflygande trafik flyger en längre
            sträcka för att undvika svenskt luftrum med högre avgifter, då
            blir negativa klimateffekter en direkt följd. I den här analysen
            har Transportstyrelsen fokuserat på de avgiftssystem som administreras
            av myndigheten, men dessa avgifter utgör förstås bara en delmängd
            av samtliga styrmedel och avgifter som påverkar luftfartssektorn
            och som även kan komma att förändras som ett resultat av pandemin.
          </p>
          <p xml:id="i-MTCjM6GTknbmj8ZmLd6FR2">
            Allt detta sammantaget visar vikten av att regeringen har en
            nära dialog med före­trädare för flygnäringen avseende avgiftssystemen
            och tillser att svensk flygtrafik inte tappar i konkurrenskraft
            mot utländska flygplatser och att tillgängligheten i landet inte
            försämras.
          </p>
          <head xml:id="i-CdXnvfssEHozZhN71z1rck" type="h2">
            Vinstdelning från Swedavia gynnar regionala flygplatser
          </head>
          <p xml:id="i-Ch22NqBTRU29ejczBHQkjC">
            Sveriges stora avstånd gör att vi är helt beroende av ett fungerande
            flyg och möjligheten för näringslivet att lätt kunna ta sig till
            andra destinationer inom landet och vidare ut i världen. De regionala
            flygplatserna binder samman Sverige, skapar arbetstillfällen och
            ökar möjligheterna till turism i hela landet. När EU-kommissionen
            tidigare genomfört granskningar av en rad regionala flygplatser
            som erhåller statsstöd har det rått osäkerhet kring hur framtiden
            ska bli för dessa. Centerpartiet anser att Swedavias vinstdelnings­modell
            bör ses över i syfte att stärka de regionala flygplatsernas funktionalitet.
            Icke-statliga flygplatser har i flera fall en svår ekonomisk situation.
            Regeringen tillsatte en flygplatsöversyn för att se över statens
            långsiktiga roll som stödgivare för icke-statliga flygplatser.
            Denna översyn har ännu inte redovisats. Det är angeläget att staten
            skapar långsiktigt hållbara driftsförutsättningar för de regionala
            icke-statliga flygplatserna.
          </p>
          <head xml:id="i-4wuhUsc9xXwLxaaSLiAyGt" type="h2">
            Stillestånd i transportsystemen hotar personalens certifieringar
          </head>
          <p xml:id="i-Dv3Gu4KeMgyEGFzFLoZS27">
            Stillestånd inom transportsektorn innebär som regel att personal
            friställs eller permitteras. Många anställda inom transportsystemet
            har en certifiering, behörighet eller säkerhetsklassning vars
            giltighet kräver en kontinuerlig tjänstgöring. Under corona­pandemin
            har mycket personal inte kunnat arbeta eller arbetat färre timmar
            än normalt. Om de dessutom varslas eller avskedas uppstår komplexa
            rekryteringsproblem, i synnerhet för landets mindre flygplatser
            där personalen inte sällan har en rad olika kompetenser som fordras
            för att kunna sätta ihop en tillsvidareanställning. Dessa riskerar
            således att inte komma upp i rätt antal tjänstgöringstimmar som
            krävs för att ha ett giltigt certifikat; för flygsektorn gäller
            det till exempel piloter men även ombord- och markservicepersonal.
            När delar av verksamheten ska startas upp igen blir det ”flaskhalsproblem”
            vid till exempel simulatorer när personalstyrkan ska återfå sina
            certifieringar. Det i sin tur leder till att det byggs in en tröghet
            i återstarten. Byråkrati ska inte behöva fördröja en återstart.
            Myndigheterna behöver därför ta fram beredskaps­planer för hur
            man kan starta upp utan onödiga dröjsmål. Vi anser att det är
            regeringen genom MSB som ska hantera detta.
          </p>
          <p xml:id="i-RjdWwoZ33SVXKYnbioB1Vg">
            Centerpartiet anser att regeringen och Transportstyrelsen borde
            ha en beredskap (inom ramen för internationella flygsamarbetsorganisationer)
            för att snabbt kunna besluta om en förlängning av giltighetstiden
            för certifikat och tillstånd. Vi anser att man i en situation
            som den som uppstått under coronapandemin borde kunna överväga
            att förlänga befintliga certifikat och tillstånd. Det skulle kunna
            underlätta valideringar/förnyelser av tillstånd och därmed undviks
            köbildning till simulatorer och myndigheter.
          </p>
          <p xml:id="i-9VLDYr6TR8N7JS8de6Gy7t">
            En del av detta kan vara att myndigheten tillfälligt får ett
            förstärkt anslag för utökade möjligheter till handläggning. Det
            har historiskt gjorts när enskilda myndigheter av olika anledningar
            fått en extrem arbetsbelastning, som till exempel Migrationsverket
            år 2015 i samband med den kraftiga migrationsvågen.
          </p>
          <head xml:id="i-4xGJNAEW9pmzrpWBqX2gEG" type="h2">
            Utnyttja möjligheten till underhåll vid långvariga nedgångar
            i trafikvolym
          </head>
          <p xml:id="i-Lc1T5RKvKSBdyDSrYrKWTJ">
            Coronapandemin ledde till en kraftig nedgång i trafikarbete för
            en rad olika transport­slag. När det inträffar så omfattande och
            långvariga störningar uppstår oväntat goda förutsättningar att
            bedriva underhåll. Till exempel föll persontågtrafiken med 80
            procent under våren år 2020. Det innebar att det fanns möjlighet
            att utföra underhåll, reparationer och byggnation i en utsträckning
            som inte är möjlig vid ordinarie trafikintensitet. Vad Centerpartiet
            erfar var järnvägsunderhållsbranschen redo men beställningarna
            uteblev. Det tidsfönster som öppnas upp i dessa fall kan nyttjas
            bättre om upphandlande myndigheter kan få ett mer flexibelt regelverk
            att använda sig av. Annars riskerar man att upphandla underhåll
            som blir färdigt först när trafiken är åter till det normala.
            För att kunna maximera möjligheter till underhåll vill Centerpartiet
            därför att regeringen via Trafikverket ska se över möjligheten
            att kunna direktupphandla järnvägsunderhåll i tider när mycket
            trafik ligger nere så att till exempel järnvägen kan utnyttjas
            för underhåll. I den mån detta är en EU-fråga så menar vi att
            regeringen bör driva på mot EU för att skaffa sig rådighet över
            situationen.
          </p>
          <head xml:id="i-DNs9wQn5cBXZKz8HnU4zhv" type="h2">
            Sverige måste få en ny nationell flygpolitik
          </head>
          <p xml:id="i-D3PTtKdDpxcTX6ssRNoz1v">
            I syfte att rätta till en obalans mellan olika ägarformer och
            stödberättigade respektive icke stödberättigade regionala flygplatser
            beslöt regeringen år 2018 att tillsätta en flygplatsöversyn som
            bland annat skulle se över dessa obalanser. Denna flygplats­översyn
            skulle slutredovisas den 31 mars 2019 men den kom aldrig fram
            till ett resultat. Flygplatsöversynen löpte parallellt med det
            så kallade Arlandarådet som skulle utreda utvecklingen av Arlanda
            flygplats. I mars 2019 avbröts Arlandarådets arbete, ingen slutrapport
            presenterades och rådet upplöstes. Likadant blev det för flygplatsöversynen.
            Dess slutrapport presenterades aldrig och någon anledning har
            aldrig angivits, varför man fortfarande, snart två år senare,
            inte har kommit fram med några svar eller förslag från denna översyn.
          </p>
          <p xml:id="i-PVaGoEQdjm7cTsDYZFpEqv">
            Hösten 2019 gav regeringen Trafikverket i uppdrag att se över
            systemet med beredskapsflygplatser. Systemet med beredskapsflygplatser
            bygger på att en utpekad flygplats ska ha beredskap att kunna
            ta emot samhällsnyttiga och akuta flygtransporter när som helst
            på dygnet, året runt. Ersättning från staten utgår för att säkerställa
            jour vid de utpekade flygplatserna. Idag är åtta statliga och
            två regionala flygplatser utpekade som beredskapsflygplatser.
            De regionala flygplatserna härbärgerar överlag mängder av olika
            samhällsnyttiga flygningar, som sjöräddning, brandspaning eller
            olika myndighets­transporter – inte minst olika slags militära
            transporter. Sedan årsskiftet 2020/21 har antalet beredskapsflygplatser
            temporärt utökats med anledning av pandemin och efter framställan
            av Sveriges Kommuner och Regioner – SKR.
          </p>
          <p xml:id="i-HvfGQzwcPGR6fTDQjdrBEk">
            I det kommande försvarsbeslutet finns en inriktning fram till
            år 2030 om ett utökat krigsbassystem för flygvapnet. Det är rimligt
            att anta att de regionala flygplatsernas betydelse för försvarsberedskapen
            kommer att inkluderas i det kommande försvars­beslutet och inriktningen
            av totalförsvaret.
          </p>
          <p xml:id="i-KBP8vE6QL5fZY6qstnrXdL">
            Sammantaget och på grund av den extraordinära påfrestning som
            den aktuella situationen utsätter ägandet av flygets landinfrastruktur
            för finns det en risk att i synnerhet de regionalt opererade flygplatserna,
            baserat på lokala beslut av ägaren, kan komma att läggas ned i
            en ordning och en takt som riskerar att rasera långsiktiga nationella
            strategier för flyget i vårt land. Avsaknaden av besked och nationella
            långsiktiga strategier förvärrar situationen.
          </p>
          <p xml:id="i-R43UAX6PDW9Dcuy6SVavSz">
            Centerpartiet vill därför att regeringen tar initiativ till att
            återuppta, slutföra och offentliggöra arbetet med den nationella
            flygplatsöversynen.
          </p>
        </div>
        <div xml:id="i-Tkgqx8zcvC2XEBgMvUu7uD" type="signatureBlock">
          <list xml:id="i-BLt5CPfA13QyqW8Nh71L6">
            <item xml:id="i-47jay6SJ6mEMQmzeEobkWb" who="i-2SnUjYd3qzUQVBobN3u1Yc" type="signature">
              Ulrika Heie (C)
            </item>
            <item xml:id="i-YZeZ1AJRnfu8LhYtqXYMrp" who="i-PYk1FHT5xHTWNczRYuGRJg" type="signature">
              Anders Ådahl (C)
            </item>
            <item xml:id="i-4gL9h5i3NAAD4PZuQLmPQe" who="i-W1SpeP85RXQTDYN2miQfXU" type="signature">
              Daniel Bäckström (C)
            </item>
            <item xml:id="i-U5cBtDPMQAEcnj5JH1G4Tw" who="i-2fr3vB32hz5Z6xAxeRqads" type="signature">
              Martin Ådahl (C)
            </item>
            <item xml:id="i-E8UmKFqgPg4JCspy85aogg" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-SWTqLC9FqhRFvEV4uGL4yd" who="i-AmkEPQHyLbWFNYdCQzmzAu" type="signature">
              Elisabeth Thand Ringqvist (C)
            </item>
            <item xml:id="i-FiBjWt8c7EyHLJMLFuFraB" who="i-HMEQZGcMqKo8y9F6jxfnev" type="signature">
              Alireza Akhondi (C)
            </item>
            <item xml:id="i-Knj9TCdYxVq7VRCTLv6Ssh" who="i-VxX8uLJ6VUnSdeyZcXucoU" type="signature">
              Stina Larsson (C)
            </item>
            <item xml:id="i-9TTmySbAwugDjNj6GkPkwf" who="i-Qqu9byP8zwudzHA8ErxkRe" type="signature">
              Rickard Nordin (C)
            </item>
            <item xml:id="i-FjWxqHxjRScthmYWjfezLy" who="i-LHNecLttGkFNptLa6AG81p" type="signature">
              Helena Vilhelmsson (C)
            </item>
            <item xml:id="i-J6uDX5TVhuxvuubgrBmrb9" who="i-QS3FCcuDyGgZdKgE3VDjZ9" type="signature">
              Niels Paarup-Petersen (C)
            </item>
          </list>
        </div>
      </div>
    </body>
  </text>
</TEI>
