<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-TU-01980">
  <teiHeader>
    <fileDesc>
      <titleStmt>
        <title>Uppsala län på Trafikverkets karta över nya spårinvesteringar</title>
        <author corresp="i-M1BGVoUpAkXK7M1XiJWRAe">av Niclas Malmberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1980 av Niclas Malmberg (MP)</title>
          <idno type="rdwebb">H2021980</idno>
          <rs type="number">1980</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H2021980/text</ref>
          <ref type="dokument_url_html">http://data.riksdagen.se/dokument/H2021980</ref>
          <ref type="dokumentstatus_url_xml">http://data.riksdagen.se/dokumentstatus/H2021980</ref>
          <ref type="docx">http://data.riksdagen.se/fil/CF75B68A-F461-4608-B89B-201582F78E1A</ref>
          <ref type="pdf">http://data.riksdagen.se/fil/60703E2E-F18D-4322-A017-A9C75E1D0235</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-1DYGNUK5np1ecBS1FazD4" type="signed"/>
        <correspContext corresp="i-1DYGNUK5np1ecBS1FazD4">
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction type="submitted" xml:id="i-FUH8Ex9UPqd8zkk9J7Sxcn">
          <date when="2014-11-10"/>
          <time when="13:00:32"/>
        </correspAction>
        <correspAction type="reviewed" xml:id="i-Re9Wd3HgT6Q6zyCEkBLmc">
          <date when="2014-11-10"/>
          <time when="16:39:46"/>
        </correspAction>
        <correspAction type="referred" xml:id="i-UVKyvuRUiW9HMcBqy7jTn7">
          <date when="2014-11-12"/>
        </correspAction>
        <correspAction type="assigned" xml:id="i-SjhMcRXgW1tZ1Lvp44RwM4">
          <date when="2016-10-04"/>
          <time when="22:39:20"/>
        </correspAction>
        <correspContext corresp="i-SjhMcRXgW1tZ1Lvp44RwM4">
          <ref type="assignedTo">Trafikutskottet</ref>
        </correspContext>
        <correspAction type="behandlas_i" xml:id="i-38QZzurQ2oDdgskN28VPGb"/>
        <correspContext corresp="i-38QZzurQ2oDdgskN28VPGb">
          <ref type="uppgift">2014/15:TU9</ref>
          <ref type="ref_dok_id">H201TU9</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">TU9</ref>
          <ref type="ref_dok_titel">Infrastrukturplanering</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:1980 av Niclas Malmberg (MP) Uppsala län på Trafikverkets karta över nya spårinvesteringar</div>
      </div>
      <div type="motBody">
        <div type="motProposal" subtype="förslag">
          <head xml:id="i-CTzTZJg5Et9W3YCQdxQZNu">
            Förslag till riksdagsbeslut
          </head>
          <list style="ol">
            <item xml:id="i-RXHExp7S4u6zeHo8oyofWN">
              Riksdagen tillkännager för regeringen som sin mening vad som
              anförs i motionen om fyrspårsutbyggnad på Ostkustbanan, för att
              bl.a. möjliggöra tågstopp i Alsike och Bergsbrunna.
            </item>
            <item xml:id="i-HXCzswVxWXGRxBfnxaBkBD">
              Riksdagen tillkännager för regeringen som sin mening vad som
              anförs i motionen om utökad kapacitet på Dalabanan, för att bl.a.
              möjliggöra tågstopp i Vittinge, Järlåsa, Vänge och Librobäck.
            </item>
            <item xml:id="i-4HBjdxpR86vmWZQiS18buh">
              Riksdagen tillkännager för regeringen som sin mening vad som
              anförs i motionen om ökad kapacitet på Mälarbanan, för att bl.a.
              möjliggöra tågstopp i Grillby.
            </item>
            <item xml:id="i-6sxPBtgBcT2Wkm5G5DRHHm">
              Riksdagen tillkännager för regeringen som sin mening vad som
              anförs i motionen om att prioritera ny järnväg mellan Enköping
              och Uppsala framför ökad kapacitet på befintlig väg.
            </item>
            <item xml:id="i-JWgQAJFqUPvvjux4uQRcu6">
              Riksdagen tillkännager för regeringen som sin mening vad som
              anförs i motionen om behov av statsbidrag för att samfinansiera
              spårtrafik i Uppsala stad.
            </item>
          </list>
        </div>
        <div type="motContent">
          <head type="h1" xml:id="i-E8dfR7axbZmMc6ccunazfi">
            Inledning
          </head>
          <p xml:id="i-PBUjv2Lvtbt6TXkoYPnSsy">
            Trots stor samsyn inom Uppsala län kring vilka investeringar
            som behövs för att utveckla järnvägstrafiken har – med undantag
            av enstaka objekt – Uppsala län hamnar på efterkälken både vad
            gäller järnvägsunderhåll och investeringar i ny spårtrafik i Trafikverkets
            planering. Uppsala län har samtidigt en befolkningstillväxt, och
            en arbetsmarknad som i stor utsträckning bygger på arbetspendling
            inom länet och över länsgränserna. För att möta detta är det nödvändigt
            att öka kapaciteten på järnvägen, och i vissa fall är det en direkt
            vägvalsfråga mellan utbyggd järnväg eller väginvesteringar för
            att klara trafikökningen. Ur såväl miljöperspektiv som samhällsekonomiskt
            perspektiv är järnvägen det självklara alternativet i detta val.
          </p>
          <head type="h1" xml:id="i-6PkWERmgzPa3UQwNG5XzwA">
            Ostkustbanan
          </head>
          <p xml:id="i-Y6NiYSzqf8BPaPEXscNTsE">
            Mellan Stockholm och Uppsala reser ca 40 000 personer dagligen.
            Ökningen mellan 1997 och 2010 var 58 procent, mot prognostiserade
            26 procent. Länstrafikbolagen SL och UL har sedan 2006 kompletterat
            SJ:s tågtrafik med pendeltågstrafik, vilket kraftigt bidragit
            till ökad trafikering. Utvecklingspotentialen är ännu stor, men
            begränsas av kapacitetsbristen på spåren. Med dagens i princip
            maximerade trafikering på spåren är sträckan ytterst störningskänslig,
            varför resenärerna väldigt ofta drabbas av förseningar och inställda
            tåg. Kapacitetsbristen gör också att det inte finns utrymme för
            ytterligare tågstopp. Uppsala kommuns översiktsplan bygger på
            möjligheten att etablera tågstopp i Bergsbrunna, och på samma
            sätt pekar Knivsta kommun ut Alsike för tågstopp. Fyrspårsubyggnad
            är därför en nyckelfråga för om kommunerna inom ramen för en hållbar
            trafikutveckling ska kunna klara av att hantera det stora tryck
            på fler bostäder som finns.
          </p>
          <p xml:id="i-XAcanfX4r2pR6Dj6Z7mUqi">
            En utbyggnad till fyrspår Myrbacken–Uppsala är nödvändigt för
            att skapa ett robust system och samtidigt medge ökad trafikering
            och ytterligare tågstopp i Alsike och Bergsbrunna, utifrån den
            planering UL har sedan tidigare. Norr om Uppsala är kapaciteten
            tillräcklig när pågående dubbelspårsutbyggnad står klar, och UL-trafiken
            (Upptåget) kan då kompletteras med stopp i Gamla Uppsala.
          </p>
          <head type="h1" xml:id="i-2KU9jum1yN3iJrrMJoyBLB">
            Dalabanan
          </head>
          <p xml:id="i-Seez6DM4PMrkGoHQEfjADE">
            Det finns både ett stort behov av att korta restiderna för järnvägstrafiken
            mellan Uppsala och Borlänge, och ett behov av utökad kapacitet
            på Dalabanan för att Upptåget ska kunna stanna i Librobäck, Vänge,
            Järlåsa och Vittinge. UL har sedan Upptågs­förbindelsen etablerades
            mellan Sala och Uppsala fört dialog med Trafikverket för att kunna
            hitta lösningar på att i första hand etablera ett tågstopp i Vänge.
            Men för att möjliggöra samtliga fyra tågstopp som pekas ut som
            önskvärda längs banan krävs en utökad spårkapacitet. Liksom för
            orterna längs Ostkustbanan är frågan om tågstopp inte enbart en
            trafikeringsfråga utifrån dagens pendlarströmmar, men en fråga
            om hur orterna ska utvecklas framöver.
          </p>
          <head type="h1" xml:id="i-Gq7BY4XrMkWF4FsqXyzKWS">
            Mälarbanan
          </head>
          <p xml:id="i-82W9pG6SW95b6vEf3y9y2L">
            På Mälarbanan pågår för närvarande en kapacitetsförstärkning
            i form av fyrspårsutbyggnad på delsträckan Tomteboda–Kallhäll.
            Men projektet behöver kompletteras med kapacitetsförstärkning
            för att möjliggöra tågstopp i Grillby. Spår och signaler är redan
            förberedda för tågstopp i Grillby, och sådan trafikering är särskilt
            angelägen då området saknar adekvat busstrafik.
          </p>
          <head type="h1" xml:id="i-21CjhBsUW292Fu9GmKfkoN">
            Aroslänken
          </head>
          <p xml:id="i-3qSPDsdL4sTY4i3ThBc84j">
            Få, om någon, busslinje mellan två städer i Sverige har så stor
            trafikvolym som sträckan Enköping–Uppsala. Utöver det skulle en
            Aroslänk, dvs. järnväg som förbinder Västra Aros (Västerås) med
            Östra Aros (Uppsala), också skapa bättre järnvägsförbindelse från
            städer som Västerås och Örebro till Uppsala/Arlanda, och bidra
            till att avlasta Stockholm genom en smidigare järnvägsförbindelse
            mellan Uppsala och Västsverige, inklusive Göteborg. Med en sådan
            järnväg skulle samtidigt samhällen som Ramstalund och Örsundsbro
            kunna bli attraktiva stationssamhällen.
          </p>
          <p xml:id="i-XVfRWmVgtpCS6VhVsgpBqf">
            För att klara trafikkapaciteten i stråket har Trafikverket initierat
            frågan om kapacitetsförstärkningar på väg 55 mellan Enköping och
            Uppsala. Men att både investera i järnväg och i ökad vägkapacitet
            mellan Enköping och Uppsala är inte ett effektivt resursutnyttjande.
            Med järnvägen på plats kommer belastningen på väg 55 tvärt om
            kunna minska. Riksdagen bör därför ge regeringen till känna att
            prioritera Aroslänken framför en utbyggnad av väg 55.
          </p>
          <head type="h1" xml:id="i-3U94FLarwyadX53o1PhKxH">
            Spårtrafik i Uppsala stad
          </head>
          <p xml:id="i-89GimrnRrzzBHUfD88Bd8v">
            I ett stort antal städer runt om i Europa har spårvägsinvesteringar
            på ett framgångsrikt sätt medfört en mer attraktiv stadsmiljö
            i kombination med en mer klimatsmart trafik. Men spårtrafiken
            är inte bara ett mer miljövänligt och ett energieffektivt trafikslag.
            Spårtrafiken visas också, på ett helt annat sätt än bussen, kunna
            attrahera över trafikanter från biltrafik till kollektivtrafik.
          </p>
          <p xml:id="i-8VVZzhgxkhRtpNHjhniVSn">
            Flera städer i Sverige arbetar nu aktivt med att få till stånd
            spårtrafiklösningar. Däribland Uppsala. Att bygga ny spårtrafik
            är samtidigt en så omfattande investering att staten måste ta
            ett större ansvar i form av statlig delfinansiering. Även om trafikeringen
            som sådan är ett kommunalt och regionalt ansvar finns starka argument
            för att staten ekonomiskt ska bidra till att städer kan genomföra
            investeringar i spårväg. Inte minst som led för att klara Sveriges
            åtaganden att minska koldioxidutsläppen, men också som instrument
            för att klara bostadsförsörjningen. Med spårtrafik skapas förutsättningar
            till förtätad bebyggelse vid stationslägen. Dessa samhällsekonomiska
            vinster kommer självfallet inte enbart kommunen och regionen till
            godo, varför en statlig medfinansiering är motiverad.
          </p>
        </div>
        <div type="motSignatures">
          <list>
            <item xml:id="i-FBLHPoL1Dozaiwm1fChxv5">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
