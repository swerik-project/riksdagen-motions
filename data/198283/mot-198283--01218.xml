<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--01218">
  <teiHeader>
    <fileDesc>
      <titleStmt>
        <title>Godtrosförvärv av stöldgods</title>
        <author>Lars Ahlmark</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Godtrosförvärv av stöldgods</title>
          <idno type="rdwebb">G6021218</idno>
          <rs type="number">1218</rs>
          <ref type="dokument_url_text">http://data.riksdagen.se/dokument/G6021218/text</ref>
          <ref type="dokument_url_html">http://data.riksdagen.se/dokument/G6021218</ref>
          <ref type="dokumentstatus_url_xml">http://data.riksdagen.se/dokumentstatus/G6021218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-J66uUcstry6kTEhq3eK6EY</idno>
            <name>LARS AHLMARK</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9q4WdVsmbWjgnURaN8SAGm" type="signed"/>
        <correspContext corresp="i-9q4WdVsmbWjgnURaN8SAGm">
          <note type="signatory" corresp="i-J66uUcstry6kTEhq3eK6EY"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__1218/mot_198283__1218-001.pdf"/>
      <fw xml:id="i-WD23p8stQSXYZAnDRXnAKK">
        Motion 1982/83: 1218
      </fw>
      <div xml:id="i-XwoeYSUhrfDLG4KBoybAZp" type="motHeader">
        <div xml:id="i-6FAx5Z9jHVQGXxka1bho48" type="motTitle"/>
        <div xml:id="i-NgHtNWurC33VPh4P6iq9yx" type="motSubmissionInfo"/>
      </div>
      <div xml:id="i-JnYC2AhUn5xoUH9Tks2e9i" type="motBody">
        <div xml:id="i-6AtzftuDKibnkPupp4XLJq">
          <p xml:id="i-PkmydZp1KF7oY4PmCtPZTz">
            2
          </p>
          <p xml:id="i-KPT8r5wKoSeK4MGB5ZorBG">
            Lars Ahlmark Godtrosförvärv av stöldgods
          </p>
          <p xml:id="i-ET7CNBU33xu642V5As87aE">
            I svensk rätt gäller f. n. att den som köpt något lösöre och
            därvid varit i god tro därmed förvärvar bättre rätt till lösöret
            än den som egentligen är ägare. Om detta förhållande skriver Undén
            (Svensk sakrätt) följande):
          </p>
          <p xml:id="i-CjmS3LiT8jryakDfY7i1Ue">
            Den svenska rätten går längre än flertalet rättssystem i fråga
            om utsträckning av godtrosförvärvens område eller, vilket blir
            samma sak, inskränkning av principen om ägares vindikationsrätt!
            till lösa saker. Särskilt påfallande är, vid jämförelse med främmande
            rätt, den hos oss gällande regeln att även stulet gods är föremål
            för godtrosförvärv och sålunda ej kan vindiceras av rätte ägaren.
          </p>
          <p xml:id="i-WzftXgQzbJTNZtdDW6CQfF">
            När det gäller förhållandet mellan en godtrosförvärvare och en
            ägare, som i regel genom brott blivit av med sin egendom, är det
            tydligt att vi har två personer med motsatta intressen. Ingen
            av dem bär skuld till den uppkomna situationen. Godtrosförvärvaren
            har för goda pengar köpt något som sälja- ren egentligen inte
            kunde sälja emedan det inte var hans. Tjuven finns någonstans
            mellan parterna och kan normalt inte fångas och bringas att göra
            rätt för sig. Genom domstolspraxis har denna konflikt blivit löst
            på så sätt, att ägaren har rätt att lösa till sig godset på samma
            villkor som godtrosförvärva- ren köpt. Godtrosförvärvaren kan
            alltså inte lida någon skada, utan ägaren får alltid ta förlusten.
            En avvägning måste ske mellan rätte ägarens och den godtroende
            förvär- varens intressen. Den är givetvis svår att göra eftersom
            det inte rent princi- piellt går att avgöra vilken av parterna
            som bör åtnjuta den största hänsynen. I stället måste man se till
            den faktiska effekten av det ena eller andra synsättet. Går man
            långt i fråga om att tillgodose godtrosförvärvarens sak främjas
            den fria handeln. En nackdel är dock att om förvärvaren, för den
            händelse godset visar sig stulet, ej alls riskerar någon förlust
            minskar därmed hans intresse att efterforska egendomens ursprung.
            Vid en sådan rättstillämpning kommer handeln med stulet gods att
            underlättas. I samma riktning påverkas utvecklingen om anspråken
            på vad som kan anses vara god tro är små. Om å andra sidan en
            köpare riskerar att utan ersättning förlora i god tro köpt stulen
            egendom nödvändiggörs i många fall en långtgående kontroll av
            säljarens rätt att förfoga över godset. Den fria handeln kan i
            viss mån hindras. Samtidigt kommer möjligheterna att omsätta stöldgods
            att försvåras vilket får en återhållande inverkan även på tillgreppsbrott
            och häleri.
          </p>
          <p xml:id="i-THXQNU7ot36heftzy4dHiE">
            ! Vindikationsrätt, rätt att återkräva sin egendom av någon i
            vars besittning den befinner sig.
          </p>
          <pb facs="riksdagen-motions-pdf/data/198283/mot_198283__1218/mot_198283__1218-002.pdf"/>
          <fw xml:id="i-R86QBcRtANjfqTgREPSjTQ">
            Mot. 1982/83: 1218 13
          </fw>
          <p xml:id="i-SAFs9pzxfTEYsEAtzaLyi2">
            Den påpekade särställningen för svensk rätt gäller också vid
            en jämförelse med övrig nordisk rätt. Till och med i Finland,
            som liksom Sverige tillämpat 1734 års lag, gäller fortfarande
            i regel att ägaren har bättre rätt än en godtroende förvärvare.
            Det är inte så svårt att ta reda på hur denna rättspraxis, som
            inte finns angiven i någon lagparagraf, har uppkommit. En redogörelse
            för tidigare gällande rätt återfinns i Schmidt: Juridiskt Arkif
            VII (1836—37), s. 41. Av den redogörelsen framgår att det alltid
            varit så att ägaren hade rätt att återfå stulet gods även av en
            godtrosförvärvare. Den senare måste då bevisa sin goda tro för
            att inte bli behandlad som tjuv (”göra sig urtjufva”). Detta sätt
            att behandla det fall att någon påträffades med tjuvgods överfördes
            oföränd- rat till 1734 års lag (Missgärningsbalken XLIX:2), enligt
            vilken den som kunde bevisa att han köpt i god tro var ”saklös”.
            Två undantag fanns från ägarens rätt att utan lösen återfå sin
            egendom, nämligen enligt ännu gällande Handelsbalken 11:4 och
            12:4, som avser de fall att godtrosförvärv skett från den som
            lånat eller fått sig anförtrott egendo- men. I dylika fall ansågs
            nämligen ägaren få skylla sig själv som lånat ut eller anförtrott
            sitt gods till en opålitlig, samtidigt som köparen ju faktiskt
            kunnat ha särdeles grundade skäl för sin goda tro. Emellertid
            inträffade i mitten av förra århundradet ett rättsfall som vände
            upp och ned på vad som tidigare gällt. En tjuv stal en häst som
            betade på ägarens utmarker, och morgonen därpå bytte en förvärvare
            till sig hästkrea- turet på en marknad. Ägaren stämde förvärvaren
            och ville ha hästen tillbaka och vann i häradsrätten. Göta hovrätt,
            dit saken fördes, beslöt den 11 april 1853 att ge den godtroende
            köparen rätt, dock så att ägaren fick återlösa hästen för vad
            godtrosköparen hade gett. Hovrätten resonerade på det sättet,
            att enligt lagen godtrosförvärvaren var ”saklös” om han kunde
            skaffa vittne på köpet. Sedan fann hovrätten emellertid att den
            som köpt stulet gods ju inte kunde ha bättre rätt än den som köpt
            lånat eller anförtrott gods och som enligt tydlig lag måste tåla
            att ägaren hade återlösningsrätt. Därför medgav hovrätten ägaren
            sådan återlösningsrätt. Högsta domstolen fastställ- de med röstsiffrorna
            fem mot två detta utslag. (Referat i Schmidt: Juridiskt Arkif
            XXVII, 1854, s. 284.) I dåtidens samhälle fanns anledning underlätta
            handeln, som var mindre välutvecklad. Det var också förhållandevis
            komplicerat att transportera och i större skala försälja stulet
            gods. I dag är situationen en annan. Den seriösa handeln är mycket
            omfattande såväl vad gäller nya som begagnade varor. Tillgreppsbrotten
            har vuxit i antal, stulna varor kan lätt distribueras över landet
            och försäljningen synes ibland ha systematiserats. För vissa grupper
            av missbrukare har stölder av lätt omsatt gods fått stor omfattning.
            Förändringen av den samhällsmiljö i vilken godtrosförvärv äger
            rum föran- leder en ny syn på avvägningen mellan ägarens och godtrosförvärvarens
            intressen. Lagstiftningen bör ej lägga hinder i vägen för den
            seriösa handeln men bidra till att kedjan stöld, häleri, försäljning
            genom verkligt eller påstått
          </p>
          <pb facs="riksdagen-motions-pdf/data/198283/mot_198283__1218/mot_198283__1218-003.pdf"/>
          <fw xml:id="i-U7FgNsjjNDrouX4tue8Cmb">
            Mot. 1982/83: 1218 14
          </fw>
          <p xml:id="i-AqSToYGGzTfkb9zbSntPpX">
            godtrosförvärv försvagas. Nuvarande rättstillämpning har i stället
            kommit att underlätta sådan brottslighet. En förskjutning bör
            därför ske till förmån för rätte ägarens intresse, bort från godtrosförvärvarens.
            För detta talar även önskvärdheten av en förenhetligad nordisk
            lagstiftning. Här gäller således Olaus Petri domarregel nr 7:
          </p>
          <p xml:id="i-2ARt4EK8iRobT2QKZ6PqXS">
            Alla lagar skola vara sådana, att de tjäna till det meniga bästa,
            och därföre då lagen bliver skadlig, så är det icke mera lag,
            utan olag, och bör avläggas.
          </p>
          <p xml:id="i-BCXwjfDwLdSxTdY8bhBhuA">
            Med hänvisning till ovanstående föreslås att riksdagen hos regeringen
            hemställer att motionen överlämnas till utredningen om godtrosförvärv
            av stöldgods för beaktande.
          </p>
          <p xml:id="i-SBxxbqaX8PBp7WYf7Vngu6" type="date">
            Stockholm den 25 januari 1983
          </p>
          <div xml:id="i-6HMfBfZhp9Q9jiA7oGaFFQ" type="signatureBlock">
            <list xml:id="i-6owDirsrs8DGbNHivFiFUH">
              <item xml:id="i-X3JWVMGY5Gstfv2TTV5LMm" who="i-J66uUcstry6kTEhq3eK6EY" type="signature">
                LARS AHLMARK (m)
              </item>
            </list>
          </div>
        </div>
      </div>
    </body>
  </text>
</TEI>
