<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-KrU-00283">
  <teiHeader>
    <fileDesc>
      <titleStmt>
        <title>Ett samlat ansvar för folkbildningen</title>
        <author corresp="i-8AtQfc4p9Hm5yajEXEHtE5">av Thomas Strand (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett samlat ansvar för folkbildningen</title>
          <idno type="rdwebb">GV02Kr283</idno>
          <rs type="number">Kr283</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GV02Kr283/text</ref>
          <ref type="dokument_url_html">http://data.riksdagen.se/dokument/GV02Kr283</ref>
          <ref type="dokumentstatus_url_xml">http://data.riksdagen.se/dokumentstatus/GV02Kr283</ref>
          <ref type="doc">http://data.riksdagen.se/fil/1CE6C127-C796-4DC3-B40D-ACD696EF7219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8AtQfc4p9Hm5yajEXEHtE5</idno>
            <name>Thomas Strand</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KhgSYWBFuoqRgMHJepLCoC" type="signed"/>
        <correspContext corresp="i-KhgSYWBFuoqRgMHJepLCoC">
          <note type="signatory" corresp="i-8AtQfc4p9Hm5yajEXEHtE5"/>
        </correspContext>
        <correspAction xml:id="i-Gc4E1X3nocHEx6h6A8D73e" type="referral">
          <date when="2007-10-16"/>
        </correspAction>
        <correspAction xml:id="i-UYsGg79Zd1RpnUGBAUWt25" type="dismissal">
          <date when="2007-10-16"/>
        </correspAction>
        <correspAction xml:id="i-YQnMDKFBYANNH3iTDxjdQj" type="numbering">
          <date when="2007-10-05"/>
        </correspAction>
        <correspAction xml:id="i-9qrKR1zehfCsJnCJx3rZQ6" type="submission">
          <date when="2007-10-04"/>
        </correspAction>
        <correspAction xml:id="i-2bSJanFGJcc7suQGgGL7yA" type="transfer">
          <date when="2007-10-04"/>
        </correspAction>
        <correspAction xml:id="i-QRzbnQ14aQYc7DT5y4XPEa" type="assigned"/>
        <correspContext corresp="i-QRzbnQ14aQYc7DT5y4XPEa">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-2PyQNwDdFHCVLJiSvPwbZU">
            Förslag till riksdagsbeslut
          </head>
          <p xml:id="i-3fFZpJ1aiDzyja8cRusTLr">
            Riksdagen tillkännager för regeringen som sin mening vad som
            anförs i motionen om att regeringen bör ta initiativ till överläggning
            med Sveriges Kommuner och Landsting (SKL) om bidragen till folkbildningen.
          </p>
        </div>
        <div type="motContent">
          <head xml:id="i-5qY1vxHSTQAVK8iukLu42d" type="h1">
            Motivering
          </head>
          <p xml:id="i-3pdak41wXBrqw6vzqn4Xat">
            Våren 2006 antog riksdagen en ny folkbildningsproposition. I
            propositionen betonades att folkbildningen är en angelägenhet
            för hela samhället och att ansvaret för det ekonomiska stödet
            till folkbildningen delas mellan stat, landsting och kommuner.
          </p>
          <p xml:id="i-23y5SLnEoJj6UZYpTvQGCd">
            Vi vet att folkbildningen har spelat en stor och viktig roll
            för demokratins utveckling i Sverige. Folkbildningen har också
            spelat roll för synen på lärande genom att ställa bildningsperspektivet
            i förgrunden. Folkbildningens pedagogik och metoder har bland
            annat påverkat skolans pedagogik och arbetssätt. Vidare har folkbildningen
            inneburit att många människor fått ny och ökad kunskap. Den har
            ökat människors makt över sina egna liv. I folkhögskolekurser
            och i studiecirklar har människor kommit samman till gemensam
            reflexion och analys. I sådana lärmiljöer har personligheten utvecklats
            under devisen ingen växer utan möten.
          </p>
          <p xml:id="i-RU5PDt8hAekif5hdrnKLyB">
            Ett grundläggande skäl för samhällets stöd till folkbildningen
            är att den bidrar till en demokratisk utveckling av samhället.
            Ett annat viktigt skäl är att folkbildningen bidrar till att ge
            kvinnor och män möjligheter att påverka sin livssituation och
            skapar engagemang för att delta i samhällsutvecklingen. Folkbildningens
            verksamhet utgör också ett viktigt bidrag för att utjämna utbildningsklyftor
            och höja bildnings- och utbildningsnivån i samhället samt bredda
            intresset för och öka delaktigheten i kulturlivet.
          </p>
          <p xml:id="i-ELVCtxVAzJcbXnoASKkYdH">
            Det är få organisationer som når så långt och så brett ut i samhället
            som folkbildningens organisationer. Årligen deltar ca 1,5 miljoner
            personer i studiecirklar (2005) och årligen anordnas drygt 240
            000 kulturprogram (2005). De 148 folkhögskolorna samlar årligen
            drygt 220 000 deltagare (2005). Vi kan därför med kraft hävda
            att folkbildningens organisationer spelar en viktig roll för att
            stärka demokratin, bidra till det livslånga lärandet, främja en
            personlig utveckling samt stärka ett folkligt kulturliv.
          </p>
          <p xml:id="i-VeHWVUM5wqF2aGtm6b6Ujc">
            I den antagna folkbildningspropositionen Lära, växa, förändra
            (prop. 2005/06:192) angav regeringen att den hade för avsikt att
            ta initiativ till överläggningar med Sveriges Kommuner och Landsting
            (SKL) om bidragen till folkbildningen. Staten kan självklart inte
            kommendera vare sig landsting eller kommuner att öka sitt ekonomiska
            stöd till folkbildningen. Men regeringen kan ytterligare tydliggöra
            riksdagens ambition med ett delat ansvar för stödet till folkbildningen.
          </p>
        </div>
        <div type="motSignatures">
          <list>
            <item xml:id="i-GwH35qCXCd7w99hQzAHXhN" who="i-8AtQfc4p9Hm5yajEXEHtE5">
              Thomas Strand (s)
            </item>
          </list>
        </div>
      </div>
    </body>
  </text>
</TEI>
