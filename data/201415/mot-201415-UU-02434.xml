<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-02434">
  <teiHeader>
    <fileDesc>
      <titleStmt>
        <title>Det sexuella våldet i Demokratiska republiken Kongo –Panzisjukhusets framtid</title>
        <author corresp="i-BaBRFz7sgjhbuqYiz8u7vt">av Désirée Pethrus (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:2434 av Désirée Pethrus (KD)</title>
          <idno type="rdwebb">H2022434</idno>
          <rs type="number">2434</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2022434/text</ref>
          <ref type="dokument_url_html">http://data.riksdagen.se/dokument/H2022434</ref>
          <ref type="dokumentstatus_url_xml">http://data.riksdagen.se/dokumentstatus/H2022434</ref>
          <ref type="docx">http://data.riksdagen.se/fil/347A83BF-420F-4BF5-8469-0660982BAF60</ref>
          <ref type="pdf">http://data.riksdagen.se/fil/525DE2CA-EC4D-44B8-A320-A104C5F9FD1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FnDg1RoTBB5SZxDoNXpsjU" type="signed"/>
        <correspContext corresp="i-FnDg1RoTBB5SZxDoNXpsjU">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-9PpsB25Ptk3eETr6cq7W4G" type="submitted">
          <date when="2014-11-10"/>
          <time when="15:43:00"/>
        </correspAction>
        <correspAction xml:id="i-BCXKLxBEpcVFYE4Zw3fDNQ" type="referred">
          <date when="2014-11-12"/>
        </correspAction>
        <correspAction xml:id="i-Kh4y2qaR583heaqXcDUWLb" type="assigned">
          <date when="2016-04-27"/>
          <time when="15:18:04"/>
        </correspAction>
        <correspContext corresp="i-Kh4y2qaR583heaqXcDUWLb">
          <ref type="assignedTo">Utrikesutskottet</ref>
        </correspContext>
        <correspAction xml:id="i-594botQy9o2jiErKHiyW5v" type="behandlas_i"/>
        <correspContext corresp="i-594botQy9o2jiErKHiyW5v">
          <ref type="uppgift">2014/15:UU2</ref>
          <ref type="ref_dok_id">H201UU2</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:2434 av Désirée Pethrus (KD) Det
          sexuella våldet i Demokratiska republiken Kongo –Panzisjukhusets
          framtid
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WDs263z8y451yeuY1cDYVZ">
            Förslag till riksdagsbeslut
          </head>
          <list style="ol">
            <item xml:id="i-Hf7eCnppk15RyrsV2EjcGV">
              Riksdagen tillkännager för regeringen som sin mening vad som
              anförs i motionen om behovet av stöd till Panzisjukhuset i östra
              Demokratiska republiken Kongo för vård av kvinnor och flickor
              som utsatts för sexuellt våld.
            </item>
          </list>
        </div>
        <div type="motContent">
          <head xml:id="i-NYEnpK6JF4tz2jMfy9ZVYu" type="h1">
            Motivering
          </head>
          <p xml:id="i-G2MtNV9Wk9JfoaGSihZ3Xk">
            Våldtäkt används ofta som vapen i krig. I Demokratiska republiken
            Kongo är det farligare att vara flicka än soldat. Enligt en amerikansk
            studie 2011 av en forskare vid American Public Health Association
            våldtas 48 kvinnor i timmen, 1 100 om dagen, i DR Kongo. Det är
            långt över de siffror som FN anger från inrapporterade våldtäkter.
            Som jämförelse kan nämnas FN:s flyktingorgan UNHCR som under 2013
            rapporterade in 15 000 våldtäkter. Då hade i och för sig konfliktläget
            minskat något under denna tid. Amber Peterman som gjort den amerikanska
            studien tror trots sina höga siffror att det är lågt räknat och
            att underrapporteringen är stor. Och de senaste rapporterna vi
            får från östra Kongo talar om att mycket små barn utsatts för
            våldtäkter, och det är inte sannolikt att alla dessa rapporteras.
            Det finns kritiker till statistiken och ingen riktig säker statistik
            på antalet våldtäkter finns. Men oavsett det, så är antalet offer
            stort och varje våldtäkt är ett misslyckande för världssamfundets
            skyldighet att skydda civila i konflikter.
          </p>
          <p xml:id="i-Rf8ptLAEpvrKHKwyPmiXD">
            De våldtäkter som äger rum i DR Kongo har i många fall tortyrlika
            inslag och många kvinnor är, när de kommer till sjukvårdsinrättningar,
            oroliga för om de har smittats av hiv. Våldtäkt och tortyr används
            som vapen i en konflikt som vi dessvärre inte ser ett slut på.
            Landets ledare har inte tagit ansvar för att kvinnor dagligen
            drabbas av våldet. Och straffriheten för förövarna är demoraliserande
            för hela samhället.
          </p>
          <p xml:id="i-9pso4WWDYdnFxetALM3AfZ">
            Samtidigt som de grova våldtäkterna mot kvinnor i östra Kongo
            har minskat något, så ökar det sexuella våldet mot barn. Något
            som rapporterats av den kongolesiske läkaren doktor Denis Mukwege.
            Han arbetar som chefskirurg och gynekolog på det numera världsberömda
            Panzisjukhuset i Bukavu i östra DR Kongo och har välkomnats flera
            gånger i Sverige. Bland annat när han förra året tilldelades Right
            Livelihood-priset. Dr Mukwege har vittnat för världen om den fasansfulla
            situationen i sitt hemland och varit utsatt för mordförsök för
            sitt engagemang. Framförallt för att han talar om orsakerna till
            konflikten. Trots att Dr Mukwege hyllas världen över av presidenter,
            artister, FN med flera, är finansieringen av Panzisjukhuset, där
            man tar emot de våldtagna kvinnorna, osäker. Inte ens för nästa
            år, 2015, är det klart med finansieringen av sjukhuset. Alla hyllningskörer
            hjälper inte de utsatta kvinnorna, om inte sjukhusets verksamhet
            kan finansieras.
          </p>
          <p xml:id="i-UTUzEWXD56Na2UGLmQ6Uhz">
            Arbetet som läkaren och gynekologen Dr Mukwege bedriver på Panzisjukhuset
            i östra DR Kongo för att hjälpa sargade kvinnor är beundransvärt.
            Sedan 1998 har mer än 5 miljoner människor dött i konfliktens
            DR Kongo. Striderna kom i kölvattnet av folkmordet i Rwanda. Många
            hutuer flydde in i östra Kongo sedan Rwanda tagits över av tutsi,
            den grupp som ansågs ha drabbats mest under folkmordet. Tyvärr
            visar en FN-rapport att Rwanda stött rebeller inne i Kongo som
            utfört fruktansvärda dåd. De största striderna står i östra Kongo.
            Men konflikten rasar också kring mineraler, som många grannländer
            vill åt, och som många rebellgrupper är aktiva i. Att många slåss
            om resurserna i landet har drabbat civilbefolkningen. Människor
            har dödats eller dött av umbäranden. En tragedi, en glömd konflikt
            som alltför få är medvetna om. Det stora antalet människor som
            dött är en skam för världssamfundet. Trots flera fredsavtal har
            dessa inte lett till någon långvarig lösning av konflikten.
          </p>
          <p xml:id="i-KNXcCBBQU3QwVCceBo1EMy">
            Enligt en ny studie som gjorts vid sjukhuset har det visat sig
            att våldtäkterna i stor utsträckning äger rum i gruvområdena.
            Syftet med våldtäkterna av kvinnor och barn är helt enkelt att
            splittra familjerna och få dem att flytta från gruvområdena. DR
            Kongo borde vara ett av de rikaste länderna i Afrika med hänsyn
            till sina naturtillgångar. Det finns bland annat diamanter, kobolt,
            silver, zink, uran, järnmalm. Tenn, volfram, tantal och guld utvinns
            i gruvområdena och är oumbärliga beståndsdelar i dagens elektronik
            som smarta telefoner. Coltan (kolumbit-tantalit) exporteras av
            Rwanda och Uganda till exempelvis Kina men också andra delar av
            världen, trots att dessa länder i princip inte har dessa naturtillgångar.
            Smuggling av mineraler är omfattande. EU arbetar för närvarande
            med att ta fram hårdare riktlinjer kring handel med konfliktmineraler.
            Sverige stödjer det ramverk och riktlinjer som finns inom OECD
            för att undvika handel med illegal gruvverksamhet.
          </p>
          <p xml:id="i-XvFRKCkaGicmrfWh2Qt34z">
            Doktor Denis Mukwege har bedrivit verksamheten vid det världsberömda
            Panzisjukhuset i Bukavu i östra Kongo sedan slutet av 90-talet.
            Sjukhuset har specialiserat sig på att ta hand om kvinnor som
            varit utsatta för svåra sexuella övergrepp. Sedan sjukhuset startade
            har över 42 000 kvinnor behandlats. Av dessa har Panzisjukhuset
            med stöd av biståndsorganisationen PMU Interlife genom projektet
            Survival of sexual violence (SSV) under perioden 2004–2013 tagit
            emot 32 247 patienter. Av dem var 19 176 utsatta för sexuellt
            våld. Övriga kom på grund av mödrahälsovårdsrelaterade skador.
          </p>
          <p xml:id="i-SUSkNqp9L7fcCEUr9QYgPc">
            Januari–augusti 2014 tog SSV-projektet emot 1740 patienter, varav
            1 218 (70 %) utsattes för sexuellt våld. I snitt kommer tio kvinnor
            per dag till sjukhuset, ofta i mycket dåligt skick. Sjukhuset
            arbetar med en holistisk syn där hela människan ska få ett gott
            bemötande. Inte bara fysiskt utan också psykiskt stöd är nödvändigt
            för dessa fruktansvärda övergrepp där även olika former av tortyr
            ofta ingår. Sjukhuset ger också juridisk hjälp. Det är viktigt
            att försöka motverka den straffrihet som råder kring dessa övergrepp.
            Även socioekonomiska insatser erbjuds som exempelvis träning i
            något hantverk som gör att kvinnorna kan försörja sig själva.
            Många förskjuts från sina familjer och hembyar och måste därför
            själva klara sina inkomster.
          </p>
          <p xml:id="i-Seabmh4fwuREXuBLMsNbbt">
            Olika typer av utbildning och information om sexuell och reproduktiv
            hälsa genomförs även på sjukhuset. Man erbjuder utbildningar till
            läkare, jurister och poliser. Panzi foundation i DR Kongo stödjer
            också kvinnor att få ökade kunskaper om sina rättigheter och vill
            att de ska delta i samhällets uppbyggnad. Särskilt viktigt är
            att arbeta för ökad tillgång till mödrahälsovård. Särskilt i regionen
            södra Kivu-provinsen där sjukhuset ligger och där det finns särskilt
            stora behov. Sjukhuset har också verksamhet som behövs för helheten
            såsom neonatalavdelning, barnläkare, kirurger mm. Sjukhuset har
            450 sängplatser varav 250 är avsatta för överlevare från sexuella
            våldet och i behov av särskild gynekologisk behandling.
          </p>
          <p xml:id="i-YSH4oUxoBK29ZeqMKxRYGY">
            Sverige är en nation med en humant inriktad utrikes- och biståndspolitik,
            och vår roll i världen har spelat stor roll. Sverige är en av
            världens viktigaste givare till humanitära insatser. Vi stödjer
            flera FN- organisationer som Unicef, UNHCR mm. Sveriges regering,
            via Sida, har dock inte aviserat hur de tänker stödja arbetet
            för denna hälsoinstitution framöver. Panzisjukhuset står utan
            ekonomiska medel från och med mars 2015 om inte regeringen gör
            något i frågan. Det ideala vore att DR Kongo själv tar ansvaret
            för att finansiera vården som ges. Det är dessvärre inte troligt
            att så blir fallet. Landet är en av världens fattigaste men det
            är inte heller helt ofarligt att stödja Dr Mukweges verksamhet.
            Det finns en rädsla från DR Kongos regering att stöta sig med
            olika grupper som opererar runt gruvorna i östra Kongo, där våldtäkterna
            sker. Och man vill inte heller stöta sig med grannländers ledare.
          </p>
          <p xml:id="i-DLVczt3YDUEyd5zpKwW2jw">
            Sverige kan bli en viktig röst för att lyfta den verksamhet som
            drivs på Panzisjukhuset av Dr Denis Mukwege. För närvarande finns
            ett akut behov av resurser för att klara verksamheten vid Panzisjukhuset.
            Huruvida detta kan ske inom biståndet är viktigt att utreda. Idag
            ger inte Sverige direktstöd till sjukhuset. Medel har hittills
            kommit från EU. Även här riskerar nu medel att dras in för reguljär
            verksamhet. Vanligtvis ska bistånd gå till att utveckla en verksamhet
            och sedan lämna över till det aktuella landets ledning. I detta
            fall kommer det förmodligen att tvingas stänga igen. Detta är
            ett krigssjukhus och borde kunna ges särskilt undantag. Alla de
            kvinnor som drabbats av de krigsskador som våldtäkterna orsakar
            är nu tvunget att agera för.
          </p>
          <p xml:id="i-PQ8CbNb7NWv2MZMzNGNLL3">
            För att vi ska få en hållbar utveckling av sjukhusets verksamhet
            har vi inte råd att förlora tempo och kompetens. Sjukhusets påbörjade
            arbete av att förverkliga visionerna för minskad mödradödlighet,
            ökad tillgänglighet till mödravård, ökad kännedom och tillgång
            till akut vård efter våldtäkt riskerar också att förgås om inget
            görs nu. Vi kan inte lämna alla dessa utsatta kvinnor i sticket.
            Låt Sverige bli en föregångare genom att öppet ge stöd till att
            motverka det sexuella våldet i DR Kongo!
          </p>
        </div>
        <div type="motSignatures">
          <list>
            <item xml:id="i-MZ5g7ExLZiqJwaM89ywBVN" who="i-BaBRFz7sgjhbuqYiz8u7vt">
              Désirée Pethrus (KD)
            </item>
          </list>
        </div>
      </div>
    </body>
  </text>
</TEI>
