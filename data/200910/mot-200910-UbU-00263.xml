<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00263">
  <teiHeader>
    <fileDesc>
      <titleStmt>
        <title>Forskarutbildning och universitetsstatus för Högskolan i Gävle</title>
        <author corresp="i-A1WkfiAbmndDMThhAvrWEm">av Hans Backman (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskarutbildning och universitetsstatus för Högskolan i Gävle</title>
          <idno type="rdwebb">GX02Ub263</idno>
          <rs type="number">Ub263</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub263/text</ref>
          <ref type="dokument_url_html">http://data.riksdagen.se/dokument/GX02Ub263</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub263</ref>
          <ref type="doc">http://data.riksdagen.se/fil/140DE789-D8F5-4E21-A834-4BF0F54D15D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Xuvt8oWDZbqgwQ7ZteCJp1" type="signed"/>
        <correspContext corresp="i-Xuvt8oWDZbqgwQ7ZteCJp1">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-MwfBti7128YDCyUes2rmKH" type="numbering">
          <date when="2009-10-05"/>
        </correspAction>
        <correspAction xml:id="i-XFLRgymdSg8RcvEjqEwTLK" type="submission">
          <date when="2009-10-01"/>
        </correspAction>
        <correspAction xml:id="i-BrNPFWvc9ZeBzTw6TLNvef" type="transfer">
          <date when="2009-09-29"/>
        </correspAction>
        <correspAction xml:id="i-Qb9fRRBeX6akhcrTUziRHK" type="assigned"/>
        <correspContext corresp="i-Qb9fRRBeX6akhcrTUziRHK">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PHGyjfSUp4hkFXfCC8XJs2" type="motBody">
        <div xml:id="i-Dh89RFmAwz5qspKt8zukUX" type="motProposal" subtype="förslag">
          <head xml:id="i-P7D4j15p2Wx74J64tivkFL">
            Förslag till riksdagsbeslut
          </head>
          <list xml:id="i-V8Z2NWB34vw7L9WKQRDjZM" style="ol">
            <item xml:id="i-8NNmdbwihCH2L2APDLCUTF">
              Riksdagen tillkännager för regeringen som sin mening vad som
              anförs i motionen om att Högskolan i Gävle ska erhålla universitetsstatus.
            </item>
            <item xml:id="i-3KxMCccqZ82bsRZyGmHgsD">
              Riksdagen tillkännager för regeringen som sin mening vad som
              anförs i motionen om att Högskolan i Gävle ska tilldelas rätt
              att bedriva utbildning på forskarnivå inom sina profilområden.
            </item>
          </list>
        </div>
        <div xml:id="i-WSC3gkSNVtXxMEpSXxxbup" type="motContent">
          <head xml:id="i-Gy86X5sBQUEobGpshrrHBw" type="h1">
            Motivering
          </head>
          <p xml:id="i-KpPggZWDe13BRhka4EVv6H">
            Andelen högskolestuderande i Gävleborg har ökat tack vare Högskolan
            i Gävle. Då denna ökning startade från en låg nivå måste antalet
            högskolestuderande dock fortsätta att öka. Andelen ungdomar från
            regionen som går till högre utbildning har ökat från 20 procent
            till 40 procent under en tioårsperiod. Trots detta ligger Gävleborg
            fortfarande under riksgenomsnittet på 44 procent. Noterbart i
            sammanhanget är att andelen invånare som är 20 år och har grundläggande
            behörighet till universitet och högskolan är 63 procent i Gävleborg,
            vilket är samma nivå som i riket som helhet.
          </p>
          <p xml:id="i-Jx9MAaCdpA7GWw15zrTLS4">
            När det gäller forskarutbildningen ligger regionen inte bra till.
            Bara en procent går vidare till forskarutbildning, vilket kan
            jämföras med riksgenomsnittet på sju procent. Det behövs fler
            forskarutbildade personer i arbetslivet i Gävleborg. Historiskt
            sett har Gävleborgs största handikapp varit att länsborna, jämfört
            med riket i övrigt, haft låg utbildningsnivå. Detta är sannolikt
            en viktig förklaring bakom att länet tvingats redovisa hög arbetslöshet,
            befolkningsminskning och förhållandevis låg nyetablering av företag.
          </p>
          <p xml:id="i-Qs2AAwftWLAi6JZxSvVeY">
            Extra allvarligt har det varit att länet haft den lägsta andelen
            högskolestuderande i landet. Utbudet av högskoleutbildning har
            varit lägre än på andra håll. Ungdomar har därför lämnat, och
            lämnar fortfarande, länet för att utbilda sig. Ogynnsam åldersstruktur,
            med stor andel äldre i flera kommuner, är illavarslande för framtiden.
            Företagen i länet har påfallande låg andel högre utbildade bland
            sina anställda.
          </p>
          <p xml:id="i-Ma9PZmvURqBApZs9uat2J3">
            I tillväxtprogrammet mellan staten och länet ingår målen: Fler
            nya yrkesinriktade högskoleutbildningar som etableras i samverkan
            med näringslivet och fler studenter som deltar i dessa. Fler studenter
            som arbetar i regionen efter genomgångna studier.
          </p>
          <p xml:id="i-SvQEmdF4LxbG5f2fw8imG8">
            Högskolan i Gävle har byggts ut, men inte tillräckligt. Högskolans
            utbud är i relation till folkmängden mindre än i andra län. Ökade
            resurser skulle ge högskolan bättre förutsättningar att profilera
            sin forskning i nära samverkan med företag, organisationer och
            myndigheter i regionen. Faktum är att just forskningen och forskarutbildningen
            anges som avgörande om den högre utbildningen ska kunna fungera
            som tillväxtmotor i en region. Det är därför av största vikt att
            den regionala fördelningen av forskning och forskarutbildning
            beaktas. Skillnaden mellan universitet och högskola är just forskarutbildningsrätten.
          </p>
          <p xml:id="i-EJ19HXMhFKfQBEMRV5rdTv">
            Några högskolor har omvandlats till universitet på senare år.
            Visionen för Högskolan i Gävle är att vårt läns högskola ska bli
            universitet. Den målsättningen bör stödjas. Det finns många goda
            argument för ställningstagandet att Gävles högskola ska få universitetsstatus.
            Kvaliteten på grundutbildningarna skulle höjas och det skulle
            bli lättare att rekrytera akademiskt utbildade lärare. En högskola
            med universitetsstatus i Gävle skulle öka regionens självkänsla
            och genom sina lärare, studenter och idéer bidra till regionens
            utveckling och näringslivets förnyelse. Genom ett eget universitet
            i Gävle skulle regionens ungdomar få samma möjligheter till högre
            utbildning, även forskarutbildning, som landet i övrigt.
          </p>
          <p xml:id="i-9RYmr2AifZH1ASKBWmqtJ1">
            Universitetsstatus i Gävle skulle bidra till att öka rekryteringen
            till forskarutbildning och därmed till försörjningen, inte minst
            för regionen och högskolan själv, med forskarutbildad arbetskraft.
            Högskolan i Gävle har många rötter och de går i många olika riktningar.
            Det gamla lärarseminariet, vårdhögskolan, Statens Institut för
            Byggforskning och Centrum för belastningsskadeforskning är några.
          </p>
          <p xml:id="i-LyLai7U7AE4nqtSp4ZwTYb">
            Utvecklingen har gått mot en allt större bredd och mot ett allt
            större djup. Idag tillhör Gävles högskola de medelstora högskolorna
            i landet med omkring 6 000 helårsstudenter, drygt 700 anställda,
            80 doktorander och drygt 30 professorer. Högskolan har en mycket
            livskraftig forskning inom många olika fält som sammanfattas i
            profilerna Hälsofrämjande arbete och Byggd miljö.
          </p>
          <p xml:id="i-9dzoPr8Ft9N4qJ9jE3yeAQ">
            I januari 2003 övergick belastningsskadecentrum från Arbetslivsinstitutet
            till Högskolan i Gävle, vilket innebar en ökning av forskarvolymen.
            Högskolan arbetar aktivt med att utveckla samarbetet med näringslivet.
            Faktum är att Gävle högskolas möjligheter att utveckla universitetsstatus
            är mycket goda. Högskolan i Gävle har ett antal nischområden av
            stor styrka och ligger i en region med stort behov av utveckling.
            Man har studenter och lärare av hög klass. Högskolan i Gävle har
            dessutom ansökt om två vetenskapsområden. Därmed har Högskolan
            i Gävle tagit det första steget mot universitetsstatus. I ansökan
            betonas att högskolan i Gävle har goda möjligheter att expandera.
          </p>
          <p xml:id="i-EkNkvCXcGd2zSwNYzkRrEg">
            Högskolans forskningskapacitet och handledarresurser är en nationell
            tillgång som kommer att kunna nyttjas bättre om högskolan har
            rätt att examinera forskarstudenter. Idag finns 80 forskarstudenter
            vid högskolan, men dessa är formellt inskrivna vid andra lärosäten.
            Med egen forskarutbildning skulle Högskolan i Gävle kunna utnyttja
            sina resurser bättre. Idag utnyttjas inte högskolans professorer
            till fullo i sin handledarkapacitet. En egen forskarutbildning
            skulle därför stärka forskarutbildningen inom styrkeområdena även
            på nationell nivå.
          </p>
          <p xml:id="i-JcNTbZsQKCE7S5JbcXeeDY">
            Vetenskapsområdena som grund för bedömning av forskarutbildningsrätt
            har nu ersatts med möjligheten att ansöka om rätt att ge forskarutbildning
            inom ett eller flera områden. Högskolan i Gävle har meddelat sin
            ambition att ansöka om sådan rätt inom tre av sina styrkeområden,
            Byggd miljö, Hälsofrämjande arbetsliv och det ämnesdidaktiska
            området. Denna ambition bör stödjas.
          </p>
          <p xml:id="i-2bXgDQ2dV1ftpQ9NrwbpJm">
            Utan en bra högre utbildning i länet får företag och offentliga
            verksamheter i Gävleborg svårt att rekrytera kvalificerade medarbetare.
            Det betyder inte bara mindre möjligheter till nyföretagande utan
            också större risker för att företag flyttar från länet. Om vi
            inte höjer utbildningsnivån ännu mer i länet riskerar vi att få
            leva med den olyckliga kombinationen av arbetslöshet och samtidigt
            brist på kvalificerad personal. Satsningar på vårt läns högskola,
            som jag anser ska få universitetsstatus, är därför nödvändiga
            och själva nyckeln till framgång i detta sammanhang.
          </p>
        </div>
        <div xml:id="i-GKPgrvwhyPi3hezTtJBZ7B" type="motSignatures">
          <list xml:id="i-9MradkC2PYcTnWXHw8nJeD">
            <item xml:id="i-KgcnJ9wdqUA9U173VRxHSv" who="i-A1WkfiAbmndDMThhAvrWEm">
              Hans Backman (fp)
            </item>
          </list>
        </div>
      </div>
    </body>
  </text>
</TEI>
