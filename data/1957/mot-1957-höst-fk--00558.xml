<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957_höst_fk__558/mot_1957_höst_fk__558-001.pdf"/>
      <fw xml:id="i-MKeFjwpHyYeFE8S6eremw5">
        Motioner i Första kammaren, nr 558 år 1957 5
      </fw>
      <div type="motHeader" xml:id="i-4GN5DGWQeJdUqosZcG1abf">
        <div type="motTitle" xml:id="i-No334jGHh2m21VLFYJcQzm"/>
        <div type="motSubmissionInfo" xml:id="i-54DHTo1cNxCCX8T9xc7rnj"/>
      </div>
      <div type="motBody" xml:id="i-Rao6GEaLb6wunTvNPMaLxN">
        <div xml:id="i-2i4UaZKrhsnSdzu2UsWbKZ">
          <p xml:id="i-5gNKkMJpjN3aRCB4Rqa5Zw">
            Nr 558
          </p>
          <p xml:id="i-Y3LAYB534J4ywzyFMDrSPw">
            Av herr Johansson, Theodor, och herr Andersson, Torsten, i anled-
            ning av Kungl. Maj:ts proposition angående anslag till en kampanj
            för lönsparande.
          </p>
          <p xml:id="i-Gk3f4JGZrrsv6UdD4VmZ2W">
            Från statsmakternas sida har i olika sammanhang konstaterats
            önsk- värdheten av att ungdomar ökar sitt sparande före äktenskapet,
            då de ofta har relativt goda inkomster och saknar försörjningsskyldigheter.
            Allmän enighet råder om angelägenheten av att genom lämpliga åtgärder
            stimu- lera det enskilda frivilliga sparandet, inte minst bland
            ungdomen. I Kungl. Maj:ts proposition 182/1957 föreslås att en
            kampanj för ökat lönsparande bland ungdomen skall anordnas under
            våren 1958. Kampan- jen skall ledas av en kommitté som bildats
            vid en sparkonferens i juni 1957. Kostnaderna för kampanjen beräknas
            till 400 000 kronor, som föreslås an- visade på tilläggsstat I
            till riksstaten för budgetåret 1957/58. För att öka intresset
            för kampanjen förordas en extra vinstutlottning bland lönspa-
            rarna under november 19538. I nuvarande läge framstår det — som
            departementschefen understryker i proposition 182 — såsom utomordentligt
            angeläget att ytterligare öka det personliga sparandet. Varje
            uppslag som syftar härtill bör därför noggrant prövas, framhåller
            statsrådet. I yttrande till 1957 års bankoutskott uttalar Sveriges
            lantbruksförbund att det med hänsyn till riskerna för fortsatt
            penningvärdeförsämring finns all anledning pröva, huruvida genom
            särskilda åtgärder penningspa- rarna kan beredas möjligheter till
            värdebeständig placering. Även Försäk- ringsbolagens riksförbund
            har med hänsyn till angelägenheten av att pen- ningvärdet så långt
            möjligt upprätthålles anslutit sig till förslaget om en undersökning
            av möjligheten att genomföra värdesäkring åt det långfris- tiga
            sparandet. En ekonomisk politik, som effektivt hindrar inflation,
            skulle göra en vär- debeständighetsgaranti för sparmedel i princip
            obehövlig. Så länge inte en sådan ekonomisk politik kunnat realiseras
            och ett stabilt penningvärde kunnat säkras framstår det enligt
            vår mening som motiverat att det frivil- liga sparandet ges det
            stöd och den stimulans, som en värdebeständighets- garanti skulle
            innebära. Så länge en eventuell försämring av penningvärdet hotar
            att beröva spararen en del av hans sparkapital, synes det nära
            nog ute- slutet att på ett verkligt effektivt sätt främja den
            enskildes vilja och strä- van att spara. Att på längre sikt åstadkomma
            någon mera väsentlig spar-
          </p>
          <pb facs="riksdagen-motions-pdf/data/1957/mot_1957_höst_fk__558/mot_1957_höst_fk__558-002.pdf"/>
          <fw xml:id="i-9e53SgHUJxJj1GqzR4o3uV">
            6 Motioner i Första kammaren, nr 558 år 1957
          </fw>
          <p xml:id="i-S9RRJdwUGeJJyRasFvQZp2">
            stimulerande effekt genom vinstutlottning ter sig skäligen utsiktslöst.
            En kampanj för ökat frivilligt sparande synes oss sakna erforderligt
            verklig- hetsunderlag ifall möjligheter till värdefasta placeringar
            inte står spararna till buds. I den mån statsmakterna vill effektivt
            främja sparviljan hos den enskilde torde det vara angeläget att
            strävandena i första hand inriktas på att ge det enskilda banksparandet
            bättre förutsättningar. Som känt avser den av chefen för finansdepartementet
            tillkallade stabiliseringsutredningen att be- handla frågan om
            värdefasta placeringar. En åtminstone partiell lösning av denna
            fråga synes oss vara en nödvändig förutsättning för ett fram-
            gångsrikt genomförande av den i Kungl. Maj:ts proposition 182
            föreslagna kampanjen för ökat lönsparande bland ungdomen. Skyndsamma
            åtgärder torde därför vara påkallade från statsmakternas sida
            för att utan dröjsmål få en undersökning verkställd som kan ge
            riktlinjer för ett lönsparande på värdebeständighetens grund.
            Härvid synes böra övervägas möjligheten och lämpligheten av att
            värdebeständighet maximeras att gälla sparkapital på förslagsvis
            upp till 25 000 kronor. Med hänvisning till det anförda hemställes,
            att riksdagen vid behandlingen av Kungl. Maj:ts propo- sition
            nr 182 må besluta att hos Kungl. Maj:t anhålla om skyndsam prövning
            av frågan hur på bankräkning insatt lönsparat kapital skall kunna
            göras värdebeständigt, samt att riksdagen må hos Kungl. Maj:t
            hemställa om de åt- gärder enligt motionens syfte, vartill nämnda
            prövning kan föranleda.
          </p>
          <p xml:id="i-LfqfsMBGfDWtYSm21jHMTB" type="date">
            Stockholm den 13 november 1957
          </p>
          <p xml:id="i-CGAS55VeJy788ZbJW1RzJE">
            Theodor Johansson Torsten Andersson
          </p>
          <p xml:id="i-DURsEj2CZ5eBDavQsj1zns">
            Alfa Boktr., Sthlm 1957
          </p>
        </div>
      </div>
    </body>
  </text>
</TEI>
