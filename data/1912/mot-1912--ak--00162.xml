<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__162/mot_1912__ak__162-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 162. 3
          </p>
          <p>
            Nr 162.
          </p>
          <p>
            Af herr Rune, om skrifvelse till Kungl. Moj:t angående utredning
            och förslag röramde behöfliga förändringar i riksbankens organisation
            och förvaltning.
          </p>
          <p>
            Den ställning riksbanken numera intager i vårt ekonomiska lif
            har låtit spörsmålet om bankens organisation framstå såsom mera
            betydelsefullt än tillförene. På senaste tid har frågan äfven
            blifvit föremål för liflig pressdiskussion, hvilken genom de uttalanden,
            som därunder från sakkun- nigt håll gjorts, ådragit sig stor och
            berättigad uppmärksamhet. Den omständigheten, att riksbanken och
            dess nuvarande organisation på senare tider alltmera diskuterats
            och äfven kritiserats, torde redan det framstå såsom ett skäl
            för en ingående undersökning i frågan. Då man därtill tager i
            betraktande, att den sedelutgifvande statsbanken i nästan alla
            kulturländer icke är statsegendom, måste man antaga, att starka
            skäl måste förefinnas för att statsbankerna sålunda i allmänhet
            ställts på mera neutral grund och att dessa skäl måste vara tillämpliga
            äfven på den svenska riks- banken. Åtminstone måste man uti dessa
            omständigheter finna full an- ledning till verkställandet af en
            allsidig utredning rörande riksbankens konstruktion och förhållanden
            i öfrigt. Hänsyn torde härvid tagas äfven till de svårigheter,
            som kunna uppstå, i händelse landet invecklas i krig, sär- skildt
            då man tager i betraktande, huru litet prägladt guldmynt här i
            lan- det användes som vanligt betalningsmedel, hvarigenom en stockning
            i all- männa rörelsen lättare kan uppstå. Huru en tidsenlig reform
            af riksbankens organisation bör ske, är en sak, hvarom skilda
            meningar nog råda, särskildt beträffande frågan, huruvida enskilda
            delägare böra finnas eller icke, men att det icke i alla afseenden
            är bra beställdt som det är, därom tror jag, att numera de allra
            flesta äro ense.
          </p>
          <pb facs="riksdagen-motions-pdf/data/1912/mot_1912__ak__162/mot_1912__ak__162-002.pdf"/>
          <p>
            4 Motioner i Andra kammaren, Nr 162.
          </p>
          <p>
            Det synes mig emellertid, att en reform i alla fall bör ske på
            sådant sätt, att staten bibehåller lämpligt inflytande öfver riksbankens
            skötsel samt äfven tillförsäkrar sig en fullt lika stor årlig
            inkomst af banken, som hit- tills kommit staten till godo. . Då
            jag således anser en utredning rörande riksbankens organisation
            och alla förhållanden synnerligen önsklig, hemställer jag,
          </p>
          <p>
            att Riksdagen måtte i skrifvelse till Kungl. Maj:t anhålla, att
            Kungl. Maj:t täcktes föranstalta om en all- sidig utredning, huruvida
            förändringar i fråga om riks- bankens organisation och förvaltning
            äro af behofvet påkallade, samt därefter för Riksdagen framlägga
            de förslag, till hvilka utredningen kan gifva anledning.
          </p>
          <p>
            Stockholm den 26 januari 1912.
          </p>
          <p>
            Azxel Rune.
          </p>
        </div>
      </div>
    </body>
  </text>
</TEI>
