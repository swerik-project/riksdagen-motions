<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1971--01096">
  <teiHeader>
    <fileDesc>
      <titleStmt>
        <title>om andel för anställda i långsiktigt företagssparande.</title>
        <author>av herr Weden m. fi.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om andel för anställda i långsiktigt företagssparande.</title>
          <idno type="rdwebb">FU021096</idno>
          <rs type="number">1096</rs>
          <ref type="dokument_url_text">http://data.riksdagen.se/dokument/FU021096/text</ref>
          <ref type="dokument_url_html">http://data.riksdagen.se/dokument/FU021096</ref>
          <ref type="dokumentstatus_url_xml">http://data.riksdagen.se/dokumentstatus/FU021096</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BtszRKWKgFfiTcr2r2Ek6j</idno>
            <name>SVEN WEDÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-MHvgjmzw3jqPLk3AHQUFKw</idno>
            <name>SIGVARD LARSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Nu7SXhznjuZtFudgGtuJU</idno>
            <name>BIRGER MÖLLER</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Fs9KpZYHZp1uu9ioJZkH5D</idno>
            <name>SVEN ANTBY</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-DYgzAT37kBVShgAsK7YzHQ</idno>
            <name>OLLE DAHLÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T5DANX5AbwS4P2hhAZeEhm" type="signed"/>
        <correspContext corresp="i-T5DANX5AbwS4P2hhAZeEhm">
          <note type="signatory" corresp="i-BtszRKWKgFfiTcr2r2Ek6j"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-MHvgjmzw3jqPLk3AHQUFKw"/>
          <note type="signatory" corresp="i-Nu7SXhznjuZtFudgGtuJU"/>
          <note type="signatory" corresp="i-Fs9KpZYHZp1uu9ioJZkH5D"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-DYgzAT37kBVShgAsK7YzHQ"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1971/mot_1971__1096/mot_1971__1096-001.pdf"/>
      <fw xml:id="i-Pm8CSJxbSAdCngtvwLF9Sj">
        Mot. 1971: 1096 13
      </fw>
      <div type="motHeader" xml:id="i-RsLZ54wnmAA6AHbZUSdAz7">
        <div type="motTitle" xml:id="i-AFuoVqqXGEWQ8aNhUNxBec"/>
        <div type="motSubmissionInfo" xml:id="i-REEUEo2s1RWtGpp1iVr5zU"/>
      </div>
      <div type="motBody" xml:id="i-6m82SQbL2jfZddXXDEcSvs">
        <div xml:id="i-NEqHAonyoPVPTaGY4a1zCM">
          <p xml:id="i-D6dXmP1EQ54owAFpk2t8a3">
            Nr 1096
          </p>
          <p xml:id="i-LzEDUSDRTAX6vf8ArXVDhR">
            av herr Wedén m. fl. om andel för anställda i långsiktigt företagssparande.
          </p>
          <p xml:id="i-QiVo5TE8eCmX5XMfm9N8SR">
            I andra motioner från folkpartiet har ställts krav på en förbättrad
            närdemokrati, bl. a. när det gäller metoder och arbetsformer inom
            riks-, regional- och kommunalpolitik, och inte minst på en utbyggd
            arbets- demokrati i en rad olika former. Vi har därvid utgått
            från en ständigt utvecklad socialliberal ramhushållning och reformpolitik.
            Inom de hu- vudramar en sådan politik drar upp, genom politiska
            beslut fattade av i demokratisk ordning utsedda instanser, kommer
            enskild företagsamhet att spela en mycket stor roll, och kooperativ,
            statlig och kommunal företagsamhet bör i princip icke ges några
            särskilda fördelar i konkur- rensen. Vi har också i andra motioner
            angivit de motiv som finns för särskilda offentliga insatser inom
            näringspolitiken av t. ex. sociala och regionalpolitiska skäl
            och i de fall där konkurrensen är ofullständig. I denna motion
            avser vi att återkomma till några viktiga synpunkter, som vi sedan
            länge hävdat, på i första hand företagssparandets problem och
            bl. a. framhålla ett par under senare tid tillkomna omständigheter,
            vilka borde vara ägnade att ytterligare stryka under vikten av
            en fram- synt lösning av detta problem. Våra förslag i det avseendet
            ligger i linje med våra andra förslag att utveckla det demokratiska
            samhällets funk- tioner inom arbetslivets och näringspolitikens
            områden samtidigt som de vill undvika felaktiga eller ovidkommande
            analogier med den poli- tiska demokratins problem. Såväl i den
            närmast föregående som i den senaste långtidsutredningen utvecklas
            eftertryckligt den betydelse som investeringar, produktion och
            export har för en god utveckling av den svenska samhällsekonomin
            och därmed för vår förmåga att sörja såväl för en fortsatt välståndsutveck-
            ling och en rättvis fördelning av framstegen i Sverige som för
            våra möjligheter att med kraft fullfölja ansträngningarna att
            stödja utveck- lingsländerna. Båda utredningarna pekar, som en
            konsekvens härav, på ett fortsatt och stegrat starkt behov av
            sparande (kapitalbildning) för såväl enskilda som offentliga behov.
            Inför denna frågeställning är det inte tillräckligt att — som
            ibland sker — hänvisa till att sparandet i Sverige, totalt sett,
            ligger på en myc- ket hög nivå, om internationella jämförelser
            göres. Detta förhållande utgör ju bl. a. själva förutsättningen
            för det hos oss, likaledes vid inter- nationella jämförelser,
            mycket höga genomsnittliga löneläget liksom
          </p>
          <pb facs="riksdagen-motions-pdf/data/1971/mot_1971__1096/mot_1971__1096-002.pdf"/>
          <p xml:id="i-7TnFLvEAZ29dqhcHz7cdyF">
            pr
          </p>
          <fw xml:id="i-TDpnk572atWDzxjXAUL8pA">
            Mot. 1971: 1096 14
          </fw>
          <p xml:id="i-BUQTQBVBT2ovXN8gqT3MfS">
            inkomstläget över huvud taget. Sådana resonemang bortser t. ex.
            från att vi ändå har ett betydande låginkomstproblem, som det
            i och för sig behövs särskilt starkt ökade investeringar för att
            komma till rätta med. De bortser även ifrån att den förstärkning
            av export—import-förhållan- det, om vars nödvändighet alla ansvarskännande
            deltagare i den ekono- miska debatten nu är totalt ense, också
            kräver ökade investeringar av betydande mått inom i första hand
            industrisektorn. Om dessa investe- ringsökningar inte skall köpas
            till priset av en ren omfördelning och en icke acceptabel nedpressning
            av t. ex. bostadsbyggandet och viktiga serviceinvesteringar, måste
            en avsevärd tillväxt också av sparandet kom- ma till stånd. Vidare
            bortser resonemangen från att vår målsättning att med framgång
            fortsätta en välståndspolitik på hemmaplan och sam- tidigt bygga
            ut utvecklingsstödet också kräver en gynnsam tillväxt i sparandet.
            Minst tre ackumulerande faktorer talar alltså till förmån härför.
            I tidigare års motioner har vi framhållit att det är oss främmande
            att söka tillgodose detta önskemål genom sådana former av sparande
            — vilka för flera årtionden sedan spelade en stor roll — som byggde
            på väldiga olikheter i inkomster och som därför ytterligare skärpte
            stora ojämnheter i förmögenhetsfördelningen. Något sådant skulle
            bl. a. krä- va sådana förändringar i skattesystemet att den sedan
            länge av en stor majoritet accepterade huvudprincipen om skatt
            efter bärkraft skulle slås sönder. Däremot är det angeläget, som
            vi i annat sammanhang vid den- na riksdag hävdar, att inom ramen
            för denna princip ta till vara de möjligheter som finns att stimulera
            det enskilda hushållssparandet. Detta sparandes starka relativa
            nedgång under senare år är en del av förklaringen till våra svårigheter
            att åstadkomma en erforderlig kapital- bildning och på samma gång
            en inflationsmotverkande avvägning mel- lan konsumtion och sparande.
            Samtidigt har vi framhållit att en lösning av sparandets problem
            inte kan nås enbart genom en renässans för hushållssparandet.
            Vi har också betonat att detta problem inte heller kan lösas genom
            en ständigt fortgående absolut och relativ ökning av det offentliga
            sparandet, så att detta till slut får en helt dominerande ställning
            som källa till kapitalförsörjning. Vi hävdar nämligen, för det
            första, att såväl enskild som statlig maktkoncentration över kapital-
            tillgångarna och deras användning bör motverkas. För det andra
            be- tvivlar vi möjligheterna att inom ramen för ett i verklig
            mening demo- kratiskt samhälle åstadkomma ett tillräckligt sparande,
            om motiven för enskilt sparande och företagssparande blir för
            svaga. Förutom de stimulanser till enskilt hushållssparande som
            vi förut omnämnt anser vi, i likhet med tidigare, att en avsevärd
            del av lösningen på kapitalbristproblemet bör sökas inom företagssparandets
            område. Det vore emellertid felaktigt att därvid begagna metoder,
            som visser- ligen skulle göra betingelserna för sådant sparande
            gynnsammare men
          </p>
          <pb facs="riksdagen-motions-pdf/data/1971/mot_1971__1096/mot_1971__1096-003.pdf"/>
          <fw xml:id="i-QLb9PJ59we2XgeFWuWQwaN">
            Mot. 1971: 1096 15
          </fw>
          <p xml:id="i-HinatBkXGYgK64UicLEgnn">
            som samtidigt bortsåg från betydelsen av en rättvis fördelning
            av detta. Det mycket stora företagssparandet under t. ex. 1950-talet,
            som möjlig- gjorde en hundraprocentig självfinansiering eller
            ännu mera av investe- ringar inom mycket stora delar av svenskt
            näringsliv, hade ur denna synvinkel betydande svagheter. Frånsett
            fördelningssynpunkten har även andra skäl anförts för att en sådan
            självfinansiering kunde betraktas som alltför kraftig. Den har,
            som bekant, sedan också nedgått till en nivå som nu inom mycket
            breda företagsområden på goda grunder be- traktas som ogynnsamt
            låg när det gäller att tillräckligt stimulera sats- ningar på
            fortsatt tillväxt. Ett relativt högt företagssparande och en hög
            självfinansieringsgrad, vilka inte under alla omständigheter är
            sammanfallande begrepp, har, oavsett fördelningsfrågan, fördelar
            även ur de anställdas synvinkel. Dessa uttrycktes, kort sammanfattade,
            i den analys av ”Lönebildning och samhällsekonomi” som för ett
            par år sedan gjordes av Odhner, Edgren och Faxén, ekonomiska experter
            inom respektive LO, TCO och SAF. De konstaterade gemensamt bl.
            a.:
          </p>
          <p xml:id="i-KUD4poLuyaZafqtBXbTZbL">
            Fördelningen av investeringar mellan relativt riskfyllda, nyskapande
            sådana och investeringar av mer konventionell art är betydelsefull
            för tillväxten. Det är ur finansiell synpunkt lättare att genomföra
            nyskapande in- vesteringar i företag som har en soliditet utöver
            vad som betraktas som ett minimum. En minskning av soliditeten
            inom näringslivet utöver en viss gräns kan därför väntas påverka
            investeringarna i för tillväxttakten negativ riktning. Även om
            en alltför hög grad av soliditet kan leda till att vissa företag
            under lång tid fortsätter en verksamhet med låg effektivitet eller
            rent av med förluster, så är det klart att solida företag har
            större möjligheter till långsiktig planering, oberoende av övergående
            förändringar i kon- junkturförhållandena, och därför kan erbjuda
            större stabilitet och trygg- het i anställningen.
          </p>
          <p xml:id="i-QQwnEMZ5q1a64VTdxXZuKA">
            Odhner, Edgren och Faxén utvecklade också skäl för att det inga-
            lunda var självklart att en minskning av företagssparandet-lönsamhe-
            ten skulle leda till en mindre ojämn förmögenhetsfördelning. Det
            är fullt möjligt, sade de, ”att tänka sig realistiska förutsättningar,
            under vilka en låg soliditetsgrad i företagen — och även en låg
            självfinansie- ringsgrad — sammanfaller med en växande ojämnhet
            i förmögenhets- fördelningen”. Även om dessa och liknande argument
            kan anföras till förmån för en ökning av företagssparandet i och
            för sig, anser vi att tiden nu borde ha blivit mogen för att börja
            arbetet att genomföra en ny metodik
          </p>
          <pb facs="riksdagen-motions-pdf/data/1971/mot_1971__1096/mot_1971__1096-004.pdf"/>
          <fw xml:id="i-7BXvmN4aQTxB5wtRrfx8fr">
            Mot. 1971: 1096 16
          </fw>
          <p xml:id="i-MBpiGMq9oxPVuRK5db39s">
            för fördelningen av detta. Icke blott ägarna utan även de anställda
            borde kunna bli delaktiga i den förmögenhetsbildning som under
            lång tid hålls kvar inom företagen. Därigenom kan ett ånyo växande
            före- tagssparande ske under former, som leder till en bredare
            fördelning av detsamma och som i stor utsträckning avlägsnar de
            intressemotsättningar som både nu och tidigare framträtt i detta
            sammanhang. Den kanske främsta invändningen mot den tankegång
            vi fört fram har från olika löntagarorganisationers sida varit
            att ett högre företags- sparande och en bättre soliditetsgrad
            inom företagen skulle innebära ett i motsvarande grad minskat
            utrymme för löner. Oavsett att detta resone- mang, som framgår
            av det ovanstående, inte är invändningsfritt, gäl- ler problemet,
            som vi ser det, inte endast fördelningen av löner å ena sidan
            och företagssparande å den andra. Det borde i varje fall också
            gälla fördelningen, totalt sett, av löner plus vinstandelar, i
            detta sam- manhang främst i företagssparandet för de anställda
            å ena sidan och å den andra företagsägarnas intressen. Problemet
            har understrukits bl. a. av boken ”Diagnos på 70-talet” (av docent
            Gunnar Eliasson):
          </p>
          <p xml:id="i-DrzDvFAYYMcNuEvbmbcjS7">
            ”En ökad tilldelning av investeringsresurser till produktionssektorerna
            har direkt inkomstomfördelande effekter. För att inte obalansen
            i bytes- förhållandet skall förvärras kräver den som nämnts att
            konsumtionen i samhället (privat och offentlig) åtminstone temporärt
            hålles tillbaka till förmån för investeringsverksamhet, något
            som åtminstone till en början i första hand gynnar dem som kommer
            i åtnjutande av investeringarnas avkastning.”
          </p>
          <p xml:id="i-EGBuMxFxE7svmK1rp6VcDy">
            Dess bättre synes det nu förhålla sig så att förslag av den typ
            vi för- ordar är på god väg att möta en större förståelse även
            inom löntagar- organisationerna och inom de politiska riktningar
            som tidigare ställt sig avvisande därtill. På den världskongress
            som i oktober förra året anordnades i Dublin av de privatanställdas
            fackliga international (FIET) framfördes av det tyska tjänstemannaförbundet
            bl. a. följande motivering för ett resolu- tionsförslag:
          </p>
          <p xml:id="i-3NShf1LKypC4m4Ko8F2Tba">
            Syftet med de fackliga organisationernas lönepolitik är att tillförsäkra
            sina medlemmar en rättvis andel av nationalprodukten. Detta mål
            kan emellertid inte uppnås om inte de anställda också deltar på
            investerings- sidan, det vill säga i tillväxten av kapital. Därför
            skall krav resas på er- sättningar till anställda, innebärande
            andel i kapitaltillväxten, som till- lägg till kontant utbetalda
            löner. Då ett sådant tillägg inte utgör en grund för ytterligare
            konsumtion utan bibehålles som en tillgång för finansiering av
            investeringar är det därför också ett medel för att för- stärka
            de anställdas andel av nationaltillgångarna.
          </p>
          <p xml:id="i-5J1cPC7SzPwC82kv1tChxf">
            Resolutionsförslaget löd som följer:
          </p>
          <pb facs="riksdagen-motions-pdf/data/1971/mot_1971__1096/mot_1971__1096-005.pdf"/>
          <fw xml:id="i-29LadQViTbC79N1BBkx5r2">
            Mot. 1971: 1096 17
          </fw>
          <p xml:id="i-Yb5CjgMwxi5AC3aRw442hY">
            ”Organisationer anslutna till FIET är inställda på att, under
            villkor fastställda vid kollektiva avtalsförhandlingar, ge de
            anställda en andel i det produktiva kapitalet inom samhällsekonomin
            genom tilläggsersätt- ningar som gör det möjligt för dem att själva
            bli delaktiga i kapital- bildningen.” Kongressen beslöt enhälligt
            att låta FIET:s exekutivkommitté utreda denna fråga. I Sverige
            yttrade statsminister Palme under förra årets Arosmässa den 7
            november bl. a. följande: ”Jag tror att det skulle underlätta
            om man kunde finna något vettigt system för löntagarna att få
            del av den förmögenhetsackumulation som en hög självfinansieringsgrad
            inom företagsamheten utgör. Vår generella inställning till vinsten
            är ju den, att vinsten är ett otillräckligt mått på ett företag,
            men den är ett mått. Vi har alltid haft den linjen att om vinsten
            används till att plöja tillbaka, bygga ut, förbättra företaget,
            då har den också en social funktion. Och det är naturligtvis bättre
            att jobba i ett vinstgivande företag än i ett icke vinstgivande
            företag, det har löntagar- na också förståelse för. Men då måste
            man också på längre sikt lösa för- delningsaspekterna på detta
            på ett ur löntagarnas synvinkel mer accep- tabelt sätt än för
            närvarande.”
          </p>
          <p xml:id="i-ArgnyzvEC9CxeAQbeW4TwC">
            Det är en lösning i linje med uttalandet vid tjänstemännens världs-
            kongress och herr Palmes yttrande som vi sedan länge framhävt
            den stora betydelsen av. Det är därför vi nu flera år i följd
            i riksdagen lagt fram förslag om utredning med syfte att bana
            väg för en sådan ordning. En del av de allmänna principerna på
            utformningen därav anger vi ne- dan i anslutning till av oss tidigare
            hävdade uppfattningar. a) De anställda bör genom andelar i företagssparandet
            få en person- ligt ägd tillgång, som de för varje år kan disponera
            avkastningen av men som de inte vid varje tillfälle de skulle
            önska kan ta ut ur företaget. Det skall röra sig om en för avsevärd
            tid uppskjuten andel i vinst. (Frå- gan om kontant och för varje
            år utbetald andel i vinst är ett annat pro- blem, som inte faller
            inom sparandesektorns ram. Det står i mer omedel- bar relation
            till frågan om olika företags och företagsgruppers lönebetal-
            ningsförmåga liksom till den solidariska lönepolitikens problem
            över huvud taget. Vi tar inte i detta sammanhang upp denna fråga.)
            Det mås- te dock finnas omständigheter, t. ex. dödsfall eller
            personlig investering för bostadsändamål, då den anställdes efterlevande
            eller han själv helt eller delvis skall kunna tillgodogöra sig
            själva kapitalbeloppet. b) Särskilda grunder måste finnas att
            bland de anställda fördela ett inom företaget för lång tid bundet
            sparande. c) Andelen i sparandet inom ett visst företag och av
            dess avkastning måste den anställde kunna föra med sig vid flyttning
            till annat företag eller till annan verksamhet över huvud taget.
            Förbehåll bör inte finnas
          </p>
          <pb facs="riksdagen-motions-pdf/data/1971/mot_1971__1096/mot_1971__1096-006.pdf"/>
          <fw xml:id="i-8HPXn3T9p9JCCXEujTWnsv">
            Mot. 1971: 1096 18
          </fw>
          <p xml:id="i-FsSGoVnkVe1s8gscNEEfzM">
            i detta avseende. Detta torde inte möta några oöverkomliga svårigheter
            vid tillämpning av modern datateknik. d) Beträffande formerna
            för de tillgångsbevis i företagen, som skall lämnas de anställda,
            är det förmodligen lämpligt att undersöka val mel- lan olika möjligheter.
            De kan ges typen av reverser, som löper med en viss ränta, obligationer
            av särskilt slag eller aktier i företaget. e) Risken för de anställda
            av förlust av tidigare erhållna andelar genom konkurser, företagsnedläggelser
            etc. bör täckas genom ett sär- skilt försäkringssystem. I sådana
            fall då de anställda själva, såsom be- stämmande delägare i eller
            delägare av ett företag, avgjort dess väsent- liga beslut bör
            de dock bära ansvar som andra ägare i företag. f) För framgången
            av en ordning av det här skisserade förslaget skulle det antagligen
            ha avsevärd betydelse om avkastningen av de andelar de anställda
            erhåller i företagssparandet, i varje fall under en period av
            icke obetydlig längd, behandlades förmånligt i beskattningshänseende.
            g) Det är nödvändigt att en ordning av den här skisserade typen
            från början får en vid anslutning inom företagslivet. Eljest skulle
            olika slag av svårbemästrade obalansproblem uppträda. Därför bör
            den utredning vi förordar och de beslut av statsmakterna, som
            därav kan följa, dra upp allmänna ramar för de insatser det allmänna
            vill göra och de regler i övrigt som bör gälla. Utformningen i
            övrigt och beträffande väsentliga detaljer, icke minst punkten
            b) ovan, bör diskuteras och utformas genom avtal mellan arbetsmarknadens
            parter. Med hänvisning till det anförda hemställer vi att riksdagen
            i skrivelse till Kungl. Maj:t hemställer att en parla- mentarisk
            utredning tillsättes under medverkan av arbetsmark- nadens parter
            och erforderlig expertis med uppgift att avge för- slag om hur
            allmänna riktlinjer bör uppdragas för att ge lönta- garna andel
            i långsiktigt företagssparande och hur metoder att från statsmakternas
            sida gynna en sådan utveckling bör utfor- mas.
          </p>
          <p xml:id="i-8MAGAnYcF6sHAUtZxLjSUH">
            Stockholm den 27 januari 1971
          </p>
          <p xml:id="i-tUMGvrusM9yTqHSkbqn1u">
            SVEN WEDEÉN (fp) CECILIA NETTELBRANDT (fp) SVEN GUSTAFSON (fp)
            SVEN ANTBY (fp) i Göteborg KARL ERIK ERIKSSON (fp) MAC P. HAMRIN
            (fp) i Arvika SIGVARD LARSSON (fp) INGEMAR MUNDEBO (fp) i Umeå
            BIRGER MÖLLER (fp) OLLE DAHLÉN (fp) i Göteborg
          </p>
          <p xml:id="i-GMHDEfFSuPZq2xD4KyAFBJ">
            MARCUS BOKTR. STHLM 1971 710023
          </p>
        </div>
      </div>
    </body>
  </text>
</TEI>
