<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KrU-00205">
  <teiHeader>
    <fileDesc>
      <titleStmt>
        <title>Forskningen kring kirunasvenskarna</title>
        <author corresp="i-XcAqMe3ntVBboWUxqACfz i-UnkrZ3NAvoWXY6Krxbkudq">av Gunnar Andrén och Tobias Krantz (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskningen kring kirunasvenskarna</title>
          <idno type="rdwebb">GW02Kr205</idno>
          <rs type="number">Kr205</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/GW02Kr205/text</ref>
          <ref type="dokument_url_html">http://data.riksdagen.se/dokument/GW02Kr205</ref>
          <ref type="dokumentstatus_url_xml">http://data.riksdagen.se/dokumentstatus/GW02Kr205</ref>
          <ref type="doc">http://data.riksdagen.se/fil/2E3D2965-A6A4-4891-974C-1BE53C6A0648</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-UnkrZ3NAvoWXY6Krxbkudq</idno>
            <name>Tobias Krantz</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VXACpXimkmRs6q2ETyhnaj" type="signed"/>
        <correspContext corresp="i-VXACpXimkmRs6q2ETyhnaj">
          <note type="signatory" corresp="i-XcAqMe3ntVBboWUxqACfz"/>
          <note type="signatory" corresp="i-UnkrZ3NAvoWXY6Krxbkudq"/>
        </correspContext>
        <correspAction xml:id="i-F5tBZpcoG3qobNBbqnYj8H" type="numbering">
          <date when="2008-10-02"/>
        </correspAction>
        <correspAction xml:id="i-F72SbqyR9uUmwb2RGXWCbC" type="submission">
          <date when="2008-09-25"/>
        </correspAction>
        <correspAction xml:id="i-6Kf6AeUc1fX1D72NELL5Ze" type="transfer">
          <date when="2008-09-25"/>
        </correspAction>
        <correspAction xml:id="i-ChfGTkmuRiv2Suc6iS92zv" type="assigned"/>
        <correspContext corresp="i-ChfGTkmuRiv2Suc6iS92zv">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div xml:id="i-6vzK2pWZik1g4eqtz8Qnm6" type="TOC">
          <head xml:id="i-LYqJoqu54pUFfS91c6ieUk">
            Innehållsförteckning
          </head>
          <list>
            <item>
              Förslag till riksdagsbeslut 2
            </item>
            <item>
              Motivering 2
            </item>
            <item>
              Kirunasvenskarnas dystra öde 3
            </item>
            <item>
              Den ideologiska bakgrunden 4
            </item>
            <item>
              Ett historiskt hål i Sverige 4
            </item>
            <item>
              De avrättade och de som bara försvunnit. 5
            </item>
            <item>
              En historisk skandal 6
            </item>
            <item>
              Breddad undersökning med vetenskapligt stöd 7
            </item>
            <item>
              Forskningen i våra grannländer 7
            </item>
            <item>
              Det går långsamt 8
            </item>
            <item>
              Vikten av klarläggande forskning 8
            </item>
            <item>
              Svensk eftergivenhet finns den? 9
            </item>
            <item>
              Grundforskningen saknas 9
            </item>
            <item>
              Mycket material i dagens Ryssland 10
            </item>
            <item>
              Vår okända historia som kan bli känd 10
            </item>
            <item>
              Begreppet kirunasvenskarnas ursprung 10
            </item>
          </list>
        </div>
        <div type="motProposal" subtype="förslag">
          <head xml:id="i-L7KU6GzG6GxnYvbZa7ygAa">
            Förslag till riksdagsbeslut
          </head>
          <list style="ol">
            <item xml:id="i-SLS4bPL85AAZhDD1Y4HdBx">
              Riksdagen tillkännager för regeringen som sin mening vad som
              anförs i motionen om kirunasvenskarna och deras okända öde i Sovjetunionen.
            </item>
            <item xml:id="i-STjPkNh3zhVnAVDjPUDb7U">
              Riksdagen tillkännager för regeringen som sin mening vad som
              anförs i motionen om behovet av granskning av vad som hände på
              Sveriges ambassad i Moskva i samband med att svenskar och deras
              anhöriga sökte hjälp under slutet av 1930-talet.
            </item>
          </list>
        </div>
        <div type="motContent">
          <head xml:id="i-PVzbSoaLB8dnkfQmu3dHSr" type="h1">
            Motivering
          </head>
          <p xml:id="i-Fo8Ws6L18g2eRmFnkoKPvy">
            Den 5 november 2007 utkom boken Knuts ask och Kejsaren av Karelen.
            Om den svenska Rysslandsfebern (Förlag: Hjalmarson &amp; Högberg).
            Det var den tredje boken av författaren och journalisten Kaa Eneberg
            i hennes egen, och av historieforskningen glömda eller möjligen
            illa sedda, rent privata men synnerligen offentliga redogörelse
            för ett av 1900-talets mest dramatiska skeenden i svensk samtidshistoria:
            den svenska Rysslandsemigrationen.
          </p>
          <p xml:id="i-JpdrTNUkNAsyMxxWZ97hVe">
            Enebergs tredje bok skiljer sig från de föregående då den tar
            som utgångspunkt en helt annan geografisk plats än Norrbotten
            och Kiruna. I centrum står Hallstaviksarbetaren Knut Andersson
            och hans brev hem, släktingar förvarade i en ask, Knuts ask, till
            Sverige 19231928. Breven hem utgör därmed ett unikt tidsdokument.
            Varför? Vad hände? Varför teg och tiger det offentliga Sverige
            om det öde de många svenska Rysslandsemigranterna gick till mötes,
            ja, att många mötte döden inte på grund av sjukdomar eller andra
            normala orsaker utan genom ideologiska skenavrättningar är nu
            styrkt?
          </p>
          <p xml:id="i-7RRViGnxJLSrQLZNSikohp">
            I dag 91-åriga Göta Holmström lever ännu i Ryssland. Vad görs
            för att ta hand om henne om hon vill få till stånd en ändrad livssituation
            för sig och de sina i Ryssland?
          </p>
          <p xml:id="i-K1eC9GjTyZJrvFtxCxqKyX">
            Vi har enskilt och sammantaget ett ansvar för enskilda i fjärran
            land, inte så mycket i avstånd räknat som historiskt och kulturellt
            de kom härifrån och visste inte vilket öde de mötte.
          </p>
          <p xml:id="i-63e4XSX85okJbRtommB9yT">
            Hur skall man se på Sovjetunionen (19171990)? Som en politisk
            parentes? Som ett oförblommerat terrorvälde? Som drömmen om det
            kommunistiska lyckoriket som försvann?
          </p>
          <p xml:id="i-UjSMvWk4BisnR8qEFwsyhu">
            Upptäckten av den nedskjutna DC-3:an år 1952 över Östersjön väckte
            i början på 2000-talet berättigad uppmärksamhet. Under mer än
            50 år kunde ingen berätta eller bevisa vad som var sant om vad
            som skett.
          </p>
          <p xml:id="i-8qNmxPfdtzhedZmqhnwVUN">
            Orsaken är enkel och brutal.
          </p>
          <p xml:id="i-9L6NMuwiqtXDujnBwTbSvP">
            Det kommunistiska Sovjetunionen var ingen möjlig samtalspartner,
            sanningen var omöjlig att spåra, sanningen skulle snarast döljas.
            Historieskrivningen var under mer än sju decennier politiskt styrd
            och tillrättalagd för att passa makthavarna i Moskva.
          </p>
          <p xml:id="i-QTbx8nctYGjqFyagqTfQRt">
            På samma sätt kunde diplomaten Raoul Wallenbergs öde efter försvinnandet
            i Budapest 1945 inte klarläggas förrän Sovjetstaten förintades
            av inre spänningar.
          </p>
          <p xml:id="i-2eV4dfmh79QkMaqJDCrpNo">
            Båda dessa händelser spelade på sin tid stor roll i vårt land
            för bilden av vår store granne i öster. Sveriges utrikespolitik
            påverkades. När sanningen nu, bitvis och delvis, avslöjats, avslöjar
            detta i sin tur politisk förljugenhet, diplomatiskt krypande och
            historisk desinformation.
          </p>
          <head xml:id="i-Ugrgjrw78MQN2cANB1aqPT" type="h1">
            Kirunasvenskarnas dystra öde
          </head>
          <p xml:id="i-LgTox8GHm86vaVFkv4pxsk">
            Det är i det här perspektivet man skall se bristen på engagemang
            för att reda ut vad som hände vad vi vill kalla kirunasvenskarna.
          </p>
          <p xml:id="i-6Pd2rSE4SqfbxLbfGuHxxw">
            I riksdagen har deras öde nästan aldrig berörts, med undantag
            för en interpellation (2006/07:622, besvarad av utrikesminister
            Carl Bildt den 21 juni 2007).
          </p>
          <p xml:id="i-BNXC1dBzZuyGfTromw3R3W">
            DC-3:an och Raoul Wallenberg är inte de enda ouppklarade affärerna
            de till Sovjetunionen utvandrade svenskarna har också rätt att
            få en sanningsen lig beskrivning av vad som hände dem i deras
            nya hemland.
          </p>
          <p xml:id="i-3VpCix4dfp6psrLD3uQnTD">
            Varför har så få intresserat sig för sanningen om vad som hände
            kirunasvenskarna?
          </p>
          <p xml:id="i-93tquNAihbsa6QBqoWkxWz">
            De voro svenskar också de, om än avrättade i främmande land.
          </p>
          <p xml:id="i-H6jj3QNSZt4Sf8kS3wnoeV">
            Det är en skam på Sveriges baner, att så litet intresse genom
            åren visats de ras öde.
          </p>
          <p xml:id="i-AGERbpbPMSWeiBCLeDcqch">
            Varför har så litet forsknings- och samhällspolitiskt intresse
            visats dessa våra medborgare? Finns det ännu okända skäl att dölja
            vad som inträffade? Har politiska partier ett sådant intresse?
            Svenska staten? Ryssland? Den svenska diplomatin?
          </p>
          <p xml:id="i-51SGRZnhhew3WDcZBRxs9r">
            Oavsett hur det förhåller sig är det mycket otillfredsställande
            att inte långt större forskningsintresse visats de svenskar som
            gav sig iväg för att aldrig återvända. Forum för Levande Historia
            borde vid sidan av högskolornas och universitetens historiska
            institutioner vara ett forum för sådan forskning.
          </p>
          <p xml:id="i-JSKZ8KQH5uSNuoXZtGVXSA">
            Bristen på engagemang utgör fortsatt bakgrunden till denna motion.
          </p>
          <p xml:id="i-X7RhndwosptztzSyBEV7Zm">
            Kirunasvenskarnas öden är värda att berätta, deras tragiska öde
            gör det om möjligt än angelägnare att göra så. Låt oss samtidigt
            påpeka att år 1944, efter att ha varit internerade på olika håll
            i Sverige men i huvudsak i Västmanland namnet Ryssvägen i Skinnskattebergs
            kommun minner ännu om vad som hände deporterades den 12 oktober
            1944 cirka 900 ryska soldater via Gävle till dåvarande Sovjetunionen.
            Genom intensivt forskningsarbete har journalisten Hans Lundgren,
            verksam vid Upsala Nya Tidning, bland annat genom en större artikelserie
            2001 kartlagt vad som hände dessa i Sverige internerade ryska
            soldater. Därtill kommer naturligtvis den 1946 väldokumenterade
            utlämningen till dåvarande Sovjetunionen av 148 balter som hade
            varit i tysk krigstjänst. Här skall dock en annan fråga som kräver
            både forskning och återupprättelser av människor, varav ett fåtal
            ännu lever, beskrivas: Det som hände dem som begåvo sig till det
            påstått socialistiska lyckoriket.
          </p>
          <head xml:id="i-XS8ABffFktxMBd8u15YPjV" type="h1">
            Den ideologiska bakgrunden
          </head>
          <p xml:id="i-8ABaK4PqVbdrfdMZXsAEu4">
            Den ideologiska bakgrunden måste inledningsvis beröras. Den utgör
            samtidigt ramen för en vandring mot en brutal med icke officiell
            verklighet. Många reste fulla av hopp men mötte endast förnedring
            och död.
          </p>
          <p xml:id="i-QNCj24Hwyu2DjYEq66ebDK">
            Under 1920- och 1930-talen reste ett betydande antal svenskar
            till dåvarande Sovjetunionen, både från Stockholm och andra orter
            i södra Sverige men framför allt från Norrbotten. De utresande
            har därför ofta kommit att benämnas kirunasvenskarna, efter den
            UD-dossier som märktes så.
          </p>
          <p xml:id="i-8VqUtEVnvANgJxL6Yd9u3P">
            De reste i huvudsak av ideologiska skäl. Sovjetunionen framställdes
            i de kretsar där arbetskraft värvades till Sovjetunionen som ett
            socialistiskt lyckorike där socialismen skulle byggas och kommunismen
            förverkligas. Praktiskt taget alla resande var övertygade svenska
            kommunister. De fick ideologiskt stöd av dåtidens svenska kommunister.
            Verkligheten de mötte blev brutalt svart och blodröd. Många, i
            själva verket flertalet, kom att möta döden i Sovjetunionen, ytterst
            få kom någonsin åter till Sverige. De flesta mötte döden av sjukdomar
            och/eller dåliga levnadsförhållanden, andra dokumentationen är
            som lätt inses ofullständig mötte döden genom skenrättegångar
            och exekutioner.
          </p>
          <head xml:id="i-5MijigjjMjht4MKoKYt9Yr" type="h1">
            Ett historiskt hål i Sverige
          </head>
          <p xml:id="i-DUR6HdPCAGh5ugneWrkcKA">
            För Sveriges del handlar det om ett svart hål i vår historia
            om sådana hål kan ha en färg. Denna mörka del måste belysas, praktiskt
            och ideologiskt.
          </p>
          <p xml:id="i-Hj6ofFn3iLydCyQEV7jp8A">
            Det är enligt vår mening lämpligt att detta sker genom Forum
            för levande historia, hittills mest inriktat på mycket allvarliga
            mänskliga förbrytelser under andra världskriget, mindre på enskilda
            svenskars öden under första delen av 1900-talet. Detta hindrar
            naturligtvis inte att olika kartläggningar görs vid de historiska
            institutionerna vid universitet och högskolor, förmodligen lämpliga
            samarbetspartner med motsvarigheter i andra berörda länder.
          </p>
          <p xml:id="i-SswktzZHppjaSbAVPavQ7i">
            Som berörts har den tidigare journalisten på Dagens Nyheter,
            Kaa Eneberg, gjort ett pionjärarbete genom privat forskningsarbete
            som 1999 resulterade i de första mycket uppmärksammade artiklarna
            om svenskarnas tragiska öden i Sovjetunionen, och hösten 2000
            i boken Tvingade till tystnad (Hjalmarson och Högberg, Stockholm
            2000).
          </p>
          <p xml:id="i-ALepC26h8fpyEPDogiKqe3">
            Dåvarande statsrådet och chefen för Kulturdepartementet Marita
            Ulvskog (s) lovade i sammanhanget att nu skulle tidigare ovända
            stenar i fråga om svenskarnas öden vändas.
          </p>
          <p xml:id="i-2C3zsBBBurAsBwR2ep82LS">
            Dessvärre har de goda ambitionerna inte följts av konkreta åtgärder.
            Om orsaken kan man endast spekulera: Brist på uppslag att forska
            i, ringa intresse från allmänheten eller det måste tyvärr också
            sägas hänsynstagande till främmande makt eller svenska partier
            eller organisationer som räds sin egen historia.
          </p>
          <p xml:id="i-7NDZUoCNGTW2Hsb5qhxwna">
            Vänsterpartiet, tidigare Sveriges kommunistiska parti och däremellan
            Vänsterpartiet kommunisterna, lovade för ungefär 1520 år sedan
            i högstämda ordalag att gräva i sin egen historia. Låt oss konstatera
            att den högtidliga retorik som hördes vid den tiden inte följts
            av synliga resultat vare sig ideologiskt eller forskningsmässigt.
          </p>
          <p xml:id="i-S7SZVDE3uU8PVy6pGoG2RK">
            Vänsterpartiets ledning är uppenbart alltjämt totalt handlingsförlamad
            i denna fråga. De tama försök som gjorts att bringa klarhet i
            tidigare generationers agerande, har omgärdats mer av omtanke
            hur obehagliga avslöjanden skulle tas emot än historisk sanningslidelse.
            Av Vänsterpartiets egna forskningar i vad som skulle kunna vara
            historiens skräpkammare bidde det för att travestera H C Andersen
            en tumme.
          </p>
          <p xml:id="i-SJqXKFy9itGZcPpQbpQYwp">
            När det gäller partiets tidiga ideologiska ogärningar föredrar
            partiledningen att vara totalt passiv inför varje tänkbar uppgörelse
            med partiets ryggradslösa historia. Förtigandet av sanningen,
            väl illustrerad genom omskrivningar i ett brev där både de nuvarande
            och tidigare partiordförandena i Vänsterpartiet, Lars Werner,
            Gudrun Schyman och Lars Ohly, varit inblandade, är illustrationer
            till detta. Problemen med sanningen har väl skildrats i ett tv-program
            av redaktören Jan Josefsson i programserien Uppdrag granskning
            i Sveriges television hösten 2004.
          </p>
          <head xml:id="i-RUFYBwzVzJY7d8vm44Wzkx" type="h1">
            De avrättade och de som bara försvunnit
          </head>
          <p xml:id="i-T44YJN5D1T7gZ4hwwctbcE">
            Kaa Eneberg har intensivt arbetat med kartläggning av så många
            som möjligt av de avresta svenskarnas öden i Stalins Sovjetunionen.
          </p>
          <p xml:id="i-NBfT4zsFadGxpsfiU1xZet">
            I sin andra bok Förnekelsens barn (Hjalmarson &amp; Högberg,
            2003) konstaterade hon att ännu har ingen svensk forskare tagit
            itu med detta svarta hål.
          </p>
          <p xml:id="i-DQL1fgEppAGn8UFhrwkbbn">
            Jag kan bara beklaga att mitt journalistiska arbete, som väckt
            stort intres se, ännu inte lockat till professionellt forskningsarbete,
            skrev hon då.
          </p>
          <p xml:id="i-GtEVkDxTNLHFLD6cdkrmCc">
            Hösten 2008 är forskningsläget i huvudsak oförändrat.
          </p>
          <p xml:id="i-CResaVdT2E6vFeXe4zHJY5">
            Detta vetenskapliga tillkortakommande har lett till att alla
            de frågetecken om den nedtystade emigrationen som väcktes genom
            DN-artiklarna 1999 förblivit obesvarade. Vi vet i dag, snart ett
            decennium efter de första avslöjandena i Dagens Nyheter, inte
            mer om omfattningen av emigrationen, om antalet arkebuserade eller
            ens hur många svenskar som återvände hem än vad som redovisades
            då eller i Enebergs kompletterande böcker.
          </p>
          <p xml:id="i-NUbM7pQdRTeLB8cGvkSdEa">
            Eneberg fann att 33 svenskar avrättats i 1930-talets Stalinland
            och att minst 45 fortfarande är bara försvunna. Källan är i samtliga
            de 33 klarlagda fallen den sovjetiska så kallade säkerhetstjänsten
            NKVD:s arkiv.
          </p>
          <p xml:id="i-2aLLkiLNF8dTndnXoUUJVJ">
            Eneberg har genom studium av dessa tidigare hemliga arkiv funnit
            att de slutat sina dagar efter att ha anklagats för att vara sovjetfiender.
          </p>
          <p xml:id="i-QzNgncpi6JwcUJ7ViKA64q">
            Det finns skäl att tro att de ovan 45 ännu försvunna svenskarna
            mött sam ma öde som de 33 som hittats i arkiven:
          </p>
          <p xml:id="i-SdpATYhKQuzR4P7upsNNNG">
            De slutade i en massgrav med en kula i nacken, flertalet i Karelens
            tallbe vuxna grusåsar åren 19371939.
          </p>
          <head xml:id="i-7uDAhUx3vDtJDSavqrVNDQ" type="h1">
            En historisk skandal
          </head>
          <p xml:id="i-MrtRVYUHazstUTuVfbEiw7">
            Den bristande forskningen kan komma att resultera i inte bara
            att värdefull förstahandsinformation från fåtalet ännu kvarlevande
            resenärer eller deras barn går förlorad utan också i något som
            har likheter med historisk skandal.
          </p>
          <p xml:id="i-SzZSvwXkvC3QPN1vWERmqm">
            Men bakom emigrationen stod också krafter av andra slag, inte
            minst skildrat i boken Knuts ask och Kejsaren av Karelen (2007)
            där den finlandssvenske politikern Edvard Gylling (18811940),
            tidvis bosatt i Sverige och den som på Lenins uppdrag drog upp
            riktlinjer för Karelens framtid, engagemang för Sovjetunionens
            räkning lyfts fram på ett tidigare icke beskrivet sätt.
          </p>
          <p xml:id="i-KMmv8Z6r61b82Q6gYZ1HKr">
            Finlandssvensk? Nationalencyklopedin anger i stället finländsk-sovjetisk
            politiker vilket redan detta vittnar om vilka krafter som fanns
            med bakom den svenska emigrationen till Ryssland.
          </p>
          <p xml:id="i-8BAzvuiat3z3H5Mu3Qgpoo">
            Edvard Gylling, fil.dr, var engagerad inom socialdemokratin men
            blev finsk finansminister i det röda folkkommissariatet som tog
            över makten under inbördeskriget i Finland 1918 men flydde strax
            därpå till Sverige för att 1920 återkallas till Sovjet som regeringschef
            192335 i den så kallade Autonoma karelska socialistiska sovjetrepubliken.
            Hans öde liknade mångas av de emigranter som hamnade bakom Stalins
            stålvall: anklagad 1935 för borgerlig nationalism fördes han till
            fängelse i Sachalin där han troligen avled 1940 enligt Nationalencyklopedin.
            Eneberg uppger att han avrättades 1938.
          </p>
          <p xml:id="i-8VctQXZZhxWR7xXwprQMEB">
            Bara att fastslå denna till synes triviala sak, att klarlägga,
            dödsår för en regeringschef i Stalins Sovjetvälde, var och när
            vederbörande avrättades eller på annat sätt bragtes om livet,
            visar hur angelägen ytterligare forskning inte minst i arkiv är.
          </p>
          <p xml:id="i-J9ZATDENDCQ3dFuc4BByxH">
            Därför måste Enebergs hittills privata forskningsprojekt få omfattande
            vetenskapligt stöd, både i vårt land och inte minst i de sovjetiska
            arkiv som redan finns tillgängliga eller kan komma att öppnas.
          </p>
          <p xml:id="i-79vpSPFiVCuQVggm7cciX3">
            En mycket angelägen forskningsuppgift är att klarlägga, om det
            är möjligt, vad som hände de svenskar eller anhöriga som under
            de aktuella åren, uppenbarligen huvudsakligen förgäves, sökte
            stöd på Sveriges ambassad i Moskva. Förmodanden, bland annat av
            utrikesministern (21 juni 2007), att det i UD-arkiven finns föga
            att finna, kan vara riktiga. Men i så fall bör även det klarläggas.
            Ty eljest ligger det nära till hands att misstänka att det kan
            finnas diplomater eller andra diplomatiska skäl som gör att det
            ännu inte anses möjligt att kartlägga vad som hände på Sveriges
            beskickning i Moskva.
          </p>
          <p xml:id="i-Crm9f96Z8KqHVUy8FEV4cc">
            2004/05 års riksmöte beslöt liksom 2005/06 års, 2006/07 års och
            2007/08 års att lämna motsvarande hemställan om kirunasvenskarna
            utan bifall, dessvärre utan att egentligen motivera avslaget.
            Motionen är därför än mer angelägen.
          </p>
          <head xml:id="i-9fAmpz9SGeygiezJZ6XvB6" type="h1">
            Breddad undersökning med vetenskapligt stöd
          </head>
          <p xml:id="i-EfZgaig8epu5jLF9aEqpQH">
            Det tycks fortfarande vara i huvudsak Kaa Eneberg som med rysk
            hjälp letar efter svenskar i den en gång så fruktade sovjetiska
            säkerhetstjänstens, NKVD, olika redovisningar.
          </p>
          <p xml:id="i-MLPXgWh2Mg9mPjLZYboajC">
            I 2003 års bok skrev hon dock att flera unga forskare har hört
            av sig och förvånats över bristen på samlad historieskrivning,
            men tydligen lagt sina egna uppsatsplaner på is tills vidare.
          </p>
          <p xml:id="i-FD7uCNuZaDUh2HkTnVFmHM">
            Av en sammanställning i 2007 års bok kan man dock se att fler
            och fler, inte minst i Finland, blir intresserade av de svenska
            emigranternas öden.
          </p>
          <p xml:id="i-HfgeiDqYDXXKvwJUNKpMWd">
            Men vad händer om inget händer? Den historiska skandalen väntar
            bak nästa hörn. Men inte ens tidens gång kan utplåna en annan
            tids ideologiska ogärningar.
          </p>
          <head xml:id="i-XnLSDbUhng8uucAioGN4av" type="h1">
            Forskningen i våra grannländer
          </head>
          <p xml:id="i-LtT8WB4635Zxw5khMMddiv">
            Det är värt att notera att forskningsarbeten utgivits i våra
            grannländer.
          </p>
          <p xml:id="i-Wrinz26gka9WWJ2LB8PUgu">
            I Norge utkom 2001 journalisten Morten Jentoft med boken De som
            dro östover.
          </p>
          <p xml:id="i-HrnhikU2LLTiWtXa32b1AM">
            (Gyldendal, utgivningen bekostad delvis av norska UD) om norska
            kommunisters öden på Kolahalvön.
          </p>
          <p xml:id="i-UYsFj2PKo93PJjxZ25dcmZ">
            I Finland har åtskilliga böcker om rysslandsfarare och deras
            öden utgivits.
          </p>
          <p xml:id="i-ABtT7taZQeSNa68SHQ7fSP">
            Emigrantinstitutet i Åbo, statligt finansierat, bekostade 2001
            utgivningen av den karelska journalisten Eila Lahti-Argutinas
            andra bok om finska terroroffer ( Olimme joukko vieras vaan Vi
            var bara en skara främlingar ).
          </p>
          <p xml:id="i-TS1vpEJXowyVYjRqkFz4Jj">
            Dåvarande statsrådet Ulvskog talade våren 2001 i en riksdagsdebatt
            om vikten av att forskning om kommunismens historia nu kommer
            i gång även i Sverige.
          </p>
          <p xml:id="i-8Gzct2tYtFCCHAV657sJ7Z">
            Bakgrunden torde bland annat ha varit att flera böcker av fransmannen
            Stéphane Courtoise, exempelvis Kommunismens svarta bok (svensk
            översättning Bokförlaget DN 1999 av Le livre noire du communisme
            , Paris 1997), då hade kommit ut i Sverige och väckt insikten
            om behovet av en granskning av den svenska kommunismens historia.
          </p>
          <p xml:id="i-JwfejJ4NT2UTNPq8WbG2Nj">
            Vetenskapsrådet fördelade för några år sedan, 2002, bland annat
            mot bakgrund av statsrådet Ulvskogs riksdagsuttalanden drygt nio
            miljoner kronor, särskilt öronmärkta, till sju vetenskapliga treårsprojekt
            för att studera kommunistiska regimer.
          </p>
          <p xml:id="i-PjVxuYxdoAuSJNB9dbx5ki">
            Men dessvärre hade bara några få kopplingar till Sverige, däribland
            medieforskaren Göran Leths studie om den svenska nyhetsförmedlingen
            i Sverige på 1930-talet, redovisat tillsammans med Ester Pollack
            under rubriken Varför teg den svenska pressen ? i publikationen
            Arbetarhistoria 4:2001 (Arbetarrörelsens arkiv).
          </p>
          <p xml:id="i-JuQULLLMx17GUpPUnrr28h">
            I Sverige har emellertid inga grundläggande forskningsprojekt
            kommit att riktas mot kirunasvenskarnas öden. Det är uppseendeväckande.
            En viktig del i svensk modern historia förtigs.
          </p>
          <head xml:id="i-DefynmJ6Sa9bvbticXfaTp" type="h1">
            Det går långsamt
          </head>
          <p xml:id="i-GPpeyRB7Lj4g3eCy1ejjF7">
            Den ideologiska uppgörelsen från 1990, 2001 eller det år man
            väljer att använda med kommunismen och Stalinterrorn går trögt
            i Sverige. Ett exempel är hur den planerade minnesplaketten över
            rysslandsfararna som riksdagsledamöter (s) från Norrbotten ville
            ha 2001 i Kiruna inte finns uppsatt ännu.
          </p>
          <p xml:id="i-VuAsCKhFERRxDvXxPLFsCC">
            Projektet är lika dött som de flesta av de svenskar som utvandrade.
          </p>
          <p xml:id="i-KL7TFRMg1LNCqpX4xYGF3d">
            Kaa Eneberg som symbol för ett eftersatt forskningsområde i vår
            tid behöver vetenskapligt stöd, tiden går fort och det är bråttom,
            bråttom, tyvärr sannare 2008 än tidigare år.
          </p>
          <p xml:id="i-7U32rGa4pdinNPnSL7weiZ">
            Enebergs grundläggande studier av dömda svenskars personakter
            i Ryssland har stärkt henne i övertygelsen om att renläriga kommunister
            far med osanning då de än i dag hävdar att deras försvunna partivänner
            gjort sig skyl diga till ett lagbrott i Sovjetunionen underförstått
            att dödsdomarna och av rättningarna mot dem var helt i sin ordning.
          </p>
          <p xml:id="i-E42inpqSTVbkTrNH22dSbY">
            Har hon rätt eller fel?
          </p>
          <p xml:id="i-QnPsyjMNp8ASYApirGiDUG">
            Endast forskning kan svara på den frågan.
          </p>
          <head xml:id="i-PXW5BijJ3QX2bKt3YEmbLG" type="h1">
            Vikten av klarläggande forskning
          </head>
          <p xml:id="i-8d1BtE7gf6a3pBZjE48UxB">
            Vänsterpartiets roll i sammanhanget är värd ett särskilt studium
            och forskningsklarlägganden. Partiet och dess föregångare har
            enligt Eneberg inte visat minsta intresse för att hjälpa till
            att belysa detta sorgliga kapitel i svensk historia.
          </p>
          <p xml:id="i-9KmUSNctCkBwMVSfd5BPuC">
            Varför?
          </p>
          <p xml:id="i-4ZzHDu55rtmhbo3MkQFkBX">
            Varför vill eller orkar det enligt egen uppfattning så demokratiskt
            trovärdiga Vänsterpartiet inte ifrågasätta den gamla lojaliteten
            med centrala direktiv?
          </p>
          <p xml:id="i-3G2VrdVxTc4LkcucaxP9SW">
            Det intressanta är ju att tystnaden till trots har partiet hjälpt
            några partivänner, som drabbades av Stalins terror att komma tillbaka
            till Sverige, dock har det inte i något känt fall gällt utresta
            Kirunasvenskar.
          </p>
          <p xml:id="i-P7sPwAx33wz5LHoYZxDKGN">
            Liken i garderoben finns kvar.
          </p>
          <p xml:id="i-7vNtXc4MCaBCEe9RvpxuQG">
            Inom den socialdemokratiska arbetarrörelsen har det också varit
            svårt att väcka frågan om forskning om vad som hände de ideologiska
            emigranterna till Sovjetunionen. Som framgick av Anna-Lena Lodenius
            bok Tvåfrontskrig (Hjalmarson och Högberg, Stockholm 2002) är
            den fackliga rörelsens udd i dag riktad mot nynazisterna, inte
            som tidigare mot både nazister och kommunister.
          </p>
          <head xml:id="i-UnX2hsN1tPoYdUcTd9azrm" type="h1">
            Svensk eftergivenhet finns den?
          </head>
          <p xml:id="i-UXZYNC4fz9bmV2dkzijVrP">
            En intressant utrikespolitisk aspekt gäller Sveriges förhållande
            till Sovjetunionen, i dag Ryssland. Har eftergivenhet mot den
            förr så militärt mäktige grannen kommit att påverka också svensk
            historieforskning?
          </p>
          <p xml:id="i-TzDqwQ1ZGdrZPtG9EwHzMX">
            Redan att ställa frågan kan ses som en provokation. Likväl är
            den nyttig. Vilka hänsynstaganden görs när ett visst område ständigt
            prioriteras bort?
          </p>
          <p xml:id="i-KoD1VbhPoGWKJc3EcTzh1R">
            Hänsyn till annan makt?
          </p>
          <p xml:id="i-7XM688YSDWRmPZaBMo9JX6">
            Nej, sådant förekommer endast i andra länder, icke i Sverige.
          </p>
          <p xml:id="i-7dV1wkS64FVHXUK1tEbJQG">
            Eneberg har antytt att anhöriga till svenskar i Sovjetunionen,
            oftast förgäves, har vädjat om hjälp hos politiker av olika schatteringar.
            Även icke-socialistiska statsråd har tillrått efterlevande släktingar
            att inte störa pågående dialog med Kreml. Ofta har sökandet efter
            den 1945 i Budapest av Sovjetar mén bortförde svenske diplomaten
            Raoul Wallenberg använts som förevändning att inte göra någonting.
          </p>
          <p xml:id="i-Rnx3oE22Ba5p4CQgypkfCo">
            Det måste vara en intressant forskningsuppgift att klarlägga
            vilka återverkningar medveten eller omedveten eftergivenhet av
            helt andra skäl påverkat Sveriges agerande?
          </p>
          <p xml:id="i-J9A2XR4D24pFTmjHLUJKao">
            Professor Gunnar Richardson i Skara, tidigare riksdagsledamot
            (fp), har på ett förtjänstfullt sätt tagit sig an uppgiften att
            belysa detta ifråga om svensk eftergiftspolitik gentemot Nazityskland.
            Men fanns samma attityd, och kanske under mycket längre tid, gentemot
            Stalins Sovjetunionen och därefter?
          </p>
          <p xml:id="i-E9zx7xpi6UxK7ZqYF26hFr">
            Att diskutera ödet för svenskar, som frivilligt eller under tvång
            blivit sovjetiska medborgare, skulle kunna komplicera den diplomatiska
            diskussionen. Det resonemanget förekom ända in på 1990-talet.
            Det politiska samförståndet om att inte irritera ryssarna bestod
            mycket länge.
          </p>
          <head xml:id="i-VFRezuoRYReKCFkqL5tt3M" type="h1">
            Grundforskningen saknas
          </head>
          <p xml:id="i-BNZrEkBPUJHPWbMBLgbYuL">
            Var finns mer material om emigranterna till Sovjet att hämta?
            Lars Björlin, Södertörns högskola, konstaterade häromåret att
            det saknas så kallad grundforskning att utgå från. Ett projekt,
            som kan få betydelse för Sverige, är den bearbetning av den internationella
            partiorganisationen Kominterns arkiv (officiellt benämnt Ryska
            statens arkiv för social och politisk historia) som den amerikanske
            forskaren John Heynes arbetar med. Sverige deltar här via Riksarkivet.
            Av intresse för oss är de 1 300 svenskar som finns i dessa arkiv
            som aktiva i den kommunistiska rörelsen. Enligt Björlin är det
            inte endast kommunisters namn som finns upptecknade.
          </p>
          <head xml:id="i-8bdLdCu3vGgs7545eNuZoo" type="h1">
            Mycket material i dagens Ryssland
          </head>
          <p xml:id="i-NHknUHhHAmJTyy7cVTgoiu">
            I Ryssland trycks numera oräkneliga dokument över dömda och arkebuserade
            människor under terroråren 19371938. Under 2003 gavs bland annat
            ut en 600 sidor tjock bok om 13 000 offer enbart i Karelen där,
            det bör påpekas, också de flesta svenskarna mördades.
          </p>
          <p xml:id="i-PxR79MDXQTamCrH8DcZoaN">
            I boken Pominaljnije Spiskij Karelij 19371938 (Listor över avlidna
            i Ka relen, Petrozavodsk 2002) har forskaren Jurij Dmitrijev,
            Petrozavodsk en av Kaa Enebergs samarbetspartner sammanställt
            mycket material, av mördande karaktär. Det märkliga är att denna
            forskning bekostats med offentliga medel i dagens Ryssland.
          </p>
          <head xml:id="i-6zoe7BYVzC1JJMcZw68Fak" type="h1">
            Vår okända historia som kan bli känd
          </head>
          <p xml:id="i-3sMsZ9NG231EYCAD4QYPXz">
            Intresset för historia, särskilt svensk historia, är större i
            vårt land än på många decennier. Forskningen har via mängder av
            populärt skrivna böcker nått en bred allmänhet. Den som vill veta,
            kan finna mycket.
          </p>
          <p xml:id="i-8q9rZWur74PrxknkixQgPP">
            Men de öden som de svenskar som av ideologiska skäl emigrerade
            på 1920- och 1930-talen till Sovjetunionen gick till mötes utgör
            en del av vår okända historia. De finns inte i våra historieböcker
            dessa många hundra, kanske tusen svenska arbetare som sökte lyckan
            österut.
          </p>
          <p xml:id="i-7KQkw4BbxLimQ1J6GFxKuc">
            Men visst finns mycket forskningsmaterial att arbeta med, inte
            minst personliga som arkivchefen Carl-Uno Hannu i Luleå gjorde
            på 1970-talet med återvända svenskar, intervjuer som stannat i
            arkiven. Berättelserna om dessa svenska arbetares öden i Sovjetunionen,
            skriver Kaa Eneberg, har begränsat sig till någras personliga
            vittnesbörd. Kritik av Sovjetsystemet har av kommunistpartiet
            uppfattats som propagandistisk och lögnaktig.
          </p>
          <head xml:id="i-7NohY7D6o3eWUhmmF1ALdb" type="h1">
            Begreppet kirunasvenskarnas ursprung
          </head>
          <p xml:id="i-X1Px4WTvro45uMjszX3CF4">
            Varifrån kommer begreppet kirunasvenskarna? Svaret som ovan nämnts
            är en UD-dossier. Det är emellertid ett vilseledande samlingsbegrepp
            för den svenska arbetaremigrationen till Stalins Sovjetunionen.
            De flesta kom visserligen från Norrbotten, men en mer systematisk
            inventering än den jag själv är kapabel till skriver Eneberg skulle
            redovisa stora grupper även från andra industriområden än malmfälten.
            Knut Andersson från Hallstavik är ett lysande exempel.
          </p>
          <p xml:id="i-Gsh2fVYbb5AVT2vQeA26C">
            Många kom i själva verket från Nacka och Tumba och industrier
            där, andra från Småland. I svenska utflyttningslängder återfinns
            också större grupper från sågverks­områdena kring Sundsvall, som
            Njurunda liksom från Hallstavik norr om Norrtälje.
          </p>
          <p xml:id="i-EY4CzGici75cTzCGD4yLQ8">
            Den historiska forskningsuppgiften är stor, källorna kan vara
            många men minskas alltmer, dock är uppslagen att gå vidare och
            möjligheterna till det närmast obegränsade men det behövs stöd
            och ledning och beprövade ve tenskapliga forskningsmetoder.
          </p>
          <p xml:id="i-6YwKKhGwRSpPHMqfxnJTCt">
            Och det är bråttom, bråttom!
          </p>
        </div>
        <div type="motSignatures">
          <list>
            <item xml:id="i-SsWppWvuUhBvWcDdpdJPr1" who="i-XcAqMe3ntVBboWUxqACfz">
              Gunnar Andrén (fp)
            </item>
            <item xml:id="i-S6ko6c3UcG3cfNgRzGAE2i" who="i-UnkrZ3NAvoWXY6Krxbkudq">
              Tobias Krantz (fp)
            </item>
          </list>
        </div>
      </div>
    </body>
  </text>
</TEI>
