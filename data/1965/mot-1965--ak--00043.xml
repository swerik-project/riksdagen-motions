<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__ak__43/mot_1965__ak__43-001.pdf"/>
      <fw xml:id="i-HEBKKGZyYcc4whZUdiWi5R">
        4 Motioner i Andra kammaren, nr 43 år 1965
      </fw>
      <div type="motHeader" xml:id="i-MYgtcX6X7wxzw27xRioMhr">
        <div type="motTitle" xml:id="i-9x2EQcAPeGPZpohHGrC1JT"/>
        <div type="motSubmissionInfo" xml:id="i-HsibbexUNDxtipCPn3UJxg"/>
      </div>
      <div type="motBody" xml:id="i-3DeFixdvCyPmDHR8Ne7fCZ">
        <div xml:id="i-UMzAU8zrmZFKDJ4CiVoTfv">
          <p xml:id="i-MQHrPoW4xqjwZuRfqeS9rA">
            Nr 43
          </p>
          <p xml:id="i-yK3pxyAxdGo5HMQNPik8E">
            Av herr Holmberg m. fl., om anordnande av statlig verkstadsin-
            dustri i Norrland.
          </p>
          <p xml:id="i-HoFJDt9iAo8Fy4uZC5ykBP">
            I bankoutskottets yttrande i fjol med anledning av den kommunistiska
            motionen om anordnande av en statlig verkstadsindustri i Norrbotten
            råddes riksdagen att avvakta de resultat som kunde vinnas genom
            förestående statsingripanden av annat slag i syfte att motverka
            arbetslösheten. Det framgick av flera riksdagsdebatter under 1964
            att det var effekten av rege- ringens lokaliseringsförslag som
            skulle avvaktas. Efter riksdagsbeslutet i denna fråga är det väl
            dock ingen som tror att man enbart därigenom kan komma till rätta
            med de stora problem som det härvidlag handlar om. Detta var som
            bekant huvudtema för många motioner, reservationer och tal under
            lokaliseringsdebatten, och såväl inrikesministerns kommentarer
            som en del av utskottets betänkande innebär ett medgivande att
            man kanske också måste utbygga den statliga industrien. Det går
            enligt vår mening inte att dröja med sådana åtgärder. Den vänte-
            tid, som man nu har inlett, innebär för Norrbottens del att man
            har startat med 20 000—25 000 arbetslösa! Vi påvisade under debatten
            om verkstads- motionen (11 mars 1964) att prognoserna redan vid
            den tiden förutsade en ytterligare minskning av antalet sysselsatta
            inom skogsdriften i länet med minst 2 000 man samt att arbetsstyrkan
            vid kraftverksbyggena i Norrbotten under 1964 skulle minska med
            500. Så har det också gått. Oberäknat kom därtill att statsmakterna
            minskade beredskapsarbetena och företog en åt- stramning i fråga
            om bostadsbyggen så att ytterligare tusentals man blev arbetslösa.
            Många län har liknande svårigheter även om läget inte är så katastrofalt
            som i Norrbotten. Men i samtliga norrlandslän och betydande områden
            även 1 övrigt är situationen sådan att en stor utbyggnad av statsindustrien
            fram- står som den enda realistiska lösningen. Det är ett märkligt
            faktum att regeringens och riksdagens avvaktande politik nu har
            lett till att även vissa borgerliga kretsar accepterat de kom-
            munistiska förslagen så långt att även de försöker driva på arbetarmajori-
            teten i riksdagen för att utbygga statsindustrien. Kommunisternas
            gamla förslag om en utvidgning av statens metallurgiska företag,
            t. ex. med nya järnverk i direkt anknytning till gruvdriften såväl
            i Norrbotten som vid krishotade gruvor i Mellansverige, utgjorde
            sålunda en del av centerpartiets valprogram i fjol. Folkpartiets
            största tidning, Dagens Nyheter, har också
          </p>
          <pb facs="riksdagen-motions-pdf/data/1965/mot_1965__ak__43/mot_1965__ak__43-002.pdf"/>
          <fw xml:id="i-KKtrR9eH7kn8eDKfVBwDEL">
            Motioner i Andra kammaren, nr 43 år 1965 5
          </fw>
          <p xml:id="i-AjH41FqE38BtQKBbWShyaT">
            i likhet med kommunisterna påtalat det märkliga i att regeringen
            inte in- griper målmedvetet för att bereda sysselsättning åt hundratusentals
            arbets- lösa kvinnor. I klartext måste denna kritik uttryckas
            som ett krav om ut- byggnad av statsindustrien. I varje fall är
            det så i Norrland där de senaste 30 årens erfarenheter visar att
            detta är det enda alternativet till annan företagsamhet, som väsentligen
            vägleds av egoistiska motiv som är ofören- liga med kravet om
            ekonomisk planmässighet för att tillgodose hela sam- hällets intressen.
            När det alltså är tydligt att inte bara arbetarrörelsen utan betydande
            kret- sar därutöver accepterar en utbyggnad av statsindustrien,
            är det obegripligt varför regering och riksdag dröjer ytterligare.
            De tilltagande svårigheterna i Norrland visar att det inte räcker
            bara med statlig råvaruutvinning och tillverkning av halvfabrikat.
            Framför allt er- farenheterna av rationaliseringen i gruvor, skogsdrift
            och nuvarande former av statlig träindustri har visat att det
            inom dessa områden kunnat ske stor produktökning samtidigt som
            antalet anställda minskat. Därmed är inte sagt att expansionsmöjligheterna
            inom dessa områden är uttömda. Tvärtom vill vi upprepa vad vi
            sagt tidigare i dessa sammanhang om möjligheten att till exempel
            öppna nya gruvor och öka produktionen av tackjärn och valsverksprodukter.
            Men för att kunna absorbera någon väsentlig del av den outnyttjade
            arbetskraften i Norrland måste de statliga åtgärderna nu in- riktas
            även på tillverkning av färdigvaror. Mycket talar för att en stor
            statlig verkstadsindustri är det lämpligaste komplementet till
            statens gruv- och järnbruksdrift. Enligt vår mening borde hela
            denna sektor inom den statliga företagsamheten ges formen av en
            organisatoriskt sammanhållen industrikedja samt med effektiv service
            även från annan statlig verksamhet, exempelvis transport och energiförsörj-
            ning. Hittills har förhållandena inom den offentliga industrisektorn
            inte varit sådana att statsdriften fått bästa möjliga effektivitet
            och lönsamhet. Med effektivitet menar vi bl. a. att även statsföretagen
            skall organiseras så att statens alla resurser utnyttjas för en
            verklig &gt;konkurrens på lika villkor» med privatkoncerner som har
            motsvarande tillgång på råvaror, industri, energiproduktion och
            transportmedel etc. Bl.a. förutsätter detta ett mera varierande
            produktionsprogram än vad nuvarande statsföretag har. Detta är
            en sida av lönsamhetsfrågan, men inte den enda. Lönsamhet ur samhällets
            synpunkt kan inte avläsas bara i vinstsiffrorna på det sätt som
            är vanligt hos privatbolagen utan måste bedömas även med hänsyn
            till hur de statliga åtgärderna påverkar kommunernas och de enskildas
            ekonomi inom områden som blir föremål för statsmakternas åtgärder.
            Hur statsföretagens tillverkningsprogram skall utformas måste
            naturligt- vis bli experternas sak. Men i fråga om möjligheten
            att få avsättning för stora varumängder från en statlig verkstadsindustri
            vill vi erinra om att staten bättre än nu kunde tillgodose samhällets
            behov genom produktion
          </p>
          <pb facs="riksdagen-motions-pdf/data/1965/mot_1965__ak__43/mot_1965__ak__43-003.pdf"/>
          <fw xml:id="i-2tBHKrXnspjjVhaPD4kZ2S">
            6 Motioner i Andra kammaren, nr 43 år 1965
          </fw>
          <p xml:id="i-Xf8MRf6RunkTfx8Mqgs7WK">
            vid egna företag. Nuvarande statliga företag är stora beställare
            hos privata verkstäder i fråga om lok och järnvägsvagnar, bilar,
            truckar, räls, kabel, generatorer och annan elektrisk apparatur
            etc. och skulle med visshet kunna uppnå även ekonomiska fördelar
            genom en sådan samordning av den statliga företagsamheten som
            vi förordar. Särskilt påtagliga måste för- delarna av en sådan
            »självförsörjning» vara när det gäller materielanskaff- ningen
            till försvaret. Här tillkommer också viktiga försvarspolitiska
            syn- punkter, som måste bli bättre tillgodosedda genom produktion
            vid statliga företag än med nuvarande anordning, som gör försvarsmakten
            beroende av privatkapitalister, som också kan tillskansa sig oskäliga
            överpriser på grund av sin monopolställning. Den aktuella anledningen
            till kravet på en utbyggnad av statsdriften är emellertid främst
            det faktum att de som nu bestämmer inom näringslivet inte kunnat
            åstadkomma en tillfredsställande ordning i fråga om arbets- kraftens
            utnyttjande och en lokalisering som möjliggör ekonomisk utveck-
            ling i alla landsdelar. Det är brist på arbetskraft söderut och
            stor arbetslös- het norrut. Storfinansens attityd till dessa problem
            är sådan att man från det hållet inte kan vänta sig något mera
            betydande bidrag till en lösning av problemen. Återstår alltså
            bara statliga ingripanden. Vi anser att statliga verkstäder i
            Norrland bör bli nästa steg för stats- driftens utbyggnad även
            därför att verkstadsindustri i stor skala vanligen brukar föra
            med sig att det växer upp mindre företag som underleveran- törer.
            På Norrlandsmässan 1963 anfördes i en expertinledhing som exempel
            ett sydsvenskt företag som hade 800 sådana underleverantörer inom
            ett område som är större än de fyra nordligaste länen tillsammans.
            Om staten startade större verkstäder i Norrland skulle effekten
            kunna bli att det inom detta område också kunde uppstå ett stort
            antal mindre företag som under- leverantörer. Under hänvisning
            till vad sålunda anförts föreslår undertecknade, att riksdagen
            beslutar att i skrivelse till Kungl. Maj:t hemställa om utredning
            och förslag snarast med syfte att anordna en statlig verkstadsindustri
            i Norrland. Stockholm i januari 1965
          </p>
          <p xml:id="i-AdwBrmN7YbAvcZ1cxKHXRQ">
            Helmer Holmberg Henning Nilsson Gustaf Lorentzon
          </p>
        </div>
      </div>
    </body>
  </text>
</TEI>
