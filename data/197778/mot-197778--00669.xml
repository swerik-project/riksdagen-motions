<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00669">
  <teiHeader>
    <fileDesc>
      <titleStmt>
        <title>om åtgärder för att bekämpa den ekonomiska brottsligheten, m. m.</title>
        <author>av Rolf Hagel och Alf Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att bekämpa den ekonomiska brottsligheten, m. m.</title>
          <idno type="rdwebb">G102669</idno>
          <rs type="number">669</rs>
          <ref type="dokument_url_text">http://data.riksdagen.se/dokument/G102669/text</ref>
          <ref type="dokument_url_html">http://data.riksdagen.se/dokument/G102669</ref>
          <ref type="dokumentstatus_url_xml">http://data.riksdagen.se/dokumentstatus/G102669</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TN5dMRD2aAi7KwghpYBbXq" type="signed"/>
        <correspContext corresp="i-TN5dMRD2aAi7KwghpYBbXq">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__669/mot_197778__669-001.pdf"/>
      <fw xml:id="i-Lrei5oBNxjwYr61krcGkbz">
        Motion 1977/78:669
      </fw>
      <div xml:id="i-TZiaPtRLXLTEwuT1BPWSs3" type="motHeader">
        <div xml:id="i-XHEPpDG3c6jfcEy1c23sGS" type="motTitle"/>
        <div xml:id="i-2cUdXFexmnGNzutX8kbxik" type="motSubmissionInfo"/>
      </div>
      <div xml:id="i-XBSDkewnFtW2EU2pgKZSK5" type="motBody">
        <div xml:id="i-H36ajiwDRxi5veXQowML8Y">
          <p xml:id="i-6kpkoeJyAt86hhDiyhBArJ">
            av Rolf Hagel och Alf Lövenborg om åtgärder för att bekämpa den
            ekonomiska brottsligheten, m.m.
          </p>
          <p xml:id="i-8xAomNx1XGBd2h9mjDrqAH">
            Den organiserade och ekonomiska brottsligheten har nått en avskräckande
            omfattning och fortsätter i stor utsträckning tämligen oförhindrat.
            Beräknade uppgifter att den ekonomiska brottsligheten, som vi
            i detta sammanhang särskilt vill rikta uppmärksamheten på, är
            i storleksordningen 20 miljarder kronor per år och vållar omkring
            40 gånger så stora ekonomiska skador som all annan brottslighet
            klargör vilka skadeverkningar som drabbar såväl enskilda som samhället
            i dess helhet. Det borde därmed också stå klart att det krävs
            ordentliga krafttag för att komma till rätta med denna kriminella
            verksamhet av typen skatteflykt, valutasvindel, utstuderade manipulationer
            med bolagsbildningar, bulvaner etc. De i budgetpropositionen (bil.
            5 justitie- departementet) föreslagna åtgärderna är enligt vår
            mening långt ifrån tillräckliga. Det heter visserligen i den översiktliga
            inledningen och i andra samman- hang att ”det föreligger bred
            enighet om att den organiserade och den ekonomiska brottsligheten
            är allvarliga företeelser som samhället måste effektivt bekämpa”
            och att ”dessa arter av brottslighet torde fortlöpande växa i
            omfattning och bedrivas under alltmer utstuderade former”. Departements-
            chefen säger sig också väl inse detta förhållande. Men då det
            samtidigt konstateras att ”det rör sig här naturligtvis inte om
            någon ny företeelse” är det berättigat att ställa frågan: Varför
            har inte effektiva åtgärder vidtagits tidigare eller föreslagits
            i den nu föreliggande budgeten? Att vissa ingripanden skett gentemot
            exempelvis uppenbara falskdeklara- tioner, straffbelagda redan
            enligt gällande lagstiftning, eller att kampen mot narkotikabrottsligheten
            skärpts, kan inte skymma det faktum att de verkligt grova, ekonomiska
            brotten inte kunnat beivras. Förövarna har förstått att — ofta
            med skickliga juristers hjälp — utnyttja luckor i lagen eller
            bedriva sin verksamhet i gränstrakterna mellan vad som är straffbelagt
            och vad som enligt lagstiftarna anses legalt. Människor med små
            och medelstora inkomster slipper inte undan att till sista öret
            klara skatter och andra förpliktelser mot det allmänna. Det måste
            onekligen te sig stötande för dem att, samtidigt med att de i
            pressen kunde ta del av myndigheternas halvhjärtade insatser mot
            den ekonomiska brottslig- heten, fick de läsa om ”mr X” — vars
            namn och verksamhet dock sedan länge är bekant —-som krävts på
            en skatteskuld för bara ett år på 850 000 kr. och vars sammanlagda
            skuld till staten väntas växa till tre miljoner men som ”bara
            skrattar åt den svenska rättvisan”. Trots miljonaffärer med fastigheter
            och
          </p>
          <pb facs="riksdagen-motions-pdf/data/197778/mot_197778__669/mot_197778__669-002.pdf"/>
          <fw xml:id="i-CkQfaj5feRRWcNWpLGTado">
            Mot. 1977/78:669 8
          </fw>
          <p xml:id="i-Tfv7vH4zyB3sFHtivhaU2d">
            annat med hjälp av 26 olika bolag och ett liv i lyx ”har han
            inga pengar att betala med”. Och vederbörande kronofogde förklarar
            sig inte ha något större hopp om att få några pengar. En enda
            sådan illustration — det finns många flera — borde motivera snabba
            och långtgående åtgärder mot den ekonomiska brottsligheten. Vad
            som enligt vår mening behövs är dels ökade resurser för uppspårning,
            spaningsverksamhet och sakkunnig utredningsverksamhet från de
            polisiära myndigheternas sida, dels sådan ändring av gällande
            lagbestämmelser att kryphålen täpps igen. Det synes uppenbart
            att de i budgetpropositionen redovisade förslagen från rikspolisstyrelsen
            på ett bättre sätt skulle ha motsvarat dessa krav. Rikspolisstyrelsen
            har på grundval av utredning och förslag från en särskild arbetsgrupp,
            framlagda redan i maj 1977, ställt förslag beträffande planlägg-
            ning och samordning av erforderliga riksomfattande spanings- och
            utred- ningsinsatser mot den organiserade, ekonomiska brottsligheten.
            I detta syfte vill styrelsen skapa en särskild organisation med
            regionala enheter, som uteslutande ägnar sig åt denna verksamhet.
            Departementschefen avstyrker bl. a. med hänvisning till att 1975
            års polisutredning har att pröva den regionala polisverksamhetens
            uppgifter och organisation. Denna formalis- tiska invändning bemöts
            emellertid av utredningen själv, som visserligen anser det viktigt
            att statsmakternas samlade bedömning av denna fråga inte föregrips
            men ”undantag måste naturligtvis gälla när det står klart, att
            ett angeläget syfte inte kan nås inom ramen av nuvarande ordning”.
            Rikspolisstyrelsen har för ett inledande skede begärt 101 nya
            tjänster samt möjligheter till ett mera kontinuerligt och integrerat
            samarbete med skatte- expertis, åklagarmyndighet etc. Departementschefen
            har ”vid den avvägning som måste ske” stannat för att tillföra
            den särskilda verksamheten 35 tjänster utöver tidigare beviljade
            20 tjänster och förklarar att han inte är beredd att ta ställning
            till frågan om direktrekrytering av expertis. Rikspolisstyrelsen
            har begärt ett klart uttalande om prioritering, dvs. att regeringen
            skall pröva hur resurserna bör fördelas mellan insatser mot den
            traditionella brottsligheten, mot narkotikabrottsligheten samt
            mot den organiserade och den ekonomiska brottsligheten. Departementschefen
            svarar med hänvisning till tidigare uttalande och att det främst
            får ankomma på den lokala polismyndigheten att avgöra resursernas
            fördelning. Rikspolisstyrelsens krav på att ifrågavarande polismän
            skall få särskild utbildning för de speciella uppgifterna skjuts
            likaså åt sidan med hänvisning till vad som i övrigt planerats
            på detta område. Rikspolisstyrelsen har slutligen — och detta
            är inte det minst viktiga — begärt att lagstiftningsfrågorna bör
            bli föremål för en övergripande granskning, omfattande all den
            lagstiftning som kan komma i fråga i samband med de här aktuella
            formerna av kriminalitet. Departementschefen anser det nödvändigt
            att särskilt betona att han, när han behandlar frågor om bl. a.
            förstärkning av polisens resurser, självfallet endast avser gärningar
            som är kriminaliserade enligt gällande lagstiftning och inte förfaranden
            ”mot vilka man möjligen
          </p>
          <pb facs="riksdagen-motions-pdf/data/197778/mot_197778__669/mot_197778__669-003.pdf"/>
          <fw xml:id="i-FAtvgS1i1Qj4Ybh8uM4yc7">
            Mot. 1977/78:669
          </fw>
          <p xml:id="i-BC96Enb2iuS9qwU9fE9PE3">
            skulle kunna anföra moraliska betänkligheter”, men som inte är
            förbjudna i vår lagstiftning. Vidare hänvisas till att översynen
            av lagstiftningen ankommer på Brotts- förebyggande rådet (BRÅ)
            inom ramen av all annan lagstiftningsöversyn som anförtrotts rådet.
            Detta till trots av att BRÅ självt förklarar att ”det i många
            fall är mer ändamålsenligt att överlämna en fråga, som bör föranleda
            lagstiftningsåtgärd till en särskild utredning eller myndighet
            som är bättre skickad att behandla densamma”. Departementschefen
            har emellertid föregripit ett eventuellt annorlunda riksdagsbeslut
            genom att för omkring en månad sedan (8 december 1977) ge BRÅ
            uppdraget att göra en översyn av lagstiftningen. Det är alltså
            uppenbart att i justitiedepartementets budgetförslag ifrågasat-
            ta åtgärder endast är halvhjärtade och inte ägnade att på effektivaste
            sätt bekämpa den ekonomiska brottsligheten. Vi hemställer därför
            med hänvisning till det anförda att riksdagen måtte besluta uttala
            1. att en effektivare organisation skall skapas i kampen mot den
            organiserade/ekonomiska brottsligheten i huvudsaklig över- ensstämmelse
            med rikspolisstyrelsens förslag, 2. att en klar prioritering skall
            ske av tillgängliga resurser i bekämpandet av nämnda brottslighet,
            3. att inom ramen av begärda nya tjänster 101 tjänster avdelas
            för ändamålet, 4. att en skyndsam övergripande granskning skall
            göras av gällande lagstiftning med förtur för de frågor som har
            samband med de här aktuella formerna av kriminalitet.
          </p>
          <p xml:id="i-S3fdUMfrFdmajsynZRVM4T" type="date">
            Stockholm den 24 januari 1978
          </p>
          <div xml:id="i-3SjpXXmrtamCb1SQRn9HnS" type="signatureBlock">
            <p xml:id="i-NGfKb5rVowEtNdvL1eWTiu" who="i-6HVmZpF6CAUVuorYgJb32Y" type="signature">
              ROLF HAGEL (apk)
            </p>
            <p xml:id="i-XJSCfE4Hcs3c6vZfHJ13L3" who="i-W9KJtV2o1wQ4MwHUQGNFdx" type="signature">
              ALF LÖVENBORG (apk)
            </p>
          </div>
        </div>
      </div>
    </body>
  </text>
</TEI>
