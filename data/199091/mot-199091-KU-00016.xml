<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199091-KU-00016">
  <teiHeader>
    <fileDesc>
      <titleStmt>
        <title>med anledning av förs. 1990/91:10 Riksdagens förvaltningskontors förslag om anslag på tilläggsbudget till statsbudgeten för budgetåret 1990/91</title>
        <author corresp="i-M5bH1LxYTuWEQR2jm6YTKq i-M5bH1LxYTuWEQR2jm6YTKq">av Hans Lindblad (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av förs. 1990/91:10 Riksdagens förvaltningskontors förslag om anslag på tilläggsbudget till statsbudgeten för budgetåret 1990/91</title>
          <idno type="rdwebb">GE02K16</idno>
          <rs type="number">K16</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GE02K16/text</ref>
          <ref type="dokument_url_html">http://data.riksdagen.se/dokument/GE02K16</ref>
          <ref type="dokumentstatus_url_xml">http://data.riksdagen.se/dokumentstatus/GE02K16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-M5bH1LxYTuWEQR2jm6YTKq</idno>
            <name>Hans Lindblad </name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-GD2TcpBsnFjdu1nBJUrQ1i"/>
        <correspContext corresp="i-GD2TcpBsnFjdu1nBJUrQ1i">
          <ref>Förslag 1990/91:RFK10</ref>
        </correspContext>
        <correspAction xml:id="i-6rm2pN8SHdicaA1o1wkKBh" type="signed"/>
        <correspContext corresp="i-6rm2pN8SHdicaA1o1wkKBh">
          <note type="signatory" corresp="i-M5bH1LxYTuWEQR2jm6YTKq"/>
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
        <correspAction type="referral" xml:id="i-UUUDg1CwoXKEC54jeLXPr2">
          <date when="1990-11-22"/>
        </correspAction>
        <correspAction type="dismissal" xml:id="i-PyV6v36ybUAUJkzDZNxowN">
          <date when="1990-11-21"/>
        </correspAction>
        <correspAction type="submission" xml:id="i-5Gm3pHDJ48bkJEqdYSW4st">
          <date when="1990-11-20"/>
        </correspAction>
        <correspAction type="referral" xml:id="i-AFB48FtLynqMkXV1NNgC4T">
          <date when="1990-11-22"/>
        </correspAction>
        <correspAction type="dismissal" xml:id="i-BXZ9kowe8WvS37xLHEr6QU">
          <date when="1990-11-21"/>
        </correspAction>
        <correspAction type="submission" xml:id="i-FGzj1wLx9Bq2AbeddFxkMZ">
          <date when="1990-11-20"/>
        </correspAction>
        <correspAction type="assigned" xml:id="i-KLvo7YCDvtg1JWYEKvjxa4"/>
        <correspContext corresp="i-KLvo7YCDvtg1JWYEKvjxa4">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199091/mot_199091_KU_16/mot_199091_KU_16-001.pdf"/>
      <div type="motHeader" xml:id="i-F3u84gy7ik17jEJE7eNyfM">
        <div type="motTitle" xml:id="i-CHiHkoF5SBjdpTcSMe7APo"/>
        <div type="motSubmissionInfo" xml:id="i-9geYVnbSCwx2aQVbv97jk4"/>
      </div>
      <div type="motBody" xml:id="i-3vq1SP88ytjtiGLm7Cg8ZF">
        <div xml:id="i-MaMo9s5t28MJSNMyQcSGfr">
          <p xml:id="i-UzV9wWoWwnCpE7Lg4QM8AY">
            Motion till riksdagen
          </p>
          <p xml:id="i-Ksh6uxeFWDw2isSqoKNpEn">
            1990/91:K16
          </p>
          <p xml:id="i-BTZATAR7XPZ57YCbS6TSFs">
            av Hans Lindblad (fp)
          </p>
          <p xml:id="i-2rGskCh1zNWpevgVYHWuiv">
            med anledning av förs. 1990/91:10 Riksdagens förvaltningskontors
            förslag om anslag på tilläggsbudget till statsbudgeten för budgetåret
            1990/91
          </p>
          <p xml:id="i-H7CZPnKSEQQs5QcDngRAHA">
            En riksdagsman är vald av svenska folket med uppgiften att stifta
            lagar och bestämma statens utgifter och inkomster. Det är på många
            sätt en jobbig uppgift, och riksdagen är utomordentligt dåligt
            rustad för att granska och följa upp statsverksamheten. Som riksdagsrevisor
            har jag blivit mer och mer skrämd av att se hur lite av förvaltningsrevision
            som förekommer från riks- dagens sida. Riksdagsutskottens kanslier
            domineras av jurister medan upp- giften att granska pågående verksamhet
            ekonomiskt/funktionellt försummas mycket allvarligt. Riksdag och
            regering är alldeles för svaga gentemot de många myndigheterna.
            Det gör att särintressen får oerhört stort utrymme, medan totalsyn
            och överblick oftast saknas. Däri ligger med all säkerhet en av
            huvudanledningarna till att den svenska offentliga sektorn växt
            på ett sätt som fått förödande effekter för landets framtidstro,
            ekonomi, tillväxt och välfärd. Jag hälsar med tillfredsställelse
            att riksdagen i dessa dagar startar en utred- ning för att söka
            finna rimliga former så att riksdagen kan ägna tid och kom- petens
            åt granskning av vad som verkligen händer i landet, alltså uppföljning
            och värdering. Det är tankeväckande att utskottsorganisationen,
            alltså de 16 utskottens hela anställda personal, uppgår till 95
            anställda medan riksdagens intendenturenhet har 99 anställda.
          </p>
          <p xml:id="i-JkqvkVFRuBa6Np7HyDgccR">
            Tjänstemännens makt
          </p>
          <p xml:id="i-FFc8VoK9pPU4zQ4mt3UAvz">
            Redan vid Sergels torg fick jag lära mig att det är tjänstemännen
            som be- stämmer alla detaljer i huset, medan ledamöterna förväntas
            vara snälla och stillsamma som eleverna i den gamla skolan. (Ledamöter
            är ju invant extra snälla, för att inte stöta sig med väljare.)
            I rummen fanns helt omöjliga gula skrivbordslampor. Dessa lampor
            försvårade arbetet och skadade förmodli- gen synen. Men när det
            påtalades blev svaret att eftersom det var björkmöb- ler i arbetsrummen
            så måste det vara gula lampor, alltså kunde man inte sätta in
            några andra lampor. Det hade nämligen arkitekten bestämt. Det
            är samma mönster som sedan går igen. Bastun i riksdagshuset låses
            vid midnatt, och därmed kan man inte heller nå läskedrycksautomaten.
            Det har nämligen förvaltningskontoret bestämt. Och det utmärkande
            för riks- dagsbyråkratin är just centralstyrningen. Ett antal
            chefer bestämmer, och för dem tycks det vara en helt främmande
            tanke att ledamöter eller riksdagens vanliga anställda skulle
            kunna ordna saker så praktiskt och nära som möjligt.
          </p>
          <p xml:id="i-Uzesde6U896JHVezuK19pJ">
            1" Riksdagen 1990/91. 3 saml. Nr K15—17
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-002.pdf"/>
          <p xml:id="i-NDhfqcBxFzA2hyTVTYHCCC">
            Riksdagsförvaltningen är för ledamoten — och det kan i sig vara
            positivt — en daglig påminnelse om att hierarkisk byråkrati försvårar
            och förhindrar. Vi som har verksamheten förlagd i riksdagens hus
            får därmed en större för- måga att förstå medborgare som klagar
            över alla byråkratiska påfund som finns i samhället. Centralstyrning,
            detaljreglering och rigida bestämmelser skapar olust och hämmar
            arbete. Som riksdagsledamot får man året igenom rader av direktiv
            från förvaltningskontoret, allt från att rensa fönster till att
            tömma riksdagsbänken. Och dessa ålägganden ”uppifrån” är alltid
            skrivna i uppfordrande ton. Det här betyder inte att riksdagsförvaltningen
            skulle vara konstig på något sätt. Tvärtom är den nog typisk och
            normal som förvaltning betraktad. Den svällde drastiskt under
            de årtionden då offentlig sektor överhuvud ökade. Administrationen
            växte snabbt dessa årtionden inom sjukvård, skolor och universitet,
            polis, militär etc. Till skada för verksamheterna och samhälls-
            ekonomin.
          </p>
          <p xml:id="i-K7saZiYFgp1zsyLuJGXbJ">
            Märkliga dörrar
          </p>
          <p xml:id="i-BV7WnkrQKK8ysHtViiXz7N">
            Sverige har haft riksdag sedan Engelbrekts tid. Det påtagligaste
            som hänt den senaste tiden är förmodligen detta med dörrar. Åren
            1435—1988 klarade sig riksdagen rätt väl vad sådana beträffar.
            Men 1989-1990 har inneburit en formlig explosion ifråga om att
            försvåra framkomligheten. Jag har undrat om inte svenskt folkstyre
            upphör om några år därför att ingen ledamot då längre kommer in
            i riksdagshuset. Passage efter passage stoppas. Och även de dörrar
            som inte är låsta ska nu vara stängda. För några månader sedan
            monterades nya vred i många dörrar. Vreden var sådana att det
            krävdes stor kraft för att kunna få upp dem, och i vart fall måste
            man först lägga ifrån sig det man hade i händerna. Hade någon
            enda ledamot tillfrågats skulle veder- börande nog omedelbart
            ha sagt att detta var vansinne. Men låsen montera- des alltså
            in. Efter kraftiga protester från ledamöter böts så låsanordning-
            arna ut en andra gång, nu till handtag. Hur mycket dessa två operationer
            tillsammans kostat kunde möjligen vara av intresse. Var man än
            går i riksdagens hus är det numera ett ständigt öppnande av dörrar.
            Antag lågt räknat att varje ledamot tvingas till 25 dörröppnanden
            mer än en normal arbetsdag tidigare. Det skulle i så fall betyda
            8725 fler handtagsrörelser per dag för den samlade riksdagen.
            På vad sätt främjar detta svensk demokrati och en vital samhällsdebatt?
            Och vad blir nästa lik- nande påfund från riksdagsförvaltningens
            sida?
          </p>
          <p xml:id="i-Gi98E4ViHn7wamn7UmbmYa">
            För många chefer |
          </p>
          <p xml:id="i-H9Kdk7BmJLtaFVPU5QWj6h">
            Riksdagen har numera en heltidsanställd säkerhetschef. Jag har
            svårt att fö- reställa mig att fyra byggnader kan inrymma säkerhetsbehov
            som ger full sys- selsättning åt en chefsperson. Det naturliga
            vore att dela tjänsten med åtmin- stone delar av regeringskansliet.
            Rimligen skulle det bli billigare och bättre, och kunskaper skulle
            kunna användas på ett samlat sätt. Problemet med för många chefer
            med för små arbetsområden är ju att energiska personer på sådana
            poster får tid att hitta på alltför mycket som hindrar verksamheten.
          </p>
          <p xml:id="i-P1cdboHDsFrdsm1xESFBHu">
            Mot. 1990/91 K16
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-003.pdf"/>
          <p xml:id="i-WsQmhpSixfAV5Gu9hgcS9n">
            (Det är inte konstigare än iakttagelsen att ju större en central
            myndighet är, desto mer förordningar och bestämmelser sänder den
            ut i landet, till förfång för människor.) Riksdagsförvaltningen
            arbetar på kontorstid, medan ledamöter är igång också kvällar,
            nätter och helger. Det som skulle vara ”service” åt ledamöter
            finns alltså bara en begränsad tid på dygnet. Sitter man på sitt
            rum kommer en kollega in och frågar om man möjligen har den eller
            den utredningen eller propositionen. För tryckeriexpeditionen
            är inte öppen, och larmcentralen hjälper inte till med att ta
            fram riksdagstryck. Öppnar du ditt fönster efter en viss tid ringer
            omedelbart någon från larmcentralen och påpekar det. Men vill
            du förvissa dig om att komma upp för att kunna flyga en tidig
            morgon och undrar om larmcentralen kan slå en signal så får du
            veta att det inte ingår i arbetsuppgiften. Att beställa telefonväckning
            från televerket går inte, ef- tersom växeln är stängd. Har du
            behov av att ringa utomlands efter växelns stängning får du gå
            till ett hotell i stan, i riksdagshuset går det inte. Det är den
            mycket strikta uppdelningen i arbetsuppgifter som leder till denna
            obalans mellan service och bevakning. Bevakningen är prioriterad
            och i tjänst dygnet runt, medan ”service” får kortare och kortare
            öppethål- lande. (Att söka hålla reda på stängningstiderna för
            serveringarna i huset är nästan ogörligt. Många ledamöter tvingas
            notera att ska man äta så gäller det att passa de tider som förvaltningen
            bestämt. Varje vecka möter jag nå- gon som missat frukost eller
            lunch. Lösningen är naturligtvis att ha en egen ostkaka i kylskåpet.)
            Hade vi en mindre hierarkisk riksdagsförvaltning skulle man minska
            foku- seringen på chefer och låta ett antal anställda kunna ge
            service inom bredare fält, t.ex. så att den personal som sköter
            bevakning också kunde skaffa fram riksdagstryck dygnet runt. En
            sådan mer decentraliserad arbetsmodell skulle ge större ansvar
            åt de anställda, mer varierat arbetsinnehåll och en långt triv-
            sammare miljö. Numera tvingas ledamot och anställd konstatera
            att det eller det inte kan ordnas därför att den mycket långtgående
            detaljregleringen omöjliggör praktiska lösningar. En del struntar
            dock i chefer och bestämmel- ser och då kan problem lösas i smyg.
            Att sätta igång ett bastuaggregat, att få tillgång till en läskautomat,
            att hämta en proposition, att kunna beställa ett telefonsamtal,
            att kunna öppna den närmaste porten mot Centralen etc. är naturligtvis
            inga märkliga saker om ledamöter och de få dygnet runt närvarande
            anställda tilltroddes något förnuft. Men så icke i riksdagsförvaltningens
            rigida och centrala detaljregle- ring.
          </p>
          <p xml:id="i-EaKYLh4kVr4qUdVffextVH">
            Skadlig chefsfixering
          </p>
          <p xml:id="i-WwvARQC2rPFuCxidEhSZ8F">
            Jag har tecknat den här bakgrunden för att ge en ledamots syn
            på förhållan- den som minskar de folkvaldas möjligheter att arbeta
            effektivt. Alltför mycket tid går åt till praktiska problem som
            skapas eller förvärras genom riksdagsbyråkratins utformning. Jag
            kan inte tänka mig annat än att både ledamöter och anställda skulle
            få bättre arbetsmiljö om chefsfixering och de- taljreglering kunde
            reduceras. Men i grunden behöver riksdagen få en annan fördelning
            av insatser från
          </p>
          <p xml:id="i-Qb3JZumVYyxPqeNTSfBrgg">
            Mot. 1990/91 K16
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-004.pdf"/>
          <p xml:id="i-VNjkJe6wpFp3vLubpHh968">
            anställda. Mindre fokusering på dörrar, fönster och dekorationer,
            i stället mer resurser för beredning av de politiska besluten.
            Av uppåt 500 anställda i riksdagen (inkl. vaktbolag) är det bara
            en fjärdedel (utskottsorganisationen, riksdagens revisorers kansli
            och utredningstjänsten) som primärt är inriktad på att ta fram
            beslutsunderlag för ledamöterna. Resten kan sägas vara admi- nistrationer
            av byggnader och rutiner. Det är knappast en avvägning som underlättar
            för riksdagen att följa samhällsutvecklingen och fatta de för
            landet bästa besluten.
          </p>
          <p xml:id="i-8DBFAEw5a9MJRUBFYiscwu">
            Förvaltningskontorets förslag
          </p>
          <p xml:id="i-YPpLiYLW6yRTHB2ij9Jsjh">
            Nyligen kom ett förslag från riksdagens förvaltningskontor om
            förändringar. Det naturliga hade väl varit att lägga fram förslag
            om besparingar. Rege- ringen har ju i sitt ”krispaket” uttryckt
            ambitionen att reducera den statliga förvaltningen med 10 procent.
            Riksdagen borde utan större svårighet kunna göra samma minskning
            i sin administration. Väljer man mer decentralise- rade lösningar
            än idag kan rimligen betydande besparingar göras samtidigt som
            servicen och trivseln förbättras. Om den tillsatta utredningen
            rörande riksdagens politiska granskning och uppföljning kommer
            fram till att utskot- tens och revisionens kanslier behöver förstärkas
            numerärt och i kvalitet så bör detta kunna finansieras genom besparingar
            i riksdagens detaljadmini- stration. Men förslaget från förvaltningskontoret
            innehåller inget om sådana admi- nistrativa besparingar. I stället
            tvärtom, en fortsatt satsning på central byrå- krati och en rad
            kostnadsökningar. Jag finner förslagen närmast utmanande på flera
            punkter. Riksdagen stäl- ler kravet på myndigheter att de ska
            hålla sig inom angivna ramar. Tilläggs- anslag ska bara beviljas
            om icke förutsebara faktorer har tillkommit sedan budgeten fastställdes.
            En myndighet ska inte ges pengar till ett ändamål som borde ha
            bedömts i samband med budgeten för verksamhetsåret.
          </p>
          <p xml:id="i-ToWMSYdUXBiAnYx4WWTnPD">
            Dålig planering
          </p>
          <p xml:id="i-STafjM6fftRvm8S2DfQwng">
            Riksdagens egen förvaltning bör leva upp till samma krav. Tilläggsanslag
            ska bara komma ifråga om det rör sig om förhållanden som förändrats
            genom yttre händelser. Dålig planering av en verksamhet är inte
            argument för att några månader efter budgetårets början bevilja
            medel till ändamål som inte togs upp i anslagsframställan. Förvaltningskontoret
            har tidigare föreslagit att ledamöternas löner ska re- duceras
            så att man inte längre likställer riksdagsledamöter med byråchefer.
            Vill man långsiktigt att riksdagsledamöterna ska ha lägre lön
            bör de kopplas till lönenivån för statstjänstemän på en lägre
            nivå än byråchefer. Men det tycks som om förvaltningskontoret
            främst såg sänkningen av ledamöternas löner som en ekonomisk signal
            till landets anställda. Men då borde förvalt- ningskontoret också
            i sitt nästa förslag, det om anslag på tilläggsstat, ha ställt
            sig frågan vilken signaleffekt det har om man begär mer pengar
            till riksdags- administrationen i ett läge då samma riksdag förväntas
            uttala sig för att sta- tens administration reduceras med 10 procent.
          </p>
          <p xml:id="i-Xg9AcC2DNBxE4LworsmsXh">
            Mot. 1990/91 K16
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-005.pdf"/>
          <p xml:id="i-Pntys97LWCs7TSLCXmiFGN">
            Det ska mycket starka skäl till för att i nuvarande ekonomiska
            situation sÖöreslå pengar på tilläggsstat. Jag har mycket svårt
            att se att förvaltningskon- toret i sitt förslag till riksdagen
            presenterat sådana skäl.
          </p>
          <p xml:id="i-45tFVztu7ZFUzKe5vE6NfE">
            Projektledare — nej tack
          </p>
          <p xml:id="i-DjTZzRD8kGvLQBUmT6LryD">
            Jag börjar med det värsta, nämligen förslaget att inrätta en
            tjänst som ”pro- jektledare” knuten till förvaltningsledningen.
            Alltså ytterligare en tjänst inom riksdagsbyråkratin. Jag motsätter
            mig detta bestämt. Riksdagen har över 400 anställda. Använd dessa
            människor istället för att anställa ytterli- gare en. Är arbetsuppgiften
            angelägen är det bara att ta bort något mindre viktigt från någon
            annan. Men inte behövs en ytterligare tjänst. Motiveringen sägs
            vara att ”riksdagens förvaltningskontor har ett behov av en kvalificerad
            projektledare för framtidsinriktade utredningar avseende inriktning,
            resursutnyttjande och samordning på skilda områden inom den inre
            riksdagsförvaltningen”. Läs den meningen en gång till. Den är
            nästan grönköpingsmässig som illustration till byråkratspråket.
            En mening av det här slaget skulle inte ha skrivits för 20 år
            sedan. Men ju mer statsförvalt- ningen svällt, desto mer har den
            lagt sig till med ett språk som döljer vad den sysslar med. Förslaget
            är ställt till riksdagen och dess ledamöter. Riksdagen borde få
            veta vad det är för märkligt nytt som måste utredas och som är
            så nytt att det inte var känt när riksdagen beslöt om riksdagsförvaltningens
            budget för innevarande budgetår. Det är i princip fel att på tilläggsstat
            ge pengar för något som inte rimligen kan ha dykt upp som en överraskning.
            Jag har ovan angett en rad exempel på vad jag i åratal tyckt vara
            fel ifråga om inriktning, resursutnyttjande och samordning (om
            man vill använda de orden för att beskriva brister i dagens riksdagsbyråkrati).
            De som bäst kan tala om vilka brister som finns är natur- ligtvis
            ledamöter och vanliga riksdagsanställda. Cheferna lägger sig idag
            i alltför mycket av detaljer och försvårar därför för de anställda
            att kunna ut- föra arbetet i samarbete med ledamöterna. Om cheferna
            avstod från att detaljreglera skulle de istället kunna fundera
            på hur verksamheten skulle kunna fungera. Klarar inte cheferna
            att ta itu med frågor om resursutnyttjande och samordning bör
            de bytas ut. Att inrätta ytterligare en hög tjänst i en redan
            alltför chefstung organisation är direkt » skadligt. För ju fler
            på ”hög nivå”, desto sämre kan resultatet antas bli. Grundorsaken
            till att riksdagens service i stora delar fungerar så illa ligger
            just i toppstyrningen, alltså den hierarkiska organisationen.
            En ”projektle- dare” knuten till förvaltningsledningen kan därför
            antas förvärra läget ge- nom att förstärka den nivå som redan
            idag är alldeles för dominerande. Lösningen på riksdagens administrativa
            problem måste i stället ligga i att låta ledamöter och vanliga
            anställda få påverka sin arbetsmiljö. Det är en konstig tanke
            att annonsera efter en ”projektledare” som ska tala om vad som
            behöver göras i en miljö där omkring tusen människor redan finns
            och därför rimligen vet mer än den tänkte nyanställde.
          </p>
          <p xml:id="i-A5cAUVWRtDQZtxJvqw2LKY">
            Mot. 1990/91 K16
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-006.pdf"/>
          <p xml:id="i-VXN2xck16uBwHZjX9DFvWS">
            Dålig information
          </p>
          <p xml:id="i-P4c44FWXM6nxYMB67XKaTy">
            Nästa förslag är att en miljon ska anslås till fördyring av serviceavtalet
            med leverantören till riksdagens datorsystem. Tidpunkterna för
            riksdagens bud- getarbete är kända. Det borde vara rimligt att
            förhandlingar om serviceavtal drivs på sådant sätt att en fördyring
            tas upp i anslutning till anslagsframstäl- lan för budgetåret.
            Nu anges miljonen som ”årsbasis” och det är alltså möj- ligt att
            det blir mindre innevarande budgetår. Men om detta lämnas riksda-
            gen ovetande, eftersom vi bara får reda på att 1,6 miljoner anslås
            för projekt- ledaren, serviceavtalet och förbättring av dokumenthanteringen.
            Om dessa utgifter tillsammans blir 1,6 miljoner, varför får riksdagen
            då inte reda på vardera utgiften? Vad gäller förbättring av dokumenthanteringen
            sägs att det system riksdagen beslutade om 1988 innebär att ”tidsåtgången
            för pro- duktion av korrektur och tryckfärdiga original nedbringats
            till någon eller några timmar för varje dokument”. Det borde väl
            i så fall ha resulterat i minskning av personalen och därmed utrymme
            för att göra den ytterligare datorhyrning som nu föreslås. Jag
            har svårt att tro att riksdagen skulle uppskatta om någon myndighet
            begärde tilläggsanslag för en uppgift av detta slag, eftersom
            den rimligen borde behandlas i den ordinarie budgetprocessen där
            alla utgifter vägs mot varandra.
          </p>
          <p xml:id="i-NTgdvAr76aiBFtoJSUu569">
            Jäkt med gamla hus
          </p>
          <p xml:id="i-Vv4yL78TmCrWrhQ7wDdUCr">
            Nästa avsnitt i förslaget gäller riksdagens byggnader, där förvaltningskonto-
            ret föreslår drygt 3,3 miljoner på tilläggsstat. Bland annat finns
            där argumen- tet att 20 lägenheter nu är 24 år gamla, att en renoveringsplan
            för dessa upp- rättats och att arbetena bör vara genomförda inom
            tre-fyra år. Om lägenhe- terna har funnits i ett kvartssekel,
            varför togs då inte deras renoveringsbehov uppii den ordinarie
            budgethanteringen? Jag finner det vara missbruk av sys- temet
            med tilläggsbudget att använda det som instrument att parera dålig
            tidsplanering i administrationen. Samma invändning gäller den
            sista punk- ten, 650 000 kr. till riksdagens publika databaser.
            Där föreslås att ett projekt med detta namn ”startas 1990/91 och
            bedrivs under tre år”. Ska ett projekt drivas under tre år bör
            det inte vara svårt att hantera det i den vanliga budge- ten.
            Om en myndighet begärde extrapengar på tilläggsstat för ett sådant
            pro- jekt skulle riksdagen antagligen ha invändningar mot den
            myndighetens bris- tande budgetmedvetande. Det är inte bra att
            riksdagens egen administration fungerar så illa att man på detta
            sätt får en hel rad förslag om utgifter på tilläggsstat, tillsammans
            på 5 585 000 kr. I inget av dessa fall finns sådana skäl anförda
            att det i sak moti- verar den extrema åtgärden att tillgripa tilläggsbudget,
            vilken ju definitions- mässigt bryter mot tanken att alla utgifter
            bör prövas mot varandra i en sam- lad bedömning. I ett läge när
            statsmakterna försöker övertyga landets befolkning om nöd- vändigheten
            av sparsamhet i de offentliga utgifterna är det djupt olyckligt
            att riksdagens förvaltningskontor demonstrerar riksdagens oförmåga
            att pla- nera sin egen ekonomi och byråkrati.
          </p>
          <p xml:id="i-QbUMvftjeNw8B8c7UR5xrS">
            Mot. 1990/91 K16
          </p>
          <pb facs="riksdagen-motions-pdf/data/199091/mot_199091_KU_16/mot_199091_KU_16-007.pdf"/>
          <p xml:id="i-CHuMUNNK8bj5Md8a8oJfrP">
            Ett avslag på förslaget från förvaltningskontoret kan knappast
            på någon punkt innebära olägenheter för landet och dess innevånare.
            Ett bifall där- emot skulle kunna tolkas som att slapp budgetdisciplin
            premieras.
          </p>
          <p xml:id="i-YaBJXUMYG48KbXBST4na2D">
            Hemställan
          </p>
          <p xml:id="i-UUT4g9u83zJa4X5vvnxmYZ">
            Med hänvisning till det anförda hemställs 1. att riksdagen avslår
            riksdagens förvaltningskontors förslag om anslag på tilläggsbudget
            till statsbudgeten för budgetåret 1990/91, 2. att riksdagen uppdrar
            åt riksdagens förvaltningskontor att till kommande budgetår presentera
            en plan för neddragning av den in- terna riksdagsbyråkratin med
            10 procent.
          </p>
          <p xml:id="i-Qa5jemyYD5gzARXreabiYU" type="date">
            Stockholm den 20 november 1990
          </p>
          <p xml:id="i-NwK3EQqx7afgeU5z2Wpqqp">
            Hans Lindblad (fp)
          </p>
          <p xml:id="i-BUWFjZrCJygmV8XJqAkasa">
            Mot. 1990/91 K16
          </p>
        </div>
      </div>
    </body>
  </text>
</TEI>
