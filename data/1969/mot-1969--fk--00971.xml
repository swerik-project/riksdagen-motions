<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__971/mot_1969__fk__971-001.pdf"/>
      <fw xml:id="i-Wbo5B5Pzmrft3gGWKs2ftC">
        Nr 971—984 Motion i Första kammaren, nr 971 år 1969 1
      </fw>
      <div type="motHeader" xml:id="i-KkQEQUzfXQPJxVH6qYYxff">
        <div type="motTitle" xml:id="i-Lrzot5Hs3TnqbfYcqgDMwG"/>
        <div type="motSubmissionInfo" xml:id="i-KhkJwZ4jRKHc7TQs2DiKiw"/>
      </div>
      <div type="motBody" xml:id="i-WeQsztcYXzBs36JJxSa459">
        <div xml:id="i-Wed82Yf9ofd2iHWRGyeCzV">
          <p xml:id="i-3tGsSX6Bb3LBPFXP3S6Gt9">
            Nr 971
          </p>
          <p xml:id="i-QWvES6weghpopGmyp3sYm3">
            Av herr Jacobsson, Gösta, m. fl., i anledning av Kungl. Maj:ts
            proposi- tion nr 44, med förslag till lag om ändring i rättegångsbalken
            m.m.
          </p>
          <p xml:id="i-3jc6WzA5gUEWiSGa9PmdmV">
            (Lika lydande med motion nr 1144 i Andra kammaren)
          </p>
          <p xml:id="i-6rcHsWmmbxNFbfg1TMkdn2">
            I anslutning till Kungl. Maj:ts proposition 1969:44 angående
            de allmänna under- rätternas organisation m. m. får vi härmed
            anföra följande. De 1 propositionen innefattade förslagen till
            ändrad domstolsorganisation innebär att vårt lands månghundraåriga
            domstolsväsende i första instans, baserat på härads- rätter och
            rådhusrätter och med rötter i hednatid, definitivt lagts i smältdegeln.
            Re- dan genom de domkretssammanslagningar till större enheter
            som det senaste årtion- det i administrativ ordning kommit till
            stånd har visserligen sammanhanget med det förflutna i viss mån
            brutits, men vad som nu föreslås är att en helt ny domstolsorga-
            nisation skall träda i den gamlas ställe. Huruvida den nya domstolsorganisationen
            kommer att uppbäras av samma förtroende och intresse bland folket
            ute i bygderna som den nuvarande må framtiden utvisa. Att även
            själva domstolsorganisationen anpassas efter de djupgående förändringar
            inom samhällslivet som skett genom över- gången från de agrara
            samhällsformerna till det industrialiserade samhället och ge-
            nom de befolkningsomflyttningar, som blivit en följd därav, är
            givetvis i och för sig intet att erinra mot. Men fråga är om inte
            den erforderliga omgestaltningen av dom- stolsorganisationen kunnat
            ske på ett mindre ingripande sätt och med fullt bibehål- lande
            av de värdefulla element som utmärker de hävdvunna organisationsformerna.
            Den nuvarande domstolsorganisationens förtjänster ligger framför
            allt i den nära kontakt som funnits mellan domstolarna och den
            rättssökande allmänheten, i do- marnas förtrogenhet med ortsbefolkningens
            arbetsliv och tänkesätt samt i den an- knytning till de enskilda
            människorna i orten som nämnden med dess folkliga för- ankring
            representerat. Särskilt på landsbygden har domstolarna härigenom
            utgjort en integrerande del av samhällslivet. Även om rättstraditionerna
            på senare tid luck- rats upp, har nu angivna faktorer alltjämt
            en icke oväsentlig betydelse i dagens sam- hälle. Att så är fallet
            framgår bl. a. därav att redan de domstolssammanslagningar som
            skett på många håll har framkallat missnöje. I åtskilliga fall
            har onödiga efter- gifter gjorts åt ensidiga rationaliseringsanspråk.
            Man har här tydligen gått för långt. Rättsvården har ej blivit
            bättre, snarare motsatsen. En alltmer utbredd opinion ute i landet
            ställer sig också betänksam till tanken på fortsatta sammanslagningsåtgär-
            der. Ett genomförande av de nu föreslagna organisatoriska förändringarna
            skulle först och främst innebära en klar försämring av rättsvården
            på många håll och ett
          </p>
          <p xml:id="i-NwNeZ5p2WP9QBWmgmN6MaN">
            Bihang till riksdagens protokoll 1969. 3 saml. Nr 97 1—984
          </p>
          <pb facs="riksdagen-motions-pdf/data/1969/mot_1969__fk__971/mot_1969__fk__971-002.pdf"/>
          <fw xml:id="i-F8wJVgPKQ5q5XXoCnk13NX">
            2 Motion i Första kammaren, nr 971 år 1969
          </fw>
          <p xml:id="i-CFJhzQ3PYfRBEq4guBngP9">
            ödeläggande av betydelsefulla positiva sidor av den nuvarande
            domstolsorganisa- tionen men därutöver också en försämring av
            domstolarnas service gentemot allmän- heten. Avståndet mellan
            domstolen och den enskilde medborgaren förlänges. De föreslagna
            förändringarna står vidare i strid med de lokaliseringspolitiska
            strävanden som eljest sätter sin prägel på den aktuella samhällsplaneringen.
            Många orter be- rövas sin ställning som centra för bygdens rättsliv.
            Domstolarnas försvinnande från orten skulle också medföra att
            kanslipersonalen flyttade. Advokaterna skulle i viss utsträckning
            följa efter. Tydligt är i vart fall att för många hotade städer
            och mindre orter domstolens bortflyttning skulle medföra påtagliga
            olägenheter. Det finns näppeligen något stöd för påståendet att
            effektiviteten i de stora dom- stolarna skulle vara så mycket
            bättre än i de mindre. Av nu anförda skäl anser vi oss böra gå
            emot propositionen, såvitt avser de före- slagna ändringarna i
            själva domkretsindelningen. Däremot finner vi oss, med hän- syn
            till de skäl som anförts därför, kunna godtaga den föreslagna
            enhetliga under- rättsorganisationen, under förutsättning att
            domkretsindelningen i huvudsak bibe- hålles oförändrad. På grundval
            av den allmänna opinionen bland remissinstanserna skall vi ej
            heller motsätta oss den omläggningen att underrätten vid huvudför-
            handling i tvistemål skall bestå av enbart lagfarna ledamöter.
            Det kan förvisso inte hjälpas att det trots allt framstår som
            något av en ödets ironi att i en tid som vår, som utmärkes av
            allt större krav på medborgerlig insyn på samhällsadministratio-
            nens olika områden, häradsnämndens hävdvunna befattning med tvistemål
            slopas. En ändring i domförhetsreglerna av denna innebörd utgör
            emellertid i och för sig knappast tillräckligt motiv för genomförandet
            av en så genomgripande reform be- träffande domkretsindelningen
            som den som föreslås 1 propositionen. Behovet av tre lagfarna
            domare behöver nämligen vid de mindre underrätterna ej bli så
            fram- trädande som det förutsättes i propositionen. Det är sålunda
            att märka att vid dessa mindre underrätter antalet tvistemål,
            som avgöres vid s.k. stor huvudförhandling, numera är relativt
            litet. Redan med nu gällande lagstiftning kan tvistemål i viss
            utsträckning avgöras av ensamdomare, nämligen dels i vissa fall
            under förberedelsen, dels vid huvudförhandling i omedelbart samband
            med förberedelsen. Genom i propo- sitionen föreslagen lagändring
            vidgas dessa möjligheter att avgöra tvistemål av ensamdomare.
            Även i fråga om vissa grupper av domstolsärenden föreslås lagänd-
            ringar av samma innehåll. De föreslagna domförhetsreglerna för
            en annan stor grupp, nämligen tvistiga familjerättsliga mål och
            ärenden rörande vårdnad om och umgänge med barn, minskar ytterligare
            behovet av tre lagfarna domare i rätten. Sam- ma verkan kan inrättandet
            av särskilda fastighetsdomstolar komma att få. För de underrätter
            som ej kommer att ha tillräckligt arbetsunderlag för tre domare
            torde för det fåtal fall per år, då behov kan föreligga av en
            sammansättning av rätten med tre lagfarna domare, detta kunna
            ordnas antingen genom att en domare från en närliggande domsaga
            tages i anspråk eller att vederbörande hovrätt ställer domare
            till förfogande. Om dessa lösningar till äventyrs ej står till
            buds, kan den äldste tingsnotarien i domsagan förordnas att deltaga
            i handläggningen. Beträffande det mindre antal domsagor, där f.n.
            endast en lagfaren domare finnes, torde som en
          </p>
          <pb facs="riksdagen-motions-pdf/data/1969/mot_1969__fk__971/mot_1969__fk__971-003.pdf"/>
          <fw xml:id="i-PUnJiohXVFiMQtPSxGGixa">
            Motion i Första kammaren, nr 971 år 1969 3
          </fw>
          <p xml:id="i-QRkKQUjhyF9Gw4eb7XW2HN">
            undantagslösning även tvistemålen lämpligen kunna avdömas av
            ordförande med nämnd. Enligt vår mening behöver ej en blivande
            kommunindelningsreform med nödvän- dighet komma till uttryck i
            ändringar i domkretsarna. Kommunindelningen behöver därför inte
            vara avgörande skäl för fortsatta domkretssammanslagningar. För
            den händelse i enstaka fall domkretssammanslagningar av effektivitetsskäl
            anses oundgängligen böra komma till stånd och detta kan ske utan
            eftersättande av bygdens intressen bör frågan om sådan sammanslagning
            underställas riksdagen. Under åberopande av vad sålunda anförts
            hemställer vi, att riksdagen måtte avslå proposition nr 44, såvitt
            avser departe- mentschefens förslag till riktlinjer för det fortsatta
            arbetet med domkretsindelningen, och i stället uttala sig till
            förmån för bibe- hållande av den nuvarande indelningen i dess
            huvuddrag.
          </p>
          <p xml:id="i-9iGE2t88kd7VR9FeesS8zP" type="date">
            Stockholm den 10 april 1969
          </p>
          <p xml:id="i-5422gbEPwdSoRUkJFjCZpK">
            Gösta Jacobsson (m) N. Yngve Nilsson (m) Ebbe Ohlsson (m) Ingvar
            Andersson (m) Allan Hernelius (m) Ragnar Sveningsson (m) Karl
            Petterson (m)
          </p>
        </div>
      </div>
    </body>
  </text>
</TEI>
