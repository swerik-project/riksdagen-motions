<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-CU-00214">
  <teiHeader>
    <fileDesc>
      <titleStmt>
        <title>Historiska arrenden och fideikommiss</title>
        <author corresp="i-Nj6rnCfHps9ZzFLuPuYaNj">av Egon Frid m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Historiska arrenden och fideikommiss</title>
          <idno type="rdwebb">GU02C214</idno>
          <rs type="number">C214</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GU02C214/text</ref>
          <ref type="dokument_url_html">http://data.riksdagen.se/dokument/GU02C214</ref>
          <ref type="dokumentstatus_url_xml">http://data.riksdagen.se/dokumentstatus/GU02C214</ref>
          <ref type="doc">http://data.riksdagen.se/fil/960DDDD1-DEFB-4CCE-AF39-904AC995C4CB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-47Qoc1Y4S96cGSRBCpjQ5R" type="signed"/>
        <correspContext corresp="i-47Qoc1Y4S96cGSRBCpjQ5R">
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-5DyQ9mtzYCRf5GkweUYKFs" type="referral">
          <date when="2006-11-07"/>
        </correspAction>
        <correspAction xml:id="i-XfQ73FQ69ZTp4QfaDhhLZY" type="dismissal">
          <date when="2006-11-07"/>
        </correspAction>
        <correspAction xml:id="i-ThFmEsBYznYZb3CeBV5ZWi" type="submission">
          <date when="2006-10-31"/>
        </correspAction>
        <correspAction xml:id="i-2MkmHdb5tYJZkQJEvG8daY" type="numbering">
          <date when="2006-10-30"/>
        </correspAction>
        <correspAction xml:id="i-Nu9852fqxBbQmd8E3mFQB8" type="transfer">
          <date when="2006-10-19"/>
        </correspAction>
        <correspAction xml:id="i-D9V4WG6Zi51oATtnfDBLFG" type="assigned"/>
        <correspContext corresp="i-D9V4WG6Zi51oATtnfDBLFG">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-5Xv8H3Vv9Ctg5TQoUKVBTw" type="motBody">
        <div xml:id="i-PDH31u12zSgVNFEodVAppq" type="motProposal" subtype="förslag">
          <head xml:id="i-EsASEePLvPVxyUx2oJReb5">
            Förslag till riksdagsbeslut
          </head>
          <list xml:id="i-KLKDPaqut4nuPYs1cXjw2M" style="ol">
            <item xml:id="i-CjaVTv24g5NKVoQezW4W3c">
              Riksdagen begär att regeringen lägger fram förslag till lagstiftning
              om rätt till friköp av historiska arrenden enligt vad i motionen
              anförs.
            </item>
            <item xml:id="i-Nv2FpN1fWxtBjHYcx7U3Cd">
              Riksdagen begär att regeringen lägger fram förslag till lagstiftning
              om slutligt avskaffande av fideikommissinstitutet enligt vad i
              motionen anförs.
            </item>
          </list>
        </div>
        <div xml:id="i-NFUW5rVc72H2qVRJDxvhwA" type="motContent">
          <head xml:id="i-Wi33pRuqt2DUPBfo3XF7sm" type="h1">
            Historiska arrenden och fideikommiss
          </head>
          <head xml:id="i-5VZjUKbVtKJzi6M92wYzzZ" type="h1">
            Historiska arrenden
          </head>
          <p xml:id="i-7QKQ6rkBfkrHiokpoZJRRA">
            Med historiska arrenden avses mark som arrenderats av samma släkt
            i flera generationer. Frågan om friköpsrätt av historiska arrenden
            har varit aktuell i över 100 år. Riksdagen tog den 30 november
            1989 det första steget mot denna reform genom beslutet att en
            sådan friköpsrätt borde införas. I sitt delbetänkande, Historiska
            arrenden, (SOU 1991:5) framlade kommittén enhälligt en lag om
            att friköpa historiska arrenden.
          </p>
          <p xml:id="i-SmSTgLWt2wvVumfbSBrCaR">
            Något förslag till lag om friköp lades dock aldrig fram av regeringen
            (prop. 1994/95:155). Som skäl anför regeringen att en sådan lagstiftning
            inte skulle tillgodose något angeläget allmänt intresse. Vidare
            anförs att en lag om friköp inte är förenlig med bestämmelserna
            om egendomsskyddet i regeringsformen. Vad som är ett angeläget
            allmänt intresse är i högsta grad en politisk bedömningsfråga.
            Vid bedömningen av vad som är ett angeläget allmänt intresse ska
            hänsyn tas till vad som är godtagbart i ett modernt och demokratiskt
            samhälle (prop. 1993/94:17 s. 48).
          </p>
          <p xml:id="i-NeakSc3wCrid2bKV1RZqXh">
            Vänsterpartiet anser att rätten för arrendatorer att friköpa
            den jord som de i generationer har brukat är en väsentlig samhällsfråga
            av medborgarrättslig karaktär. Det är orättvist att arrendatorerna
            inte har någon möjlighet att förvärva den trygghet och rättssäkerhet
            som äganderätten till den arrenderade gården skulle ge. Det finns
            en obalans i avtalsförhållandet mellan jordägare och arrendator
            där arrendatorn är den svagare parten. Jordägaren har generellt
            större ekonomiska resurser att driva en tvist och ofta bättre
            juridiska kunskaper än arrendatorn.
          </p>
          <p xml:id="i-T89YpUs9Ez8tAuftZcrLtd">
            Arrendatorföreningar har framhållit att en friköpsrätt skulle
            leda till en större jämvikt mellan parterna i arrendeförhållandet
            även om något friköp inte aktualiserades (Ds 2003:11 s. 54). Adelns
            privilegier har avskaffats. Genom att införa en rätt till friköp
            av historiska arrenden kan vi även avskaffa en av de sista resterna
            av det gamla feodalsamhället. I praktiken är de personer som arrenderar
            den aktuella typen av mark fortfarande frälsebönder. I många fall
            har de inte möjlighet att skjuta av t.ex. vildsvin och gäss som
            förstör grödorna. I stället tar jordägarna betalt för att låta
            andra personer jaga på marken.
          </p>
          <p xml:id="i-Ax3M3dgRsPaXkpWVBAqgae">
            Friköp av historiska arrenden kan inte anses utgöra ett hot mot
            enskild äganderätt då de under mycket lång tid har varit arrendegårdar.
            Jordägaren som aldrig brukat eller bebott gården har endast ett
            ekonomiskt intresse i egendomen till skillnad från arrendatorn
            vars släkt i generationer levt och arbetat på gården. För arrendatorn
            är arrendestället både hem och inkomstkälla medan det för jordägaren
            i huvudsak representerar en del av det totala markinnehavet. Eftersom
            ägaren vid ett friköp skulle få kompensation för egendomen saknar
            argumentet om hot mot den enskilda äganderätten relevans. Vidare
            har arrendegårdarnas värde till stor del skapats genom generationer
            av arrendatorers nedlagda arbete och ekonomiska investeringar.
            De erlagda arrendeavgifterna har i själva verket betalat av den
            arrenderade egendomen flera gånger om.
          </p>
          <head xml:id="i-H3coxJh2MRJcGcbmGNzoZu" type="h1">
            Tidigare utredning
          </head>
          <p xml:id="i-RHr1cyfkTZieLooTYT7TTN">
            Lagutskottet har vid flera tillfällen (bet. 2004/05:LU16, bet.
            2005/06:LU6) avslagit motioner om friköp av historiska arrenden
            med hänvisning till att resultatet av det beredningsarbete som
            pågår inom Regeringskansliet inte bör föregripas. Enligt den promemoria
            om historiska arrenden (Ds 2003:11) som nu varit föremål för beredning
            i tre år saknas det anledning att över huvud taget utreda frågan
            om friköp av historiska arrenden på nytt.
          </p>
          <p xml:id="i-54JTeMACS7HR6jwMACbt82">
            Denna slutsats grundas på att frågan om friköpsrätt endast berör
            ett litet antal arrendatorer samt att antalet historiska arrenden
            har minskat under de senaste femton åren. Vidare anförs att arrendatorernas
            ställning under de senaste decennierna stärkts. I promemorian
            ifrågasätter man även hur många arrendatorer som i praktiken skulle
            ha ekonomiska förutsättningar att verkligen friköpa sin arrenderade
            gård (s. 61).
          </p>
          <p xml:id="i-NdAFQeb8QeJb76ybVNaDNX">
            Vänsterpartiet är av motsatt uppfattning. Vi anser att det är
            viktigt att vi öppnar för möjligheten att kunna friköpa de historiska
            arrendena, inte minst av historiska och ideologiska skäl. Att
            hänvisa till att det är så få enskilda arrendatorer som i praktiken
            skulle utnyttja en friköpsrätt leder till ett cirkelresonemang.
            Den unga generationen väljer i dag i stor utsträckning att inte
            ta över ett arrende från sina föräldrar. Detta leder till att
            alltfler arrenden avskaffas och storgods tar över driften av jordbruken.
            Vidare är statistiken beträffande förekomsten av och storleken
            på de historiska arrendena bristfällig (Ds 2003:11 s. 37).
          </p>
          <p xml:id="i-PLp65dCZRWo6LSiXKRJPae">
            Vänsterpartiet anser att detta medför att man inte kan dra några
            långtgående slutsatser av de siffror som presenteras i promemorian.
            Regeringen bör därför återkomma med förslag till lagstiftning
            som innebär att arrendatorer får möjlighet att friköpa historiska
            arrenden.
          </p>
          <head xml:id="i-Caj9BjokB7z5sgxEVjwhTc" type="h1">
            Fideikommiss
          </head>
          <p xml:id="i-3voL8H727NeayXnVigueSC">
            Fideikommiss innebär att en person på grund av en föreskrift
            i ett gåvobrev eller testamente innehar egendom med en slags inskränkt
            rätt att disponera över denna. Egendomen kan bestå av en fastighet
            eller lös egendom som t.ex. en boksamling eller ett penningkapital.
            Vanligen har givaren eller den som skrivit testamentet föreskrivit
            att egendomen för obegränsad tid skall ärvas av äldste manlige
            bröstarvinge i kommande släktled inom en eller flera släkter och
            att egendomen inte får belånas, säljas eller förminskas på annat
            sätt. De flesta fideikommiss avseende fast egendom instiftades
            i mitten av 1700-talet.
          </p>
          <p xml:id="i-PRCLC1USS1V1RJCx3KMMGX">
            Sedan år 1810 är det enligt lag inte tillåtet att stifta nya
            fideikommiss i fast egendom och sedan år 1930 inte heller i lös
            egendom. Riksdagen antog 1963 lagen (1963:583) om avveckling av
            fideikommiss. Lagen innebär att ett fideikommiss skall upphöra
            när den som vid lagens ikraftträdande den 1 januari 1964 var innehavare
            av fideikommiss avlider. Vid avvecklingen fördelas egendomen.
            Efterträdaren till fideikommisset har därvid rätt till hälften
            av egendomen och resten fördelas enligt vanliga arvs- och testamentsregler.
            Enligt avvecklingslagen ska den s.k. Fideikommissnämnden lämna
            tillstånd till skifte av fideikommiss. Nämnden ska bl.a. utreda
            frågor om bevarande av egendom av betydande allmänt intresse och
            särskilt kulturhistoriskt värde. På fideikommissen kan det finnas
            områden av naturvårdintresse. Fideikommissegendomen kan även ha
            betydelse för sysselsättningen på orten. Fideikommiss ombildas
            först och främst till aktiebolag eller i vissa fall till stiftelser.
            Om egendomens bevarande är av allmänt intresse kan staten lösa
            in den.
          </p>
          <p xml:id="i-UgF8mqQwgz3tv7WvAw4b7E">
            Den förra regeringen har beslutat om inlösen i ett fall. Sedan
            lagen trädde i kraft har ca 170 fideikommiss avvecklats. Cirka
            55 stycken kvarstår. I undantagsfall kan dock regeringen besluta
            om en förlängning av fideikommisset om egendomen har synnerligt
            kulturhistoriskt värde eller om det finns andra särskilda skäl.
            Den förra regeringen har medgett förlängning i sex fall. Som argument
            för beviljande av dispenser framförs bevarandet av kulturskatter
            och andra miljöer.
          </p>
          <head xml:id="i-Pnks58rZXGMEwJ5rKT6jkR" type="h1">
            Ett patriarkalt system
          </head>
          <p xml:id="i-KdWVwveCo47tx9dWPPaMwA">
            Instiftandet av fideikommiss var under 1700-talet ett sätt att
            behålla egendomar odelade vid arvskiften genom att sätta arvslagstiftningen
            ur spel. Egendomskonstruktionen gjorde oftast förste sonen till
            ny egendomsherre i form av fideikommissarie medan alla döttrar
            gjordes arvlösa tillsammans med de yngre sönerna. Någon typ av
            kompensation till dessa var ibland inskrivna i fideikommissurkunderna.
            Redan under den tiden uppfattades fideikommissinstitutet som osmakligt
            då det stred mot gängse uppfattning om rättvisa.
          </p>
          <p xml:id="i-zzjRa9Yn3mh7CUetAyxBr">
            Trots fideikommissets orättvisa konstruktion och dess patriarkala
            karaktär kan vi i dag förstå instiftarnas syften eftersom det
            då saknades andra metoder att bibehålla egendomar intakta vid
            arvskiften. I dag är situationen annorlunda. Dagens aktiebolagsstiftning
            samt en rad andra möjliga ägandekonstruktioner gör företags och
            andra egendomars sammanhållande oberoende av arvskiften. Därför
            har också de flesta fideikommiss avvecklats. I de fall ägarna
            haft intresse av att hålla samman egendomen har detta kunnat ske
            i andra former. I de flesta andra länder där fideikommissinstitutet
            funnits har det avvecklats för länge sedan, ofta redan under 1800-talet.
          </p>
          <p xml:id="i-H5pGW9WYq4VNYJg1VrpvHt">
            Möjligheten för regeringen att förlänga ett fideikommiss leder
            i praktiken till att en eventuell arrendator aldrig kommer att
            erhålla rätt att friköpa egendom som ingår i ett fideikommiss
            där förlängning medgivits tills vidare, även om den av Vänsterpartiet
            föreslagna möjligheten till friköp av historiska arrenden införs.
            Fideikommiss är därför fortfarande i dag ett hinder mot bönders
            möjlighet att friköpa den jord de odlar. Det bästa sättet att
            bevara kulturmiljöer på 2000-talet kan inte vara att göra döttrar
            arvlösa. Regeringen bör därför återkomma med förslag till lagstiftning
            som innebär att fideikommissinstitutet slutligen avskaffas.
          </p>
        </div>
        <div xml:id="i-67WvWcBb7VQ65frLCje2NC" type="motSignatures">
          <list xml:id="i-YJH35Hjnp9qLCgb9Vmcfj7">
            <item xml:id="i-ECebGptGe1tPfX7o8qS4Ct" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-J9FmsmG3RYMmT7YfiJZpd6" who="i-Beux79YM43dDCxrVuBqfWw">
              Torbjörn Björlund (v)
            </item>
            <item xml:id="i-27V1eArLXqDTzJUHxcen35" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-GzU5gVc5QXUHcy7GCJTDms" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-Kc5wYz4vngetfqfBEzQX4u" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-QsXdrg4EW7ERTgEZQ3Qs3p" who="i-du5LHNwBWrCH1am94GCk1">
              Eva Olofsson (v)
            </item>
            <item xml:id="i-PxyxKognfkuu9uWDWLTxFk" who="i-Sn3HArFcXWQDenVvrpFSQe">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
