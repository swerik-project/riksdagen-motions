<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-CU-00327">
  <teiHeader>
    <fileDesc>
      <titleStmt>
        <title>Arvsrätt för kusiner</title>
        <author corresp="i-HAhJoyMXKr6u13gLG6SszU">av Hillevi Engström (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arvsrätt för kusiner</title>
          <idno type="rdwebb">GW02C327</idno>
          <rs type="number">C327</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GW02C327/text</ref>
          <ref type="dokument_url_html">http://data.riksdagen.se/dokument/GW02C327</ref>
          <ref type="dokumentstatus_url_xml">http://data.riksdagen.se/dokumentstatus/GW02C327</ref>
          <ref type="doc">http://data.riksdagen.se/fil/0739D095-62AC-48CD-AEA9-4F865E687F19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HAhJoyMXKr6u13gLG6SszU</idno>
            <name>Hillevi Engström</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-39nHVkwzMVJsqrp3KEXU79" type="signed"/>
        <correspContext corresp="i-39nHVkwzMVJsqrp3KEXU79">
          <note type="signatory" corresp="i-HAhJoyMXKr6u13gLG6SszU"/>
        </correspContext>
        <correspAction xml:id="i-Yb2A6xLxGHoQ8KwYJNgGb3" type="numbering">
          <date when="2008-10-06"/>
        </correspAction>
        <correspAction xml:id="i-MZ3Q3M5utyVVG3yE3qMH6b" type="submission">
          <date when="2008-10-03"/>
        </correspAction>
        <correspAction xml:id="i-JRWM6Vf3DN8Wbq5niLseEs" type="transfer">
          <date when="2008-09-30"/>
        </correspAction>
        <correspAction xml:id="i-HtgTnEkGYADopS39UkEppt" type="assigned"/>
        <correspContext corresp="i-HtgTnEkGYADopS39UkEppt">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-KRHnKBsDgJ96w3nyHnRZTe" type="motBody">
        <div xml:id="i-Mk4Bz7f7s853etFUL8TKgi" type="motProposal" subtype="förslag">
          <head xml:id="i-Ke8mFAN6mA58UBTQoc31yE">
            Förslag till riksdagsbeslut
          </head>
          <p xml:id="i-LKARR7PieExCeCBLTx4nGZ">
            Riksdagen tillkännager för regeringen som sin mening vad som
            anförs i motionen om återinförande av arvsrätt för kusiner.
          </p>
        </div>
        <div xml:id="i-DbvoXcVWXRGJxMAgmacKdh" type="motContent">
          <head xml:id="i-FAy2TJC8rFjyhpKzEgkjHu" type="h1">
            Motivering
          </head>
          <p xml:id="i-BfNNCxd2MS4o7uvvsCizHs">
            Enligt äldre svensk rätt hade kusiner arvsrätt. Denna arvsrätt
            upphörde år 1929 i samband med att lagen (1928:281) om Allmänna
            arvsfonden infördes. Ett skäl till lagändringen var att den dittills
            gällande arvsrätten för kusiner innebar risk för en uppsplittring
            av jordbruksfastigheter och andra produktionsenheter på många
            små enheter, något som ansågs inge allvarliga betänkligheter från
            nationalekonomisk synpunkt. Det är uppenbart att det nämnda argumentet
            mot arvsrätt för kusiner vilket kan ha haft fog för sig i dåtidens
            agrarsamhälle inte längre har bärkraft.
          </p>
          <p xml:id="i-6Xfcz2ugde3fpB1n3gbUE4">
            Familjen är den mest grundläggande gemenskapen och måste kunna
            fungera som en livskraftig ekonomisk enhet, präglad av gemensamt
            ansvar för försörj­ning och för att vårda och förvalta det man
            har tillsammans. Genom familjen får individen ett historiskt sammanhang,
            förankring och ett kontaktnät över generationsgränserna. Det finns
            många sätt att stärka familjens ställning och ett sätt är genom
            lagstiftning.
          </p>
          <p xml:id="i-4wjZJ8BNHLWyV7htEibf72">
            I en tid med hög arbetslöshet och ökade svårigheter med att hålla
            samman sociala relationer finns det starka skäl att också fundera
            över vad som kan göras lagstiftningsvägen för att stärka släktbanden
            över huvud taget. Ett sätt vore enligt vår uppfattning att återinföra
            arvsrätten för kusiner.
          </p>
          <p xml:id="i-6iSvRZAj3bEwHAqHs48f6A">
            Dessutom är det numera ganska vanligt att vuxna personer saknar
            egen familj. I stället känner man ofta en familjesamhörighet med
            något mer av­lägs­na släktingar, t.ex. kusiner.
          </p>
          <p xml:id="i-KmXZF6y9Ldh3UnVDzWq9ZX">
            De personer som för närvarande har arvsrätt efter en ogift arvlåtare
            är i första hand den avlidnes bröstarvingar (barn, barnbarn osv.).
            Om det inte finns några bröstarvingar går arvet till den avlidnes
            föräldrar och deras avkomlingar (syskon, syskonbarn osv.). I sista
            hand går arvet till den avlidnes far- och morföräldrar och deras
            barn (farbröder, fastrar, morbröder och mostrar).
          </p>
          <p xml:id="i-43x9zbfiVD6AgSxz2uygL1">
            När en gift person avlider är även den efterlevande maken arvsberättigad.
            I syfte att stärka den efterlevande makens ställning infördes
            den 1 januari 1988 ändringar i ärvdabalken som innebär att den
            efterlevande maken har rätt till arv framför makars gemensamma
            bröstarvingar.
          </p>
          <p xml:id="i-497idNMUAeNeny2q7NKavX">
            Finns det inte någon efterlevande med ett så nära släktskap till
            den avlidne som ovan sagts tillfaller arvet enligt vår nuvarande
            arvsordning Allmänna arvsfonden. Den avlidnes kusiner har alltså
            inte någon rätt till den avlidnes kvar­låtenskap ens om de är
            dennes enda släkting.
          </p>
          <p xml:id="i-9fQg3GXeFADvrNDrkra8Ri">
            Situationen att en person som avlider saknar andra, närmare anhöriga,
            än kusiner, må vara sällsynt, men svåra olyckor kan i ett slag
            utplåna en hel fa­milj. Visserligen finns möjligheten att reglera
            situationen genom testamente, men av förståeliga skäl har det
            många gånger inte skrivits testamente, vilket får till följd att
            det inte finns någon arvsberättigad eller testamentstagare. Om
            även kusiner hade arvsrätt kunde i sådana fall finnas en möjlighet
            att trots allt behålla familjens egendom i släkten, något som
            säkerligen skulle stå i överensstämmelse med såväl de förolyckades
            önskan som med allmänhetens rättsmedvetande.
          </p>
          <p xml:id="i-D7LoNnWj6ZUBD3CAPcshpK">
            Ytterligare en aspekt som bör vägas in är den kulturpåverkan
            som invandringen till Sverige har fört med sig. Vi lever i dag
            i ett mångkulturellt samhälle, som bl.a. har påverkat vår syn
            på betydelsen av familjens och släktens funktion som socialt och
            ekonomiskt skyddsnät.
          </p>
          <p xml:id="i-NAkaiTo6xzmCp8prJm8HTz">
            Enligt vår uppfattning är det principiellt oriktigt att staten
            inträder som arvinge efter avlidna personer med tämligen nära
            släktingar i livet. Argu­men­tet är tungt vägande, särskilt som
            den egendom som tillfaller Allmänna arvsfonden kan användas för
            ändamål som skulle ha varit den avlidne helt främmande.
          </p>
        </div>
        <div xml:id="i-CyXYrp4eBJVUX5uc1nZjTS" type="motSignatures">
          <list xml:id="i-3jeuVBSDw3VyXcbRKeVQph">
            <item xml:id="i-FMXahpj62aWgx8AhNQbLzi" who="i-HAhJoyMXKr6u13gLG6SszU">
              Hillevi Engström (m)
            </item>
          </list>
        </div>
      </div>
    </body>
  </text>
</TEI>
