<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-KU-00459">
  <teiHeader>
    <fileDesc>
      <titleStmt>
        <title>Hotade politiker</title>
        <author corresp="i-WJM6edqhGfBK1ijhNxfgoj i-839FvTzHpvrdX4J7ckfWSt">av Chatrine Pålsson och Sven Brus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hotade politiker</title>
          <idno type="rdwebb">GT02K459</idno>
          <rs type="number">K459</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GT02K459/text</ref>
          <ref type="dokument_url_html">http://data.riksdagen.se/dokument/GT02K459</ref>
          <ref type="dokumentstatus_url_xml">http://data.riksdagen.se/dokumentstatus/GT02K459</ref>
          <ref type="doc">http://data.riksdagen.se/fil/235A47B4-C2B8-4461-A11B-AAD29E6385CD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-WJM6edqhGfBK1ijhNxfgoj</idno>
            <name>Chatrine Pålsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-839FvTzHpvrdX4J7ckfWSt</idno>
            <name>Sven Brus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Abv5YY58Eu6Xr71VDcRGr9" type="signed"/>
        <correspContext corresp="i-Abv5YY58Eu6Xr71VDcRGr9">
          <note type="signatory" corresp="i-WJM6edqhGfBK1ijhNxfgoj"/>
          <note type="signatory" corresp="i-839FvTzHpvrdX4J7ckfWSt"/>
        </correspContext>
        <correspAction xml:id="i-Mb7fxJBrnSQJKwW5qYoZ4m" type="referral">
          <date when="2005-10-13"/>
        </correspAction>
        <correspAction xml:id="i-JA6pmmRwLos3gG7vjNPN3x" type="dismissal">
          <date when="2005-10-13"/>
        </correspAction>
        <correspAction xml:id="i-7S1RM1G74erkJE5Wj7267V" type="submission">
          <date when="2005-10-05"/>
        </correspAction>
        <correspAction xml:id="i-Spo15q8wrpeMuwQg817s1Y" type="assigned"/>
        <correspContext corresp="i-Spo15q8wrpeMuwQg817s1Y">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_K_459/mot_200506_K_459-0001.pdf"/>
      <div xml:id="i-AJE29vDXg9mMk4s8WkqARe" type="motHeader">
        <div xml:id="i-FgLkQdsWu4LoyikKZqZWX7" type="motTitle"/>
        <div xml:id="i-MLc483SA9QZrMNjZfKLUXT" type="motSubmissionInfo"/>
      </div>
      <div xml:id="i-CP8R2yooPa5tZM7LDfuPAc" type="motBody">
        <div xml:id="i-r2jvKDmsTCnfAL3W3dfH3">
          <p xml:id="i-BFMfExcLKoT9ii8FKcsT8g">
            2005/06 mnr: K459 pnr: kd1045
          </p>
          <p xml:id="i-5wD62RxsXULHtxBSMTWbHD">
            Motion till riksdagen 2005/06:K459
          </p>
          <p xml:id="i-FfRh3wqet92LonERH1MbTc">
            av Chatrine Pålsson och Sven Brus (kd)
          </p>
          <p xml:id="i-7APGmqCyUd67wEhagqSkwk">
            Hotade politiker
          </p>
          <p xml:id="i-KxdMehyAhLcCjv6utbRXAz">
            Förslag till riksdagsbeslut
          </p>
          <p xml:id="i-EdwiGCkkKdN6hL4qr2ZrUQ">
            Riksdagen beslutar att uppdra åt regeringen att tillsätta en
            kommission med uppgift att föreslå åtgärder för att komma till
            rätta med det stora problemet med hot mot politiker.
          </p>
          <p xml:id="i-7YGuKvDxZu9wPpUDTi1KaM">
            Inledning
          </p>
          <p xml:id="i-TFNKaWkwq3Xn34zXRC3Xzb">
            Enligt en undersökning från Kommittén om hot och våld mot förtroendevalda
            och Statistiska centralbyrån (SCB) har tre av fyra riksdagsledamöter
            någon gång under sin tid som förtroendevald utsatts för trakasserier,
            hot eller våld. Dessutom har var tredje ledamot i landstings-
            eller kommunfullmäktige hotats. Mest utsatta är politiker med
            utländsk bakgrund. Dessa hotas oftast av högerextremister eller
            rasistiska grupper. Men undersökningen visar samtidigt att mer
            än två tredjedelar av gärningsmännen är enskilda medborgare som
            är missnöjda med olika politiska förslag eller beslut. Med enskilda
            medborgare menas i stort att de inte är uttalat tillhörande någon
            gruppering med extremistiska åsikter. Samtidigt kan man knappast
            benämna dem som ”vanliga” medborgare eftersom det knappast är
            ett vanligt normalt beteende att hota politiker. Hoten används
            enligt undersökningen främst för att försöka påverka politikerna
            att besluta på ett visst sätt eller att vidta någon speciell åtgärd.
            Men det kan också vara ett sätt att uttrycka sitt hat i allmänhet.
            Enligt undersökningen anser fler kvinnliga än manliga riksdagsledamöter
            att förövaren har ett hämndmotiv. Gärningsmannen framstår i många
            fall som en psykiskt sjuk person. Problemet med hotade politiker
            är inte nytt, men har ökat. Efter valet 1998 uppgav 62 246 av
            riksdagsledamöterna att de utsatts för trakasserier och 53 90
            att de utsatts för hot. Bland fullmäktigeledamöterna hade 24 96
            råkar ut för trakasserier och 14 24 för hot.
          </p>
          <pb facs="riksdagen-motions-pdf/data/200506/mot_200506_K_459/mot_200506_K_459-0002.pdf"/>
          <p xml:id="i-RFBfTqaEVmip4n6wjHi4yp">
            2005/06:K459
          </p>
          <p xml:id="i-PD9iNBFohze583AuLspCev">
            Trakasserier och hot är vanligare än att politikerna faktiskt
            råkar ut för våld. Men 6 246 av riksdagsledamöterna och 1 26 av
            fullmäktigeledamöterna har även upplevt våld. Kvinnliga riksdagsledamöter
            har drabbats något mer än manliga, medan det inte finns någon
            skillnad mellan könen bland fullmäktigeledamöterna i detta hänseende.
            Många av övergreppen sker vid politikernas bostäder, på deras
            arbetsplatser eller på fritiden. En undersökning från Temo visar
            att drygt hälften av Sveriges befolkning tycker att hot mot kommunpolitiker
            är ett stort samhällsproblem och att endast 26 20 skulle kunna
            tänka sig att inneha ett politiskt förtroendeuppdrag — oberoende
            av ersättningen. Att bara hälften av Sveriges befolkning ser hot
            mot politiker som ett stort samhällsproblem vittnar om att frågan
            måste lyftas fram och diskuteras. Att endast en fjärdedel kan
            tänka sig att vara förtroendevald är samtidigt delvis en konsekvens
            av att problemet inte är okänt i samhället. Oviljan och ointresset
            för förtroendevalda poster är givetvis ett djupt allvarligt problem
            för det demokratiska samhället. Den svenska demokratin bygger
            bland annat på partiväsendet som i sin tur bygger på att medborgare
            vill ikläda sig rollen som politiskt förtroendevald.
          </p>
          <p xml:id="i-R7hdPUYWr5uHRZNdnbQszb">
            Ett hot mot demokratin
          </p>
          <p xml:id="i-5dqzvr4ZdgCheW5DstoEpy">
            Problemet med hot mot politiker kan bagatelliseras genom att
            hävda att trakasserierna, hoten och våldet är en del av jobbet,
            ett pris som varje politiker måste vara medveten om och beredd
            att betala. Så är det uppenbarligen i dag. Men den långsiktiga
            konsekvensen av en sådan inställning till politikerrollen och
            hotbilden mot politiker är en djup klyfta mellan medborgarna och
            de förtroendevalda. Sverige skulle i förlängningen bli ett land
            där det skulle vara mycket svårare för en medborgare att få träffa
            en politiker. Politiken skulle bli en fråga för en mycket liten
            och väl bevakad anonym grupp av människor med ett minimum av kontakt
            med omvärlden. En del menar säkerligen att så är fallet redan
            i dag. De har dessbättre fel, men de kommer att få rätt om inte
            trenden vänds. Vi menar att en nollvision mot alla former av hot
            och trakasserier är den självklara utgångspunkten. Om målet går
            att nå är en helt annan fråga. Skulle målet i stället vara att
            exempelvis försöka motverka att trakasserier och hot omvandlas
            till våldshandlingar har samhället redan förlorat. Den svenska
            demokratin, folkstyret, bygger inte bara på partiväsendet utan
            också på att vem som helst ska kunna bli politiker. I princip
            vem som helst kan bli politiker i Sverige i dag. Folkstyret förutsätter
            också att vem som helst vill och törs bli politiker. Enligt Temo
            kan bara en fjärdedel av svenskarna ”tänka sig” att bli politiker.
            Det demokratiska dilemmat är uppenbart.
          </p>
          <pb facs="riksdagen-motions-pdf/data/200506/mot_200506_K_459/mot_200506_K_459-0003.pdf"/>
          <p xml:id="i-FS4WpsPTrYh8G3usfU7CfA">
            Missnöjets grunder
          </p>
          <p xml:id="i-KTJHVXTJvniHt2rmikdujM">
            Vad som orsakar politikerförakt och missnöje med politiken i
            allmänhet är måhända inte enkelt att svara på. Vi menar att det
            delvis är en bieffekt av en helt orimlig tro på vad politiken
            och politikerna kan eller ska åstadkomma och hållas ansvariga
            för. Medborgarna både kan och ska hålla politiker ansvariga för
            sina eventuella misslyckanden. Det står varje väljare fritt att
            lägga sin röst på någon annan politiker eller något annat parti
            i nästa val. Missnöjet kan i en del fall också förklaras med okunskap
            om fundamenta i svensk politik. Till exempel har vi som oppositionspolitiker
            svårt att känna oss ansvariga för den politik som förs av våra
            politiska motståndare i regeringen. Likväl klumpas vi samman i
            ett enda stort kollektiv, Politikerna, oavsett vilken partifärg
            vi har och oavsett om vi sitter i styrande position eller inte.
            Kombinera detta med den inte helt ovanliga uppfattningen att politiker
            är en grupp oförstående personer som enbart vill sko sig själva
            på folkets bekostnad och du kommer närmre en förklaring av missnöjets
            grunder. Den här nidbilden består till stor del på enskilda allvarliga
            missförhållanden eller händelser som blåsts upp till oigenkänlighet
            av medierepresentanter.
          </p>
          <p xml:id="i-HpZffiLSfjhXVXuMNZJpEM">
            Mediernas roll
          </p>
          <p xml:id="i-Sjy3cmHwxJ7yv5HabDRMeA">
            Massmedierna utgör en omistlig kraft i varje stabilt demokratiskt
            samhälle. Deras kontrollerande verksamhet av det politiska livet
            är något som ska värnas av samhället. Massmedierna har därmed
            också ett uppenbart ansvar för hur politiken skildras. I teorin
            ska massmedierna skildra vad som sägs och görs i politiken för
            att ge medborgarna en fristående bedömning. Ett grundläggande
            krav på medial rapportering av politiska beslut och händelser
            är att den är saklig och inte eldar på eller skapar missnöje eller
            till och med hat. Här finns dessvärre mycket att förbättra.
          </p>
          <p xml:id="i-BXkhgFeBHF2A7wLUR773mN">
            Vad göra?
          </p>
          <p xml:id="i-7bLvutmhjF3KXXu23sL2cD">
            Sedan några år tillbaka har flera undersökningar gjorts för att
            bringa klarhet i hur allvarligt problemet med hot mot politiker
            egentligen är och hur pass allvarligt allmänheten tror att hotet
            är. Det korta svaret är uppenbarligen att hotet är större och
            allvarligare än vad allmänheten tror. En given av flera tänkbara
            anledningar till detta är förstås att problemet inte diskuterats
            i tillräckligt stor utsträckning. Vi menar att ett logiskt första
            steg är att samla representanter från det politiska livet, massmedierna,
            polis med flera i en kommission som ska ha i uppdrag att snarast
            möjligt presentera förslag till konkreta åtgärder för att komma
            till rätta med problemen.
          </p>
          <p xml:id="i-61AVTKVddnfH7dPqziPo4s">
            2005/06:K459
          </p>
          <pb facs="riksdagen-motions-pdf/data/200506/mot_200506_K_459/mot_200506_K_459-0004.pdf"/>
          <p xml:id="i-SRDrpcHPAihNxdCixc1sxb">
            2005/06:K459
          </p>
          <p xml:id="i-L6TFppeFsr9CWzKgoXDady" type="date">
            Stockholm den 5 oktober 2005
          </p>
          <div xml:id="i-PpJyGfcoBpC9WMX77NgSVr" type="signatureBlock">
            <p xml:id="i-5VLmRnSCP7PiJj5QPgvMfd" who="i-WJM6edqhGfBK1ijhNxfgoj" type="signature">
              Chatrine Pålsson (kd)
            </p>
            <p xml:id="i-GUu6gqmZAfMm3vBiiTWof1" who="i-839FvTzHpvrdX4J7ckfWSt" type="signature">
              Sven Brus (kd)
            </p>
          </div>
        </div>
      </div>
    </body>
  </text>
</TEI>
