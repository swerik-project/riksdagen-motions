<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-SfU-00019">
  <teiHeader>
    <fileDesc>
      <titleStmt>
        <title>med anledning av prop. 1995/96:119 Reformerad tandvårdsförsäkring</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1995/96:119 Reformerad tandvårdsförsäkring</title>
          <idno type="rdwebb">GJ02Sf19</idno>
          <rs type="number">Sf19</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GJ02Sf19/text</ref>
          <ref type="dokument_url_html">http://data.riksdagen.se/dokument/GJ02Sf19</ref>
          <ref type="dokumentstatus_url_xml">http://data.riksdagen.se/dokumentstatus/GJ02Sf19</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc>
        <correspAction type="basedOn" xml:id="i-Af4ZN4vAJp8VdMHRbEbYEt"/>
        <correspContext corresp="i-Af4ZN4vAJp8VdMHRbEbYEt">
          <ref>Proposition 1995/96:119</ref>
        </correspContext>
        <correspAction xml:id="i-UBnHk1KQtnKTPh1aPUmHUS" type="signed"/>
        <correspAction type="referral" xml:id="i-57SHgdyXyf5dneWj1e3bJD">
          <date when="1996-02-09"/>
        </correspAction>
        <correspAction type="dismissal" xml:id="i-FTkCoGkNfruxioK1jh6E48">
          <date when="1996-02-08"/>
        </correspAction>
        <correspAction type="submission" xml:id="i-MHUaaiYbA9UVCekYpm6L4i">
          <date when="1996-02-07"/>
        </correspAction>
        <correspAction type="referral" xml:id="i-XTq4xDNmSo3wRCGop1Q6ZR">
          <date when="1996-02-09"/>
        </correspAction>
        <correspAction type="dismissal" xml:id="i-2rn3uptuzAqPiRCYfK4qcE">
          <date when="1996-02-08"/>
        </correspAction>
        <correspAction type="submission" xml:id="i-9Nj3e9wUpdnAGMZTdUQPrp">
          <date when="1996-02-07"/>
        </correspAction>
        <correspAction type="assigned" xml:id="i-7JTcm4dEprcTpv8atX4G6U"/>
        <correspContext corresp="i-7JTcm4dEprcTpv8atX4G6U">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_SF_0019/mot_199596_SF_0019-0001.pdf"/>
      <div type="motHeader" xml:id="i-9E7BnFmffeaMBYyJCK569Q">
        <div type="motTitle" xml:id="i-BPKrExnhBLCysjCbxZ8Ab1"/>
        <div type="motSubmissionInfo" xml:id="i-KkG8xkNirYRXRhHdVSXdFC"/>
      </div>
      <div type="motBody">
        <div>
          <p>1995/96 Sf19 Sf19</p>
          <p>Motion till riksdagen TYISG:Sf19</p>
          <p>av Rose-Marie Frebran m.fl. (kds)</p>
          <p>med anledning av prop. 1995/96:119 Reformerad tandvårdsförsäkring</p>
          <p>Sverige har kanske världens bästa tandvård. 1973 infördes den nuvarande allmänna tandvårdsförsäkringen, vilken har en mycket stor del i detta faktum. Inom tandvården har även förebyggande insatser slagit igenom och bidragit till en god tandhälsa. Det är numera en självklarhet inom all tandvård med profylaktiskt arbete. Alla svenskar som lever idag har fått en regelbunden och kvalificerad tandvård. Tidigare undersökningar har visat att ca 90 procent av svenska folket går till tandläkaren minst vartannat år. Personer som är under 30-40 år har totalt sett inte haft många hål eller gjort andra lagningar i munnen. Äldre personer har visserligen generellt flera lagningar och har även fått andra ingrepp gjorda, men har genom den goda svenska tandvården bra tänder. Oberoende av ålder har svenskar idag sällan några hål när de besöker tandläkaren. För dagens svenskar handlar tandvård om förebyggande kontroller och reparationer av ålderstigna gamla ingrepp.</p>
          <p>Regeringens proposition</p>
          <p>Regeringen lägger nu fram en proposition om en reformering av den nuvarande = tandvårdsförsäkringen. Den = statliga = ersättningen = för vuxentandvård skall lämnas enligt två parallella system, dels i ett nytt system uppbyggt med premier, dels enligt nuvarande system med åtgärdstaxa. I båda systemen skall det finnas ett s k högkostnadsskydd. Systemen skall vara neutrala i relation till varandra vad gäller kvalitet på vården och den ekonomiska ersättningen. Både vårdgivare och patient skall få välja mellan systemen. I systemet med premietandvård betalar patienten en årlig premie till tandläkaren utifrån den standard tandläkaren bedömt patientens tänder vara i. Försäkringskassan betalar i sin tur vårdgivaren en fast årlig ersättning, som beslutats av regeringen, för varje patient. Denna ersättning varierar med patientens ålder. I en ny lag om premietandvård skall förhållandet mellan patient och vårdgivare regleras. Landstingen föreslås i propositionen få ansvar att tillse att tillräckliga resurser finns för patienter med särskilda behov av tandvård. För patienter som behöver tandvård som ett led i ett sjukdomsförlopp föreslås samma bestämmelser gälla som för övriga patienter inom sjukvården. För patienter som av olika anledningar har ett långvarigt och väsentligt ökat tandvårdsbehov föreslås en ökad statlig ersättning kunna ges. Regeringen föreslår vidare en viss reformering av det nuvarande åtgärdstaxesystemet genom att flera åtgärder slås samman och redovisas gruppvis för patienten. Frågan om premietandvård har redan tidigare utretts och ett principbeslut om inrättandet av ett premietandvårdssystem togs också av riksdagen under</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0002.pdf"/>
          <p>riksdagsåret 1993/94, men upphävdes sedermera för att utformningen skulle utredas ytterligare.</p>
          <p>Kristdemokraternas kritik av förslaget om premietandvård</p>
          <p>Kristdemokraterna motsätter sig förslaget om premietandvård av flera orsaker, vilka vi kommer att redovisa i denna motion. Vi är heller inte övertygade om att regeringens förslag om premietandvårdssystem är nödvändigt för att lösa de problem dagens lite ålderstigna försäkringssystem bär på.</p>
          <p>Behövs premietandvårdssystemet?</p>
          <p>I dagens tandvårdsförsäkringssystem ges ersättning efter prestation. Många hävdar att det i ett sådant system finns risk att systemets konstruktion och patienternas okunskap utnyttjas av tandläkarna. Att skapa ett system som undviker denna fara har varit ett av regeringens syften med det nya förslaget. Bakom detta måste ligga en tro hos regeringen att tandläkarna verkligen skulle ha utnyttjat systemet och därigenom orsakat ökade kostnader för den statliga tandvårdsförsäkringen. Denna tro har nog relativt liten bäring i verkligheten. En tandläkare har som främsta mål att tillgodose god tandvård och bör i sin yrkesroll inte utnyttja de patienter han/hon behandlar. Som i alla relationer handlar patient-tandläkar-relationen om förtroende, om att patienten efter gjord behandling är nöjd och sedan återkommer. För privata tandläkare ligger ett särskilt starkt ekonomiskt incitament i att relationen består, men även för en offentliganställd tandläkare torde detta vara av stor vikt. Bättre kontroll av tandläkarnas effektivitet är inte ett skäl till att införa ett helt nytt tandvårdsförsäkringssystem. Den förra regeringen införde en självrisk i försäkringen. Den nuvarande regeringen byggde på denna självrisk ytterligare. Det besparingskrav som tidigare riktats mot tandvårdsförsäkringen och som fanns som ett motiv bakom det tidigare förslaget om premietandvård finns inte längre. Rege- ringens förslag om premietandvård saknar dessutom besparingsinslag. Skall ytterligare besparingar göras i framtiden görs de inte bättre i ett premie- tandvårdssystem, tvärtom torde det vara svårare att göra besparingar med två parallella system om man vill hålla dessa fortsatt neutrala gentemot varandra. Besparingsskälet talar inte heller för regeringens förslag. Premietandvård skall syfta till att i ett långsiktigt behandlingsprogram främja tandhälsan hos patienter genom förebyggande åtgärder och behövlig tandvård, skriver regeringen i föreliggande proposition. Menar regeringen därmed att tandläkarna idag bryter mot tandvårdslagen? Där finns nämligen stadgat att särskild vikt skall läggas vid förebyggande åtgärder. Kristdemo- kraterna menar att dagens goda tandhälsa har mycket av sin grund i att just det förebyggande arbetet inom tandvården varit och är bra. Att främja kontinuitet har angivits som ett annat skäl bakom förslaget. Regeringen menar att ett prestationsinriktat system, som dagens åtgärds- taxebaserade, där patienten betalar en självrisk och stor mängd tandvård rabatteras genom högkostnadsskydd, kan få till följd att patienter väntar för länge med att gå till tandläkaren vilket därmed blir till nackdel både för den</p>
          <p>Mot. 1995/96Sf19</p>
          <p>41</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0003.pdf"/>
          <p>Mot.</p>
          <p>42</p>
          <p>1995/96Sf19</p>
          <p>allmänna tandhälsan och för samhället ekonomiskt. Det finns dock inget som tyder på att svenskarna går mer sällan till tandläkaren sedan självrisk införts. De flesta byter heller inte tandläkare oftare än när de flyttar och byter ort, så också på denna punkt finns kontinuitet även idag i våra tandvårdsbesök. Det finns givetvis en fara med den stora ekonomiska nivåskillnad som inträffar före och efter det att högkostnadsskydd träder i kraft. Det är därför bra att regeringen nu tar bort de olika trappsteg som idag finns i försäkringen, vilka kan verka kostnadsdrivande. Tankarna bakom premietandvårdssystemet med fasta årliga kostnader och intäkter för patienter respektive vårdgivare är bra. Med det system som nu presenteras kan man dock undra hur många som skulle välja premie- tandvårdssystemet och få del i dessa fördelar. För att täcka vårdgivarnas risker måste premierna, även de lägsta, vara relativt höga. Unga människor har genom den kvalitativt höga svenska tandvården bra tänder. Kostnaden för dessa ligger ofta endast på mellan 270 till 350 kronor per behandlingstillfälle, ofta ett per år eller vartannat år. Dessa personer kommer rimligtvis inte att vilja betala mer än så, vilket gör dem svåra att få in i ett premietand- vårdssystem där premien säkerligen skulle ligga högre. Vårdgivare med mycket äldre patienter skulle heller inte välja premietandvårdssystemet, då åtgärdstaxesystemet ger dem säkrare finansiering. Vidare kan man fundera över hur intresserade socialmyndigheter skulle vara att betala en årlig ersättning för sina klienter, av vilka många har dåliga tänder och därmed skulle klassas som högriskgrupp med hög premie att betala. Skulle man vilja betala för något som ev visar sig bli ett överpris. Valfriheten blir kanske inte så stor för patienter och vårdgivare. Regeringen hävdar också att premietandvårdssystemet bättre skulle främja nya vårdmetoder och effektivare vårdorganisation. Det finns dock inget vetenskapligt stöd för att så skulle vara fallet. Någon utvärdering har heller inte gjorts av de försök till premiebaserade system som pågår i Göteborgs och Bohus län eller Kristianstads län. Jämförelser mellan regeringens förslag och dessa försök går heller inte att göra då försöken inte byggts upp för att motsvara hela den svenska populationen. Behovet av och den faktiska betydelsen av ett premietandvårdssystem kan alltså ifrågasättas, ändå är det framför allt mot konstruktionen och de för- modade effekterna av regeringens förslag till premietandvårdssystem som den kristdemokratiska kritiken riktas. Vi kommer nedan att ta upp de faktorer vi ser mest allvarligt på, och framför allt talar för ett avslag på propositionen.</p>
          <p>Dålig fördelningsprofil</p>
          <p>I dagens tandvårdsförsäkring subventioneras tandvården inte alls på vård upp till 700 kronor, den s k självrisken. 60 till 65 procent av patienterna når endast upp i denna summa per år och uppbär alltså ingen statlig subvention idag. Omvänt innebär det att endast 35-40 procent får subventionerad vård idag. Regeringens förslag till premietandvårdssystem innebär att alla som väljer detta system subventioneras från första kronan. Patienterna betalar sin</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0004.pdf"/>
          <p>årliga premie, och samtidigt erhåller vårdgivaren en fast årlig ersättning från försäkringskassan per patient. Denna konstruktion kostar givetvis pengar för försäkringen och har lett till att regeringen föreslår en höjning av högkostnadsskyddet från 7 000 till 13 500 kronor. Regeringen föreslår också att den trappstegsvisa modellen för högkostnadsskydd tas bort och en enhetlig subvention på 35 procent ges på kostnader över självriskens 700 kronor upp till högkostnadsskyddet på 13 500 kronor. I nuvarande system ligger subventionerna på 25 procent på kostnader upp till 3 000 kronor och 40 procent upp till 7 000 kronor. Över 7 000 kronor ges en 70-procentig subvention. I praktiken innebär regeringens förslag stora kostnadsökningar för dem som drabbas av höga tandvårdsräkningar, ofta äldre personer med gamla lagningar i behov av reparationer. För kostnader mellan 3 000 kronor och 7 000 kronor ökar patientens egen avgift med 5 procentenheter jämfört med dagens system och för patienter som får en räkning på mellan 7 000 och 13 500 kronor blir ökningen av patientens egen del jämfört med idag 30 procentenheter. Kristdemokraterna menar att regeringen genom att subventionera för alla i ett premietandvårdssystem skapar ett system som i onödan låter personer med dåliga tänder och i behov av dyr tandvård betala en alltför hög kostnad. Vi finner det inte rimligt att högkostnadsskyddet skall urholkas så dramatiskt för att betala för en allmän subvention. I realiteten innebär regeringens förslag att man subventionerar förebyggande vård för dem som redan har bra tänder, generellt de under 40 år, och låter dem i behov av reparationer och större ingrepp, generellt de över 40 år, betala för denna subvention genom ett högre högkostnadsskydd. Regeringens förslag har en dålig fördelningspolitisk profil.</p>
          <p>Ett försämrat högkostnadsskydd</p>
          <p>Idag kommer ca 8 procent av patienterna upp i kostnader över högkostnadsskyddet på 7 000 kronor. Endast ca 1 procent får idag vård som kostar över 13 500 kronor. Detta innebär att endast mycket få kommer att komma i åtnjutande av regeringens höjda högkostnadsskydd. Som tidigare angivits ser kristdemokraterna positivt på att den modell med ett trappstegsvist högkostnadsskydd tas bort och ersätts med en modell som kan verka mindre kostnadsdrivande och vårdstyrande. Samtidig kan även detta system verka vårdstyrande och kostnadsdrivande till mer extrema alternativ som exempelvis implantat vilka kommer upp i kostnader över gränsen på 13 500 kronor.</p>
          <p>Utsatthet för den lilla egenföretagaren</p>
          <p>Systemet med premietandvård innebär att den enskilde vårdgivaren (tand- läkarmottagningen) tar vissa risker, vårdgivaren blir i praktiken försäkringsbolag. Vårdgivaren sätter själv nivån på sina premier. Han måste då inberäkna kostnader för eventuella dyrare patienter och åtgärder än genomsnittet. För en stor vårdgivare med många patienter är det lättare att sprida riskerna och enklare att sätta premier som motsvarar utfallet. Det är svårare för en liten vårdgivare med endast ett 1 000-tal patienter. För att försäkra sig mot eventuella förluster kommer den lilla vårdgivaren att behöva sätta högre premier än en större vårdgivare, vilket kan borga för en skev konkurrenssituation, eller leda till att endast få små vårdgivare väljer premietandvården som system.</p>
          <p>Mot. 1995/96Sf19</p>
          <p>43</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0005.pdf"/>
          <p>Mot.</p>
          <p>44</p>
          <p>1995/96Sf19</p>
          <p>Man skulle givetvis kunna tänka sig en lösning på riskproblematiken genom att små vårdgivare gick tillsammans och bildade ett gemensamt återförsäkringssystem. Det är dock inte givet att dessa önskar koppla samman sina ekonomier på detta sätt. Många små vårdgivare har valt denna form just för att själva få hålla i och ansvara för sitt företags ekonomi. Premietandvårdssystemet kommer också att öka den administrativa belastningen för vårdgivarna, vilket innebär en större börda för en liten vårdgivare med mindre personella resurser. Införandet av två parallella system kommer att medföra behov av information till patienter om hur de olika systemen fungerar och vilket som vore bäst för deras del sett till den standard deras tänder är i. Vidare innebär premietandvårdssystemet ökad administration genom avtalsskrivande, liksom ekonomisk uppföljning av de uppsatta premierna. Även denna sista del är mer belastande och mer kritisk för den egna mindre företagaren, där det ekonomiska utfallet kan få större konsekvenser. Redan idag finns en skev konkurrenssituation mellan de privata, ofta små, vårdgivarna och de offentliga vårdgivarna, folktandvården. Inte minst beror detta på olika regler för avdragsrätt vad gäller ingående moms. Detta innebär att privata och offentliga vårdgivare har olika ekonomisk situation. Rege- ringen tar upp denna fråga men istället för att sätta upp krav för hur konkurrensneutralitet skall kunna uppnås ges endast rekommendationer till de offentliga vårdgivarna att kalkylmässigt inberäkna ingående moms vid upprättandet av premienivåer. Kristdemokraterna menar att detta är en alltför vag hållning. För att komma tillrätta med konkurrenssituationen måste krav ställas. Vi uppmanar därför regeringen att återkomma till riksdagen med konkreta förslag till en mer sund konkurrenssituation på tandvårdsområdet. Detta krav på konkurrensneutralitet finns oberoende av tandvårdsförsäk- ringssystem.</p>
          <p>Felbehandling och överklagande</p>
          <p>För att skydda patienten och motverka risk för undervård föreslår regeringen att en garanti införs på två år. Denna garanti gäller även om patienten gått över till ny tandläkare. Den nya tandläkaren är den som gör bedömningen huruvida en felbehandling gjorts. Här finns en inbyggd risk till konflikt mellan den gamla och den nya tandläkaren. Den första tandläkaren föreslås inte få någon talan, vilket är ytterligare en brist i regeringens förslag. Det finns givetvis även andra frågor en tandläkare och hans patient kan ha olika åsikter om och som kan behöva lösas av extern instans. Regeringen skriver i propositionen att risken för konflikt bedöms som liten, men icke desto mindre bör en bra tvisteordning finnas. Regeringen påpekar, mycket riktigt, att avtalet mellan patient och vårdgivare är av civilrättslig karaktär. Av denna anledning föreslår regeringen att tvister mellan dessa parter skall lösas i civilrättslig domstol. När frågan om premietandvård tidigare behandlades i socialförsäkringsutskottet ansåg man det inte tillfredsställande att förhållandet mellan vårdgivare och patient inte föreslogs bli reglerat i lag</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0006.pdf"/>
          <p>utan tvingade parterna till konfliktlösning i de allmänna domstolarna. Kristdemokraterna menar att regeringen med det föreliggande propositions- förslaget inte löst frågan om konflikthantering på ett tillfredsställande sätt. Försäkringskassan får visserligen en funktion såsom rådgivande part, men det är också det enda. Liksom inom sjukvården bör förhållandet mellan vårdgivare och patient regleras i lag.</p>
          <p>Driver fram ökat behov av åtgärdsbaserad tandvård</p>
          <p>Patienten bör inte ha något akut behandlingsbehov när avtalet tecknas, skriver regeringen i den föreliggande propositionen. Detta innebär att eventuella åtgärder för att tillse att patienten inte akut kommer att behöva några större ingrepp skall göras innan patienten går in i premietandvårdssystemet. Den kortsiktiga effekten av införandet av ett premietandvårdssystem kan därmed bli att behovet av och kostnaderna för åtgärdsbaserad tandvård ökar. Kristdemokraterna finner detta onödigt och ett ytterligare skäl som talar emot godkännande av regeringens förslag.</p>
          <p>65-årsgränsen</p>
          <p>Kristdemokraterna motsätter sig åldersgränsen på 65 år för tandläkare och tandhygienister för rätt till tandvårdsersättning ur försäkringen. Vi ser det som en diskrimineringsfråga. Det finns inget som säger att en tandläkare eller tandhygienist över just 65 års ålder skulle vara mindre lämplig att utföra kvalificerad tandvård. Kristdemokraterna har vid ett flertal tillfällen gått emot regeringsförslag om diskriminering av äldre, t ex vid förslag gällande privata läkare och sjukgymnaster samt rätten till personlig assistent.</p>
          <p>Ett enigt motstånd bland landets tandläkare</p>
          <p>Många fler argument finns som talar emot införandet av ett premietandvårdssystem. Det kanske mest talande och mest betydelsefulla är att hela den svenska tandläkarkåren, offentliganställda som privata, uttalat tagit avstånd från regeringens förslag. Att i det läget införa ett sådant system kan inte under några omständigheter sägas vara att rekommendera. Verkningskraften av ett dylikt politiskt beslut måste uppskattas som mycket liten.</p>
          <p>Kristdemokraternas förslag till reformerad tandvårdsförsäkring</p>
          <p>Kristdemokraterna yrkar avslag på regeringens förslag till lag om premietandvård. Vi ser dock behov av en reformering av tandvårdsförsäkringen, men menar att det bör kunna ske inom det nuvarande åtgärdstaxesystemet. På kort sikt bör förbättringen innebära att rätten till högkostnadsskydd sker genom förhandsprövning enligt den modell regeringen skisserat. Högkost- nadsskyddet bör ligga kvar på dagens nivå, 7 000 kronor. Liksom regeringen föreslagit bör det trappstegsvisa högkostnadsskyddet förändras så att nivån mellan självrisk och högkostnadstaket endast subventioneras med en</p>
          <p>Mot. 1995/96Sf19</p>
          <p>45</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0007.pdf"/>
          <p>Mot.</p>
          <p>46</p>
          <p>1995/96Sf19</p>
          <p>procentsats. Procentsatsen bör rimligtvis ligga på 40 procent. Subventionen över högkostnadsskyddet bör tills vidare vara 70 procent som idag. Självrisken ligger kvar på dagens 700 kronor. Detta taxesystem bör endast gälla under en övergångsperiod, den 1 juli 1996 till den 1 januari 1998. Regeringen bör ges i uppdrag att återkomma till riksdagen med ett utförligt förslag till ett reformerat åtgärdstaxesystem. Kristdemokraterna anser att högkostnadsskyddet skall konstrueras på ett mer rättvist sätt. Högkostnads- skyddet skall därför baseras på diagnos och vårdbehov. Högkostnadsskyddet bör även i ett permanent system beviljas genom förhandsprövning. Generellt har man i de övriga europeiska länderna ett bättre högkostnadsskydd och mindre subventioner, vilket är den väg även vi bör gå när resurserna inte kan räcka till allt. I regeringens uppdrag bör även fri prissättning inom åtgärds- taxan övervägas. Frågan om specialisttandvårdens finansiering och organisation tas egent- ligen inte upp av regeringen utan endast de övriga tandläkarnas roll i förhållande till specialisttandläkarna. Regeringen hänvisar istället till att situationen inom specialisttandvården bör ses över när de förändringar man föreslår i propositionen varit i kraft ett tag. Kristdemokraterna finner denna skrivning från regeringens sida vara alltför vag, man skjuter frågan framför sig på obestämd tid. Kristdemokraterna menar att frågan om specialist- tandläkarna bör utredas snarast. Det som i första hand bör utredas är ett införande av samma ersättningssystem som för sjukvården. På många sätt liknar specialisttandvården sjukvården. En parallell kan ges till t ex fotvården där man remitterar patienter till sjukvården vid svårare problem. Några egentliga undersökningar har inte gjorts över hur frekvensen av tandläkarbesök påverkats av införandet av självrisk och de allmänna neddragningar som gjorts i de sociala försäkringarna. Kristdemokraterna menar att en sådan undersökning bör göras och att regeringen ges detta uppdrag. Det finns idag ett överskott av tandläkare beroende på att för många utbildas jämfört med de behov som finns. Detta innebär att en stor arbets- löshet finns bland tandläkare idag. Kristdemokraterna menar att regeringen skyndsamt bör se över detta faktum för att anpassa antalet tandläkar- utbildningsplatser efter behovet. Tandläkarutbildningen är lång, vilket inne- bär att vid behov av minskat antal utbildningsplatser bör beslut tas snarast. Användning av amalgam som fyllningsmaterial kommer att vara otillåten från och med år 1997. Uppskattningsvis kommer då troligtvis behovet av antalet tandläkare att öka tillfälligt. De människor som idag funderar på att byta ut sina amalgamfyllningar kommer med all sannolikhet att finna det mer motiverat och accepterat att göra bytet när amalgam generellt förbjuds vid nya lagningar. Lagning av tänder med alternativa material har visat sig ta mellan dubbelt till fyrdubbelt så lång tid som att göra lagningar med amalgam. Detta beroende på att alternativmaterialen är hårdare i sin struktur, vilket gör dem svårare att jobba med. Inledningsvis kan man alltså tänka sig en ökad efterfrågan på antalet tandläkare när amalgamet tas bort som</p>
          <pb facs="riksdagen-motions-pdf/data/199596/mot_199596_SF_0019/mot_199596_SF_0019-0008.pdf"/>
          <p>lagningsmaterial. Detta förändrar dock inte det faktum att utbildnings- kapaciteten bör ses över. Behovet av tandläkare beror på nivån på tandhälsan i landet. En förutsättning för att kunna minska antalet utbildningsplatser för tandläkare är en fortsatt god tandhälsa.</p>
          <p>Hemställan</p>
          <p>Med hänvisning till det anförda hemställs 1. att riksdagen avslår regeringens förslag till lag om premietandvård, 2. att riksdagen hos regeringen begär förslag till åtgärder för konkurrensneutralitet mellan privat och offentlig tandvård, 3. att riksdagen avslår regeringens förslag om en åldersgräns på 65 år för rätt till försäkringsersättning för tandläkare och tandhygienister, 4. att riksdagen som sin mening ger regeringen till känna vad i motionen anförts om ändringar i åtgärdstaxesystemet under en över- gångsperiod med start den 1 juli 1996, 5. att riksdagen hos regeringen begär förslag till ett reformerat åtgärdstaxesystem med ikraftträdande den 1 januari 1998, 6. att riksdagen hos regeringen begär förslag till ersättning för specialisttandvården på samma sätt som för sjukvården, 7. att riksdagen begär att regeringen låter utreda frekvensen av svenska folkets tandläkarbesök, 8. att riksdagen som sin mening ger regeringen till känna vad i motionen anförts om behovet av tandläkare i framtiden och lämplig dimensionering av tandläkarutbildningen.</p>
          <p>Stockholm den 7 februari 1996 Rose-Marie Frebran (kds) Chatrine Pålsson (kds) Holger Gustafsson (kds)</p>
          <p>Göran Hägglund (kds) Mats Odell (kds)</p>
          <p>'Gotab, Stockholm 1996</p>
          <p>Mot. 1995/96Sf19</p>
          <p>47</p>
        </div>
      </div>
    </body>
  </text>
</TEI>
