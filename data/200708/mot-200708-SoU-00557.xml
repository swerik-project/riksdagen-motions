<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00557">
  <teiHeader>
    <fileDesc>
      <titleStmt>
        <title>Alkoholinsatser för ungdomarnas skull</title>
        <author corresp="i-24CbHNwsRznss4Yas6HseU i-6NzqsXjPzSi4BTz8BKo1Rg">av Anita Brodén och Christer Winbäck (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alkoholinsatser för ungdomarnas skull</title>
          <idno type="rdwebb">GV02So557</idno>
          <rs type="number">So557</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So557/text</ref>
          <ref type="dokument_url_html">http://data.riksdagen.se/dokument/GV02So557</ref>
          <ref type="dokumentstatus_url_xml">http://data.riksdagen.se/dokumentstatus/GV02So557</ref>
          <ref type="doc">http://data.riksdagen.se/fil/AD0016CA-5414-45C7-A4EA-AA8F87526DAA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DSHpCTCikMWND3fAjxGdJv" type="signed"/>
        <correspContext corresp="i-DSHpCTCikMWND3fAjxGdJv">
          <note type="signatory" corresp="i-24CbHNwsRznss4Yas6HseU"/>
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction type="referral" xml:id="i-GLyyvbN1gZJVF5BA7uGk7T">
          <date when="2007-10-16"/>
        </correspAction>
        <correspAction type="dismissal" xml:id="i-2111c9FV7E2yrdey42qL5b">
          <date when="2007-10-16"/>
        </correspAction>
        <correspAction type="numbering" xml:id="i-DeqQjQDiHXUb4XsRocCwZ5">
          <date when="2007-10-09"/>
        </correspAction>
        <correspAction type="submission" xml:id="i-VxuztCUFRFDBDKrZcs5ZLh">
          <date when="2007-10-05"/>
        </correspAction>
        <correspAction type="transfer" xml:id="i-3ksmpHBTt6tL9cif77VBT6">
          <date when="2007-10-05"/>
        </correspAction>
        <correspAction type="assigned" xml:id="i-QVqZksD256eoqLfRwJnW1j"/>
        <correspContext corresp="i-QVqZksD256eoqLfRwJnW1j">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Py2BuWE1iNHAaXyo2o7Wia">
            Förslag till riksdagsbeslut
          </head>
          <list style="ol">
            <item xml:id="i-Xagyhtr5WKYZM2cGKxac6m">
              Riksdagen tillkännager för regeringen som sin mening vad som
              anförs i motionen om att i EU föra in folkhälsoaspekten och verka
              för att införselkvoterna för alkohol sänks till en nivå som kan
              anses rimlig för privat bruk. 1
            </item>
            <item xml:id="i-JweEw63AfMVmHrkZ2HSe6b">
              Riksdagen tillkännager för regeringen som sin mening vad som
              anförs i motionen om att aktivt söka internationella allianser
              för att gemensamt verka för att i EU minska alkoholkonsumtionen.
            </item>
            <item xml:id="i-KpwREcLHno8CDHbftGfpDt">
              Riksdagen tillkännager för regeringen som sin mening vad som
              anförs i motionen om att i EU verka för en gemensam höjning av
              minimiskatterna på alkohol. 1
            </item>
            <item xml:id="i-3hSnUKQLPNUTgzz7LNwtA2">
              Riksdagen tillkännager för regeringen som sin mening vad som
              anförs i motionen om vikten av att tull och polis har tillräckliga
              resurser för att kunna stoppa den illegala försäljningen av alkohol.
              2
            </item>
            <item xml:id="i-4JXiMtCb8T1RWi6c51hBUp">
              Riksdagen tillkännager för regeringen som sin mening vad som
              anförs i motionen om en riktad informationskampanj till ungdomar.
            </item>
          </list>
          <p xml:id="i-BvGTMrFhuXWHz4RtNKPsKM">
            1 Yrkandena 1 och 3 hänvisade till SkU.
          </p>
          <p xml:id="i-Wk5pJyTG6xzYa85fczjner">
            2 Yrkande 4 hänvisat till JuU.
          </p>
        </div>
        <div type="motContent">
          <head type="h1" xml:id="i-9MvvJykfevBTyDVQ2qobTC">
            Motivering
          </head>
          <p xml:id="i-LJY4DygLJHbGeC2pRoAJSc">
            Alkoholen kostar samhället 160 miljarder kronor årligen enligt
            de beräkningar som nationalekonomen Anders Johnsson gjort. Där
            ingår bl.a. produktionskostnader (ca 32 miljarder kronor), produktionsbortfall
            (ca 87 miljarder kronor), sjuk-, social- och kriminalvård (28
            miljarder kronor), egendomsskador (3 miljarder kronor) och förebyggande
            åtgärder (6 miljarder kronor).
          </p>
          <p xml:id="i-LvFmAtHrboEbRfviuJtRGT">
            Ökade alkoholskador har kunnat avläsas bl.a. i trafiken, där
            alkoholrelaterade dödsolyckor ökat med över 50 % sedan 1995. 150
            personer avlider varje år i alkoholrelaterade trafikolyckor. Detta
            är oacceptabelt och har bidragit till att delmålet för nollvisionen
            år 2007 ej kunnat uppnås.
          </p>
          <head type="h2" xml:id="i-7evY5xjvqxhTTE83rNGNbJ">
            Införseln av alkohol
          </head>
          <p xml:id="i-6bA3Yjx7nUHFj9YyuPEeZB">
            Så sent som 1998 drack svenskarna drygt 8 liter ren alkohol per
            person och år. I år beräknas konsumtionen hamna på runt 10 liter,
            vilket är en ökning med nästan 30 %. Det finns ett direkt samband
            mellan ökad konsumtion och ökade alkoholproblem, och det har sedan
            1998 noterats ett kraftigt ökat antal fall av alkoholförgiftning.
            Konsumtionsökningen beror till största delen på att införselkvoterna
            för alkohol höjts till orimliga nivåer 230 liter per person och
            resa för personligt bruk. Det är i praktiken fri införsel av alkohol
            eftersom utökad kvot dessutom kan erhållas för speciella tillfällen.
          </p>
          <p xml:id="i-WFmnaeoNVzAUGKXi5asUco">
            Regeringen bör i EU föra in folkhälsoaspekten och verka för att
            införselkvoter mellan länderna i EU sänks till en nivå som kan
            anses rimlig för privat bruk och aktivt söka internationella allianser
            för att gemensamt verka för att i EU minska alkoholkonsumtionen.
            Detta bör riksdagen ge regeringen till känna.
          </p>
          <p xml:id="i-Ruu7g9orbZdUR3LAgCQ3Tk">
            Regeringen bör även i dessa sammanhang driva linjen om en gemensam
            höjd minimiskatt på alkohol inom EU. Detta bör riksdagen ge regeringen
            till känna.
          </p>
          <p xml:id="i-ShibccQxfoHFrT2bkETCq1">
            Den i praktiken fria införseln har inneburit att personer satsat
            på illegal alkoholförsäljning till framför allt ungdomar. Vid
            en mängd orter säljs numera alkohol från diverse skåp- och personbilar
            utan att polisen har resurser att ingripa. Detta är helt otillfredsställande.
            Det krävs att tull och polis har tillräckliga resurser för att
            kunna stoppa den illegala försäljningen av alkohol. Det krävs
            kraftiga polisiära åtgärder för att få bukt med langningen. Detta
            bör riksdagen ge regeringen till känna.
          </p>
          <head type="h2" xml:id="i-AKLNM1vrniDH797yPFJFCX">
            Ungdomars alkoholkonsumtion
          </head>
          <p xml:id="i-FEWErg9oQ5ew6nQS5hv3fz">
            Det har under en tid funnits alkoholblandad läskedryck som blivit
            mycket populär inte minst bland unga flickor. Det räknas formellt
            som öl och har fått karaktären av ungdomsdryck med 3,5 volymprocent
            alkohol. Problemet med sådant öl som från livsmedelsbutiker m.m.
            säljs till tonåringar har uppmärksammats många gånger, och det
            har också framkommit att alltför många affärer inte sköter åldersgränsen.
            Om affärsintressen kan framtvinga att alla slags alkoholdrycker
            med denna alkoholstyrka ska likabehandlas när det gäller försäljning
            i livsmedelshandeln kommer olika företag att ha utrymme att i
            vanliga butiker sälja starkare cider, alkoläsk och en rad andra
            produkter som ges en sådan alkoholstyrka att de blir berusningsmedel,
            där unga eller mycket unga människor är målgruppen för marknadsföringen.
          </p>
          <p xml:id="i-9MLFqU2VCAhdgV9snM7W43">
            För att få bukt med alkoholmissbruket främst bland ungdomar krävs
            ett helt batteri av åtgärder. Informationens betydelse har ifrågasatts,
            varför det är viktigt att de informationsinsatser som görs verkligen
            når målgruppen på ett effektivt sätt. Förebilder från kändisvärlden
            har visat sig ha betydelse för de yngre åldrarna och borde kunna
            användas med framgång. Regeringen bör därför få i uppdrag att
            ansvara för riktade ungdomskampanjer i syfte att minska alkoholanvändningen.
            Detta bör riksdagen ge regeringen till känna.
          </p>
        </div>
        <div type="motSignatures">
          <list>
            <item xml:id="i-DHCJ7MsAK6B5TKH2V6Efup">
              Anita Brodén (fp)
            </item>
            <item xml:id="i-E2PBxpzWRf4oiih4AHZDcM">
              Christer Winbäck (fp)
            </item>
          </list>
        </div>
      </div>
    </body>
  </text>
</TEI>
