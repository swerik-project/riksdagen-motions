<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SkU-00019">
  <teiHeader>
    <fileDesc>
      <titleStmt>
        <title>med anledning av skr. 2008/09:183 Redovisning av skatteutgifter 2009</title>
        <author corresp="i-H5HJUuQkcmeBKzDKgSJFMx">av Lars Johansson m.fl. (s, v, mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2008/09:183 Redovisning av skatteutgifter 2009</title>
          <idno type="rdwebb">GW02Sk19</idno>
          <rs type="number">Sk19</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GW02Sk19/text</ref>
          <ref type="dokument_url_html">http://data.riksdagen.se/dokument/GW02Sk19</ref>
          <ref type="dokumentstatus_url_xml">http://data.riksdagen.se/dokumentstatus/GW02Sk19</ref>
          <ref type="doc">http://data.riksdagen.se/fil/684CB009-87F8-497E-BA8A-E6688F7C9D41</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-H5HJUuQkcmeBKzDKgSJFMx</idno>
            <name>Lars Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-RV58z4JKLyvuKAyG2XobP8</idno>
            <name>Laila Bjurling</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YMP8nuJqySuXaujevkGpSV</idno>
            <name>Raimo Pärssinen</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-9xcMYrrML4AzXQ6jGcD6e2</idno>
            <name>Christin Hagberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-DKVEwjAedaaDyvZjYRUhUM</idno>
            <name>Britta Rådström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-V3GjREvdYiesCjNn7quoGc</idno>
            <name>Hans Olsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HXbqFEyQ3cDBEvGisHaWzR</idno>
            <name>Birgitta Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-74VQqze4HMLcfDXHVHTvqj"/>
        <correspContext corresp="i-74VQqze4HMLcfDXHVHTvqj">
          <ref>Regeringsskrivelse 2008/09:183</ref>
        </correspContext>
        <correspAction xml:id="i-UoLUeJQRoJ5ATP8awPpGnm" type="signed"/>
        <correspContext corresp="i-UoLUeJQRoJ5ATP8awPpGnm">
          <note type="signatory" corresp="i-H5HJUuQkcmeBKzDKgSJFMx"/>
          <note type="signatory" corresp="i-RV58z4JKLyvuKAyG2XobP8"/>
          <note type="signatory" corresp="i-YMP8nuJqySuXaujevkGpSV"/>
          <note type="signatory" corresp="i-9xcMYrrML4AzXQ6jGcD6e2"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-DKVEwjAedaaDyvZjYRUhUM"/>
          <note type="signatory" corresp="i-V3GjREvdYiesCjNn7quoGc"/>
          <note type="signatory" corresp="i-HXbqFEyQ3cDBEvGisHaWzR"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="referral" xml:id="i-M8CwCtm3C2r3vGKAjwGvHf">
          <date when="2009-05-05"/>
        </correspAction>
        <correspAction type="dismissal" xml:id="i-WcqhFht8xLRWCbGUk2V2Mu">
          <date when="2009-05-04"/>
        </correspAction>
        <correspAction type="dismissal" xml:id="i-76kamEsYRaYiLbX5NFGtGh">
          <date when="2009-05-04"/>
        </correspAction>
        <correspAction type="transfer" xml:id="i-Y6yjGSn17JLQhwuBwcdWg5">
          <date when="2009-04-29"/>
        </correspAction>
        <correspAction type="submission" xml:id="i-3qjgTHtJTRewkK9KRkHPHc">
          <date when="2009-04-29"/>
        </correspAction>
        <correspAction type="assigned" xml:id="i-LKMiscvxgndfpTWqXFBgmX"/>
        <correspContext corresp="i-LKMiscvxgndfpTWqXFBgmX">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VuQ2CsCCPv41dKT3CrkYQG">
            Förslag till riksdagsbeslut
          </head>
          <list style="ol">
            <item xml:id="i-UbyPcCueRQc4zfMpLakaTg">
              Riksdagen tillkännager för regeringen som sin mening vad som
              anförs i motionen om restriktiv hållning till selektiva inslag
              i beskattningen.
            </item>
            <item xml:id="i-QTiUNsegQxLyDEDod4KS5C">
              Riksdagen tillkännager för regeringen som sin mening vad som
              anförs i motionen om att regeringen årligen i en skrivelse till
              riksdagen ska redovisa både skatteutgifter och skatteavdrag.
            </item>
          </list>
        </div>
        <div type="motContent">
          <head type="h1" xml:id="i-DxXJr1zbwPvq6Jhz97HKU">
            Ett skattesystem med mindre av nedsättningar, avdrag och andra
            särlösningar
          </head>
          <p xml:id="i-TYb6gHk2DdK8EkJQsC5wVA">
            Välfärden ska vara solidariskt finansierad genom att skatt betalas
            efter bärkraft, och välfärden ska sedan fördelas efter behov.
            Den som har högre inkomster och stora ekonomiska tillgångar ska
            bidra med mer än den som har lägre inkomster och mindre ekonomiska
            tillgångar. Alla ska däremot ha rätt till samma välfärd oavsett
            inkomst och förmögenhet. Skattesystemet bidrar tillsammans med
            socialförsäkringarna till att skapa en rättvis fördelning av samhällets
            resurser.
          </p>
          <p xml:id="i-L6sunTwqD6wqhsMp9YuDF1">
            Människor måste kunna känna trygghet för att våga möta och positivt
            bejaka de ständiga förändringar som globaliseringen ger upphov
            till. Otrygga och rädda människor är inte kreativa och förändringsbenägna.
            Skattesystemet och välfärden är två sidor av samma mynt. Välfärden
            finansieras med skatter, och skatterna uppfattas som legitima
            så länge den offentliga välfärden kommer alla till del och håller
            en god kvalitet. Välfärden är inte gratis, utan finansieras av
            dem som arbetar, investerar, uppfinner och betalar skatt i Sverige.
            Inte minst därför är den internationella skatteflykt som sker
            till de s.k. skatteparadisen ett hot mot välfärden.
          </p>
          <p xml:id="i-L3nSmhK3WBsK2yFWjLFoNs">
            Det svenska skattesystemet reformerades för ett och ett halvt
            decennium sedan. Reformeringen föregicks av en omfattande dialog
            med alla riksdagspartier och med arbetsmarknadens parter. Skattereformens
            grundpelare har varit så genomtänkta och välförankrade att de
            hållit över både en borgerlig regering 19911994 och en socialdemokratisk
            minoritetsregering, med stöd från Vänsterpartiet och Miljöpartiet
            de gröna 19942006.
          </p>
          <p xml:id="i-WsYaJvtWBdm6HZbk1j63a4">
            Ett huvudsyfte med skattereformen 19901991 var att skatterna
            bättre skulle fördelas efter bärkraft, samtidigt som arbete och
            sparande skulle stimuleras. Skattesystemet skulle därför inriktas
            på att finansiera offentliga utgifter och att bidra till en jämnare
            fördelning av levnadsstandarden, medan andra politiska mål i första
            hand skulle tillgodoses utanför skattesystemet.
          </p>
          <p xml:id="i-MHPuUA1Fa9Z5ZKJFBT1Q7u">
            De fyra grundpelarna för 19901991 års skattereform var sammanfattningsvis
          </p>
          <list style="ul">
            <item xml:id="i-MT8VxZdn2SreFsfuMVpAgU">
              lägre skattesatser
            </item>
            <item xml:id="i-L994ny9KkCQRx89FGHSQCP">
              bredare skattebaser
            </item>
            <item xml:id="i-9YyGUqAzgKwUscyd275N5T">
              mer neutral och likformig beskattning
            </item>
            <item xml:id="i-KyetmoEZsfHpgBcvti7ehF">
              enklare regler.
            </item>
          </list>
          <p xml:id="i-FtXiVndDBzTGJxxrRsz5LM">
            De tre senare grundpelarna borde även i dag kunna vägleda en
            skattereform. Frågan om nivån på skattesatserna måste diskuteras
            kopplad till nivån för välfärdsstatens ambitioner.
          </p>
          <p xml:id="i-TafRg8H6S5BmbfT9q7YkaR">
            Strävan efter likformighet behöver dock inte stå i motsatsförhållande
            till att använda styrande skatter som snarare minskar än ökar
            snedvridningarna i ekonomin. Genom skatter på miljö- och hälsoskadliga
            varor ska samhällskostnader som annars inte syns i priset synliggöras,
            för att på så sätt styra konsumtionen i en mer hållbar riktning.
            Offensiva miljöskatter är beprövade och har visat goda resultat.
            Vi anser att det kommer att behövas klimat- och energirelaterade
            skatteförändringar och skattehöjningar. Pengarna som genereras
            behövs för satsningar på ny energiteknik och utbyggnad av klimatvänlig
            infrastruktur, såsom järnväg och kollektivtrafik, forskning och
            utveckling och klimatanpassning av bostäder. Det är investeringar
            som gör att vi klarar klimatmålen samtidigt som ekonomin kan utvecklas
            och nya jobb skapas.
          </p>
          <p xml:id="i-WffmYJfPFPNHhqVkqQAXis">
            Samma år som skattereformen genomfördes förlorade Socialdemokraterna
            riksdagsvalet. Under de borgerliga regeringsåren 19911994 gjordes
            en rad stora avsteg från skattereformen, bl.a. sänktes skatten
            på kapitalinkomster, aktieutdelningar gjordes skattefria och fler
            fick betala statlig inkomstskatt.
          </p>
          <p xml:id="i-C6gYhGrYzrAxDSKWZFzZ1v">
            Även den socialdemokratiska minoritetsregeringen gjorde ett stort
            antal ändringar i skattereglerna. Några har inneburit direkta
            avsteg från skattereformen, t.ex. införandet av egenavgifter och
            den lägre matmomsen. De flesta ändringar har dock handlat om justeringar
            av skattesatser eller skattejuridiska omarbetningar för att minska
            möjligheterna till skatteplanering, för att förenkla för skattebetalarna
            eller anpassa skattereglerna efter EU:s regler och den ökade rörligheten
            över gränserna. Andra ändringar har gjorts av miljö-, klimat-
            eller tillväxtpolitiska skäl.
          </p>
          <p xml:id="i-NR8tE1gdRymqtgWBaiWkKo">
            Trots förändringarna var skattesystemet i allt väsentligt hösten
            2006 fortfarande utformat efter de riktlinjer som formulerades
            inför skattereformen.
          </p>
          <p xml:id="i-74gbbxvSGMNcAwgzfzenJi">
            Utvecklingen i vår omvärld sedan skattereformen har präglats
            av hårdare konkurrens, inte minst på skatteområdet. Globaliseringen
            fortskrider, alltfler stater industrialiseras och många stater,
            inte minst i Asien, genomgår en snabb ekonomisk utveckling. Människor,
            kunskap och kapital är rörligare än någonsin. Den hårdnande skattekonkurrensen
            beror också på att tekniken underlättar flyttningar av kapital
            och på den juridiska utvecklingen, inte minst EG-rättsligt. Banker
            och andra finansiella företag är aktiva med att sälja olika koncept
            som reducerar skatten för företag och enskilda. De nationella
            skattemyndigheterna ligger ofta steget efter.
          </p>
          <head type="h2" xml:id="i-kVbfA6CXgUef1VT9rx1fG">
            Borgerlig skattepolitik
          </head>
          <p xml:id="i-4V9C8MUvz8RgMwkeBhFWM6">
            Den borgerliga regeringen har på mycket kort tid genomfört stora
            skattesänkningar. Det innebär ett systemskifte på skatteområdet
            samtidigt som det bidragit till att urholka skattebaserna. I och
            med det minskas möjligheterna till en rättvis fördelning av de
            ekonomiska resurserna, och möjligheterna till välfärdssatsningar
            begränsas. Skatterna har sänkts mest för höginkomsttagare och
            förmögna samtidigt som arbetslösa, sjuka och pensionärer står
            för finansieringen. Det betyder att Sverige har fått vidgade klyftor.
            Ett flertal av regeringens skatteåtgärder är dessutom riktade
            till grupper eller sektorer av näringslivet på ett sådant sätt
            att vi får fler undantag från en likformig beskattning. Den borgerliga
            regeringens skattepolitik har också inneburit en skevare regional
            fördelning av skatterna och gynnat män framför kvinnor.
          </p>
          <p xml:id="i-8wypEuRLXtxLwMdgndf4Rx">
            Regeringen och den borgerliga riksdagsmajoriteten har beslutat
            att lika inkomster ska beskattas olika beroende på förvärvskällan
            och på hur gammal inkomsttagaren är. Inte minst det s.k. jobbskatteavdraget,
            som ger pensionärer, arbetslösa och långtidssjuka en högre skatt
            än de i arbete, är ett avsteg från likformighetsprincipen. Inte
            bara skatterna utan även arbetsgivaravgifterna har sänkts på ett
            selektivt sätt. För ungdomar som vid årets ingång inte har fyllt
            26 år har egenavgifterna och den allmänna löneavgiften satts ned.
            Den borgerliga regeringen har också velat ge direkta skattesubventioner
            till enskilda branscher. I stället för att ge alla branscher och
            företag likvärdiga villkor ansåg sig regeringen vara lämpad att
            peka ut i vilka branscher framtidens jobb ska komma. Särregler
            för enstaka branscher eller yrkesområden skapar alltid krångel
            och gränsdragnings­problem. Det skapar också ett tryck från andra
            branscher att få motsvarande förmåner. Särregler är dessutom i
            allmänhet orättvisa genom att särskilda skatteregler av detta
            slag gynnar konsumtionen av t.ex. vissa tjänster framför annan
            konsumtion, om skattskillnaden inte motiveras av att spegla samhällskostnader
            som annars inte syns i priset och där särregleringen därför snarast
            syftar till att minska snedvridningen av konsumtionen.
          </p>
          <head type="h2" xml:id="i-BSNWFb9RVVJXwUh4Cu2Vr5">
            Vad händer med skatteutgifterna?
          </head>
          <p xml:id="i-VHMGB2JeVoms883eFadZ25">
            Utifrån de förhållandevis omfattande reformer och skattesänkningar
            som regeringen har genomfört och föreslagit kan man sluta sig
            till att den likformighetsprincip som var den bärande principen
            vid 19901991 års skattereform inte vägleder den nuvarande borgerliga
            regeringen i dess utformning av skatteuttaget. I stället går utvecklingen
            mot att utforma skatterna selektivt i betydligt större utsträckning
            än tidigare. Selektiva regelverk innebär omfattande avgränsningsproblem
            (dvs. vilka och vad som ska omfattas av en viss regel) och svåröverskådliga
            skatteregler. Detta medför i sin tur ökade kostnader för skatteadministrationen.
            Dessa kostnader har regeringen i allmänhet bortsett ifrån i sina
            anslag till Skatteverket.
          </p>
          <p xml:id="i-Nr3sgprYP91tb78Xj9vD9U">
            Den borgerliga regeringen satsade vid sitt tillträde hösten 2006
            på att snabbt genomföra skattesänkningar. Många av de stora förändringarna
            sjösattes med ett minimum av beredning. Det s.k. jobbskatteavdraget
            blev en viktig del av skattepolitiken 2007, men regeringen genomförde
            även stora ändringar i boendebeskattningen, slopade förmögenhetsskatten,
            slopade avdragsrätten för fack- och a-kasseavgifter samt införde
            en skattereduktion för hushållstjänster.
          </p>
          <p xml:id="i-JSUcNoaEYWUc3S2pMSVD7K">
            Under 2008 fortsatte regeringen att genomföra minst lika många
            eller faktiskt fler ändringar på skatteområdet. Regeringen har
            alltså inte för avsikt att slå av på takten i fråga om skattesänkningar,
            även om förslagen inte omfattar lika stora kostnader för staten
            som föregående år. Bland några av de större förändringarna för
            2008 kan nämnas en utökning av jobbskatteavdraget, en omfattande
            omläggning av fastighetsbeskattningen och ett förslag till införande
            av skattelättnader för vissa delar av tjänstesektorn (ett förslag
            som dock övergavs då det stötte på patrull från EU-kommissionen).
          </p>
          <p xml:id="i-KqcizaBvcp5H2i9vnsmSJF">
            Skatteförändringarna under 2009 inriktades dels på ett s.k. företagsskattepaket,
            dels på ett tredje steg i jobbskatteavdraget som kombinerat med
            en höjd beloppsgräns för den nedre brytpunkten kostar 15 miljarder
            kronor. Andra väsentliga förändringar på skatteområdet är ändrade
            regler kring F-skatt och att avdraget för hushållstjänster kombinerats
            med ett reparations-, om- och tillbyggnadsavdrag till ett s.k.
            hushållsskatteavdrag (HUS-avdrag) med en fakturamodell som lägger
            på utföraren, inte köparen, att få ut ersättningen från staten.
          </p>
          <p xml:id="i-NmWHwtGg7JyGrt1Gb5uFja">
            Med de ovan nämnda förändringarna förstärks bilden av att regeringen
            inte ställer sig bakom principer som likformighet och enkelhet
            när det gäller skatteuttaget, för att inte tala om rättvisa. Som
            nämnts tidigare innebär förändringarna att lika inkomster beskattas
            olika beroende på utbetalare m.m. Regelverket är dessutom mycket
            komplicerat, och det är svårt för den enskilde individen att skapa
            sig en överblick över de nya skattereglerna.
          </p>
          <p xml:id="i-RQqetbSXpRyJzbiVBFopzY">
            Skatterna har förändrats kraftigt sedan den borgerliga regeringens
            politik började verka från den 1 januari 2007. Under tre år har
            regeringen hunnit med att genomföra över 70 regelförändringar
            i skattesystemet, såväl stora som små. Det senaste exemplet är
            regeringens sänkning av inkomstskatterna med 15 miljarder kronor
            under 2009, som är ofinansierad, och sammantaget har skatterna
            nu sänkts med en årlig effekt av 85 miljarder kronor. Väldigt
            lite av dessa skattesänkningar har gått till alla de som nu drabbas
            av både jobb- och välfärdskrisen.
          </p>
        </div>
        <div type="motSignatures">
          <list>
            <item xml:id="i-M4RpTVJbWpxu3idRBin1Jo" who="i-H5HJUuQkcmeBKzDKgSJFMx">
              Lars Johansson (s)
            </item>
            <item xml:id="i-AvMQzXVBUeK6XsXDwtKEZu" who="i-RV58z4JKLyvuKAyG2XobP8">
              Laila Bjurling (s)
            </item>
            <item xml:id="i-X9mTZJ73eTiLboTX3NxMPc" who="i-YMP8nuJqySuXaujevkGpSV">
              Raimo Pärssinen (s)
            </item>
            <item xml:id="i-5C345JniJqPYcLtukxHBFz" who="i-9xcMYrrML4AzXQ6jGcD6e2">
              Christin Hagberg (s)
            </item>
            <item xml:id="i-RpeNyUZNfKusyzcUdfSkeh" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-GGjvivLmu8GBmW1apTQjJQ" who="i-DKVEwjAedaaDyvZjYRUhUM">
              Britta Rådström (s)
            </item>
            <item xml:id="i-DPe2aW3aPQQiXS2oEZ56PC" who="i-V3GjREvdYiesCjNn7quoGc">
              Hans Olsson (s)
            </item>
            <item xml:id="i-3zTKkG6NJfPSSVrnyzTYxU" who="i-HXbqFEyQ3cDBEvGisHaWzR">
              Birgitta Eriksson (s)
            </item>
            <item xml:id="i-ApFMocC452WTp1Gm89gA2y" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-JsJuZm51LgZGn7Rsruxhgz" who="i-WG11xmCpAW9nyyXv1sJFAK">
              Helena Leander (mp)
            </item>
          </list>
        </div>
      </div>
    </body>
  </text>
</TEI>
