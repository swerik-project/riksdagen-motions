<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__230/mot_1970__ak__230-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion i Andra kammaren, nr 230 år 1970 9
          </p>
          <p>
            Nr 230
          </p>
          <p>
            Av herr Hermansson m. fl., om utbyggnad av barnstugeverksam-
            heten.
          </p>
          <p>
            (Lika lydande med motion nr 203 i Första kammaren)
          </p>
          <p>
            Efter många års opinion på såväl riks- som lokalplan för en utbyggnad
            av barnstugeverksamheten har denna under de senare åren byggts
            ut i en successivt ökande takt — dock ännu helt otillräcklig för
            att tillnärmelsevis tillgodose det behov som föreligger. Ett av
            de stora problemen har varit kommunernas ekonomiska åtaganden
            kontra statsmakternas. Anordnings- bidragen har höjts till en
            någorlunda tillfredsställande nivå under det att driftbidragen
            varit helt otillräckliga, och därmed har de kostnader kommu- nerna
            fått för barnstugeverksamheten varit en starkt hindrande faktor
            för utbyggnaden. I årets statsverksproposition föreslås nu en
            höjning av dessa driftbidrag till daghem från 1 600 till 2 800
            kronor per plats och år och till fritidshem från 900 till 1500
            kronor per plats och år. Vid en första läsning kan dessa höjningar
            förefalla vara väsentliga, men så är dock tyvärr inte fallet om
            man studerar kostnaderna mer ingående. I dagens prisläge beräknas
            driftkostnaderna till i medeltal cirka 7500 kronor för plats i
            daghem och till cirka 5 400 kronor för plats i fritidshem. De
            hittills gällande driftbidragen har utgjort 21 Z resp. 11 Z av
            driftkost- naden, Ett driftbidrag som motsvarar endast ca 40 Z
            av driftkostnaden skulle i dag betyda 3 000 kronor för daghemsplatsen
            och ca 2 160 kronor för plats i fritidshem. Inte ens till dessa
            summor föreslås de kommande driftbidragen uppgå. Om barnstugorna
            ses i sitt riktiga och stora perspektiv med beaktande inte bara
            av uppgiften att bereda tillsyn för barn till förvärvsarbetande
            för- äldrar utan också av den stora betydelse som måste tillmätas
            denna verk- samhets sociala och pedagogiska effekter, måste de
            ekonomiska relationerna stat/kommun betraktas på ett helt annorlunda
            sätt. Det är viktigt att se frågan om barntillsyn i detta större
            sammanhang. Men om vi först stannar vid dess uppgift för förvärvsarbetande
            föräldrar har det visat sig att gjorda undersökningar visar att
            daghem lönar sig för kommunerna och att man därför måste sluta
            tala om de höga kostnaderna. I detta sammanhang är det av intresse
            att ta del av under senare tid ut- förda beräkningar av den kommunalekonomiska
            effekten av en ökad sats-
          </p>
          <pb facs="riksdagen-motions-pdf/data/1970/mot_1970__ak__230/mot_1970__ak__230-002.pdf"/>
          <p>
            10 Motion i Andra kammaren, nr 230 år 1970
          </p>
          <p>
            ning på vidgad barnstugeverksamhet. Byrådirektör Maj-Britt Sandlund
            har gjort beräkningar som visar att kommunerna tillförs aktningsvärda
            summor i merskatt genom att kvinnorna ges möjligheter att delta
            i förvärvsarbete. Med denna merskatt, skatt från vid barnstugorna
            anställda, statligt driftbi- drag och föräldraavgifter, blir nettokostnaden
            per daghemsplats och år 850 kronor. (Dessa beräkningar är gjorda
            med nu utgående lägre statsbidrag för driftkostnaderna.) I exemplet
            utgår hon från en primärkommunal ut- debitering på 13 kronor,
            mannens bruttoinkomst till 19 000 kronor och kvin- nans till 14
            000 kronor samt driftkostnaden per plats och år i daghemmet ca
            7 500 kronor. Enligt familjedaghemsutredningen år 1966 skulle
            210 000 kvinnor vara villiga att gå ut i förvärvsarbete om barntillsynen
            kunde ordnas. I andra sammanhang gjorda beräkningar visar att
            dessa kvinnor skulle tillföra produktionen 2 miljarder kronor,
            och fråga är väl snarare då om samhället har råd att inte verkställa
            en kraftigare och snabbare utbyggnad av barn- stugeverksamheten.
            Vad barnstugeverksamheten betyder för barnets utveckling kan inte
            räk- nas om i penningfaktorer. Bl. a. bör erinras om den stora
            betydelse verk- samheten har för att bl. a. kunna bereda alla
            barn lika möjligheter vid in- trädet i grundskolan, Denna fråga
            har under senare tid ägnats alltmer upp- märksamhet av erkända
            forskare. Även för ansvariga myndigheter och föräldrar blir det
            alltmer klart att oberoende av om föräldrarna förvärvs- arbetar
            eller ej är barnstugebyggandet en mycket angelägen uppgift och
            för alla barn en rättighet som samhället måste tillgodose utan
            inskränkningar. Trots att utbyggnadstakten i barnstugeverksamheten
            ökat de senare åren föreligger som bekant fortfarande en skriande
            brist på platser, och någon plan för den fortsatta utbyggnaden
            finns inte. Detta är mycket otillfreds- ställande, och när staten
            nu träder in med ökade ekonomiska bidrag måste man också åstadkomma
            en bättre planering. Av statsverkspropositionen framgår att kommunerna
            räknar med ca 10 000 nya daghemsplatser under nästa budgetår.
            Enligt socialstyrelsens uppgifter finns f.n. totalt 34 000 platser
            vid dag- och fritidshem, vilket i och för sig innebär en fördubbling
            sedan år 1965. Ökningen av platsantalet be- räknas enligt socialstyrelsen
            fortsätta i samma takt under den närmaste femårsperioden. Trots
            pågående och planerade utbyggnader kommer plats- antalet under
            lång tid att vara helt otillräckligt. Vi har under tidigare år
            genom motioner framfört krav på en femårsplan för byggandet av
            minst 150 000 nya platser i barnstugorna, och vi vill i år upprepa
            detta krav. Planering är viktig, men få kommuner har någon. Där-
            emot tycks det vara betydligt lättare att utarbeta planeringsnormer
            för P- platser. Dessutom finns för bilarnas uppställning en uppsjö
            med olika nor- mer och tillämpningsföreskrifter. Byggnadsstadgans
            $ 53 tar också upp frå-
          </p>
          <pb facs="riksdagen-motions-pdf/data/1970/mot_1970__ak__230/mot_1970__ak__230-003.pdf"/>
          <p>
            Motion i Andra kammaren, nr 230 år 1970 11
          </p>
          <p>
            gan om rättsliga regler för parkeringsplatser — fastighetsägarna
            är skyl- diga att anordna tillräckligt stort utrymme för bilarna
            till familjer som bor i huset. Självfallet måste mycket större
            uppmärksamhet ägnas åt frågan om våra barn, Här finns varken rättsliga
            regler eller tillräcklig planering från samhällets sida för att
            varje barns rättighet till plats i en barnstuga inom en rimlig
            framtid skall kunna tillgodoses. Socialstyrelsen föreslår i år
            en teknisk omläggning av statsbidragsreglerna till driften av
            barnstugorna, så att dessa utgår per avdelning i stället för som
            hittills per plats. Denna konstruktion är enligt vårt sätt att
            se riktigare då t. ex. småbarns- och spädbarnsavdelningar har
            jämförelsevis högre drift- kostnader och därför också är mera
            sällsynta än avdelningar för barn i åldern 5—6 år. Då emellertid
            barnstugeutredningen håller på att arbeta fram förslag om barntillsynens
            framtida organisation kan vi i likhet med vad som framhålles i
            årets statsverksproposition ansluta oss till att denna tek- niska
            omläggning för dagen får anstå. Beräkningar har gjorts som visar
            att ca 70 procent av driftkostnaderna utgörs av lönekostnader.
            Enligt vår mening borde en successiv höjning av driftbidraget
            till barnstugeverksam- heten snarast genomföras, så att detta
            täcker lönekostnaderna, Ett steg i denna riktning anser vi borde
            vara en höjning motsvarande 60 procent av dessa kostnader, varför
            en ytterligare uppräkning av förslagsanslaget blir erforderlig.
            Med hänvisning till vad som ovan anförts hemställes, att riksdagen
            måtte besluta 1. att i skrivelse till Kungl. Maj:t hemställa om
            utarbe- tande av en femårsplan för byggande av minst 150 000 nya
            platser i barnstugorna; 2. uttala sig för att en successiv höjning
            av driftbidraget till barnstugeverksamheten snarast genomföres,
            så att detta täcker lönekostnaderna; 3. att för budgetåret 1970/71
            till Bidrag till driften av barnstugor anvisa ett förslagsanslag
            av 97 000 000 kronor, innebärande att som en första etapp 60 procent
            av löne- kostnaderna vid barnstugorna täcks med statliga medel.
          </p>
          <p>
            Stockholm i januari 1970
          </p>
          <p>
            C. H. Hermansson (vpk) Gunvor Ryding (vpk) Eivor Marklund (vpk)
          </p>
        </div>
      </div>
    </body>
  </text>
</TEI>
