<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-SoU-00139">
  <teiHeader>
    <fileDesc>
      <titleStmt>
        <title>Folkhälsa</title>
        <author corresp="i-9XTMNkDLu5u66FsWiwysh1">av Karin Rågsjö m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:139 av Karin Rågsjö m.fl. (V)</title>
          <idno type="rdwebb">H202139</idno>
          <rs type="number">139</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H202139/text</ref>
          <ref type="dokument_url_html">http://data.riksdagen.se/dokument/H202139</ref>
          <ref type="dokumentstatus_url_xml">http://data.riksdagen.se/dokumentstatus/H202139</ref>
          <ref type="docx">http://data.riksdagen.se/fil/CDBB4C45-2765-4E1B-B366-35BFD44CE5D4</ref>
          <ref type="pdf">http://data.riksdagen.se/fil/67C7BE17-18BC-401F-9650-22F20D5D0AC9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-8voj19hLWTGJHkxNP79tRb</idno>
            <name>Nooshi Dadgostar</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-7EGhEVdWhirq9oiHvVcrQR</idno>
            <name>Lotta Johnsson Fornarve</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Bck3MHUrR4RGgTYBjR5urm" type="signed"/>
        <correspContext corresp="i-Bck3MHUrR4RGgTYBjR5urm">
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-8voj19hLWTGJHkxNP79tRb"/>
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-7EGhEVdWhirq9oiHvVcrQR"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
        </correspContext>
        <correspAction type="submitted" xml:id="i-3PL6ER345wd6EMJXK7Kv8S">
          <date when="2014-10-29"/>
          <time when="14:58:14"/>
        </correspAction>
        <correspAction type="reviewed" xml:id="i-DGcppRFd1Z4SD7gfhN8zx9">
          <date when="2014-10-29"/>
          <time when="15:54:46"/>
        </correspAction>
        <correspAction type="referred" xml:id="i-9TuJLnkgcubuhHtS4XNaDa">
          <date when="2014-11-12"/>
        </correspAction>
        <correspAction type="assigned" xml:id="i-9id2QEsSg6tYuntytQiwtq">
          <date when="2016-10-04"/>
          <time when="22:34:15"/>
        </correspAction>
        <correspContext corresp="i-9id2QEsSg6tYuntytQiwtq">
          <ref type="assignedTo">Socialutskottet</ref>
        </correspContext>
        <correspAction type="behandlas_i" xml:id="i-WqwNEgayG6XVyaC7uBzXbY"/>
        <correspContext corresp="i-WqwNEgayG6XVyaC7uBzXbY">
          <ref type="uppgift">2014/15:SoU12</ref>
          <ref type="ref_dok_id">H201SoU12</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">SoU12</ref>
          <ref type="ref_dok_titel">Folkhälsofrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2014/15:139 av Karin Rågsjö m.fl. (V) Folkhälsa</div>
      </div>
      <div type="motBody">
        <div type="motProposal" subtype="förslag">
          <head xml:id="i-54oLt34MzorpXhb3AHxKKT">
            Förslag till riksdagsbeslut
          </head>
          <list style="ol">
            <item xml:id="i-Fe3CjEudN3t3fZDTQkiHWz">
              Riksdagen tillkännager för regeringen som sin mening vad som
              anförs i motionen om att Folkhälsomyndigheten bör få i uppdrag
              att ta fram förslag på en handlingsplan för att minska hälsoklyftorna
              bland barn och unga.
            </item>
            <item xml:id="i-WmB9MDKdbiN8iQXHnxUeRo">
              Riksdagen tillkännager för regeringen som sin mening vad som
              anförs i motionen om att Folkhälsomyndigheten bör få i uppdrag
              att kartlägga och sammanställa hur folkhälsan har utvecklats de
              senaste decennierna och utifrån denna kartläggning peka ut de
              mest prioriterade områdena för folkhälsoarbetet den närmaste tiden.
            </item>
            <item xml:id="i-NBvfqqxMcLrndAG9krnPf2">
              Riksdagen tillkännager för regeringen som sin mening vad som
              anförs i motionen om att Folkhälsomyndigheten bör få i uppdrag
              att utveckla informationen till de grupper som är i störst behov
              av hälsokommunikation.
            </item>
          </list>
        </div>
        <div type="motContent">
          <head type="h1" xml:id="i-TEwMyof5F8JTBaqkQ7eoCe">
            Ökade hälsoklyftor
          </head>
          <p xml:id="i-S4snqG24ojdLjzXPiZznDH">
            Hur går det med folkhälsan i Sverige? Bra ytligt sett. Vi lever
            allt längre och blir allt friskare. I årsrapporten ”Folkhälsa
            i Sverige, Årsrapport 2014” utgiven av Folkhälsomyndigheten kan
            vi se olika tendenser. Folkhälsan i Sverige utvecklas positivt
            för befolkningen som helhet. Medellivslängden fortsätter att öka.
            Personer över pensionsåldern har i flera avseenden haft en bättre
            hälsoutveckling än yngre åldersgrupper. Det negativa är en ökad
            ojämlikhet i hälsa mellan olika socioekonomiska grupper.
          </p>
          <p xml:id="i-NdAhMsdvMGLFwajT7PiWUR">
            Det som sticker ut i rapporten är en tydlig jämlikhets- och jämställdhetsfråga.
            Skillnaderna mellan grupper med olika utbildningsbakgrund är fortfarande
            tydliga. Alla stora dödsorsaker i befolkningen – hjärtsjukdom,
            stroke, cancer, olyckor, självmord och alkoholrelaterade diagnoser
            – är vanligare bland dem med kort utbildning. Denna grupp rapporterar
            också sämre allmänt hälsotillstånd och har mer psykisk ohälsa.
          </p>
          <p xml:id="i-WfnBhF9fbE3T4U7Efopko7">
            Kvinnor med endast förgymnasial utbildning är den grupp som haft
            den minst gynnsamma hälsoutvecklingen och i den gruppen har den
            återstående medellivslängden vid 30 års ålder nästan inte ökat
            alls under den senaste tjugoårsperioden. För kvinnor med eftergymnasial
            utbildning i samma ålder har dödligheten minskat med 33 procent.
            Bland annat har minskningen av dödlighet i hjärt- och kärlsjukdom
            gått långsammare bland de enbart grundskoleutbildade kvinnorna
            och dödligheten i olycksfall har ökat. Även den självskattade
            hälsan har försämrats i gruppen. En annan viktig tendens är att
            kvinnor med enbart förgymnasial utbildning löper högre risk att
            såväl insjukna som att dö i cancer jämfört med dem som har gymnasial
            och eftergymnasial utbildning.
          </p>
          <p xml:id="i-KBEagXedvT26WmrCaru7Kx">
            Dödligheten bland barn och unga är mycket låg i Sverige sett
            ur ett internationellt perspektiv. Även här finns dock tydliga
            skillnader mellan olika grupper utifrån moderns utbildningsnivå.
            Skillnaderna kan inte härledas till någon enskild dödsorsak utan
            till flera, exempelvis medfödda skador och olyckor. Dessa skillnader
            finns även bland unga, ännu inte färdigutbildade vuxna, om än
            i mindre utsträckning.
          </p>
          <p xml:id="i-YXeaukk5wWdQmGNjZKiGxG">
            Utbildning och social klass spelar en stor roll för människors
            hälsa under livet. Hälsan är tydligt klassrelaterad. Utbildning
            är en indikator på socioekonomiska förhållanden och kan påverka
            hälsan genom flera mekanismer. Längre utbildning innebär ofta
            exempelvis färre hälsorisker i arbetslivet, mindre ekonomisk utsatthet
            och mer makt över den egna livssituationen.
          </p>
          <p xml:id="i-ENHuedogtUdqDHgdXtQJDn">
            Bland unga i åldern 16–24 år rapporterar dubbelt så många kvinnor
            som män besvär med ängslan, oro eller ångest, och för båda könen
            har dessa besvär tredubblats sedan början av 1990-talet. De senaste
            åren förefaller ökningen av lättare besvär ha avstannat, men den
            mindre andel som upplever svår ängslan, oro eller ångest har fortsatt
            att öka. De senaste åren har däremot sjukhusinläggningarna för
            självskadebeteende minskat bland de unga kvinnorna, efter tidigare
            kraftiga ökningar. Självmorden har också ökat något, vilket är
            tydligare bland de unga männen än bland kvinnorna.
          </p>
          <p xml:id="i-2ahtQPafiHW59hkjSACzWU">
            Det krävs ett mer jämlikt och jämställt samhälle för att förbättra
            hälsan överlag och minska de skillnader som finns i hälsa mellan
            olika grupper. Genomgångar av all befintlig forskning om ojämlikhet
            och hälsa visar tydligt att stora inkomstklyftor försämrar människors
            hälsa. I ett någorlunda rikt land som Sverige är det inte i första
            hand människors inkomstnivå som har betydelse, utan det är den
            ekonomiska ojämlikheten och dess konsekvenser som ger negativa
            effekter på hälsan. De ekonomiska klyftorna får naturligtvis störst
            konsekvenser för dem med lägre inkomster men ekonomisk ojämlikhet
            har en negativ påverkan på hälsan i alla inkomstgrupper.
          </p>
          <p xml:id="i-5FVp3fHuD3q2NFmeKuNoxH">
            År 2008 lade WHO:s kommission om hälsans sociala bestämningsfaktorer,
            den s.k. Marmotkommissionen, fram sitt betänkande som också fick
            stöd av hela Världshälsoorganisationen. Kommissionen ställer upp
            målet att undanröja hälsoklyftorna inom en generation. Detta kräver
            att man undanröjer skillnader i makt och inflytande och förbättrar
            människors dagliga levnadsförhållanden, exempelvis när det gäller
            tillgång till kultur, utbildning, hälsovård och en bra fysisk
            miljö. Det krävs också att man skaffar sig effektiva instrument
            för att följa upp effekten av de åtgärder som sätts in.
          </p>
          <p xml:id="i-PHMgXxPJ4h4xmKzz159HYf">
            WHO har uppfordrat medlemsländerna att lägga fram egna program
            för att minska de sociala skillnaderna i hälsa. Så har också skett
            i en rad länder men i Sverige har kraven hittills mötts med passivitet.
          </p>
          <p xml:id="i-WJD8PYoC7omD5q3YBa5ZcP">
            Vänsterpartiet vill i allt högre omfattning satsa på att stärka
            det folkhälsoarbete som syftar till att minska ojämlikheten i
            hälsa. Det behövs en nationell hälsokommunikation med ett tydligt
            syfte att minska ojämlikheten i hälsa och med specifik riktning
            till kvinnor. Att kommersialisera vård och omsorg har heller inte
            inneburit en bättre hälsoutveckling för dem som behöver en tillgänglig
            och offensiv hälso- och sjukvård. Vänsterpartiet vill i stället
            fokusera på förebyggande hälsoarbete med en satsning på vårdcentraler,
            särskilt i socialt utsatta områden där ohälsan är mycket stor.
          </p>
          <p xml:id="i-8MPKiZA48nK2abQHN12U4q">
            För att nå målet en jämlik hälsa krävs en politisk vilja med
            avstamp i flera politikområden samt en tydlig åtgärdsplan som
            bör följas upp regelbundet. En brett sammansatt folkhälsokommission
            som vilar på tvärvetenskaplig grund kan möjliggöra arbetet med
            en framåtsyftande folkhälsopolitik. I vår budgetöverenskommelse
            med regeringen aviseras en kommission för jämlik hälsa för att
            åtgärda de växande hälsoskillnaderna i samhället.
          </p>
          <head type="h1" xml:id="i-UPZGZJF3HVDegPdgoSAnJW">
            Folkhälsomyndighetens uppdrag
          </head>
          <p xml:id="i-Q9Y2gjo6RnGGKPtQcew2CZ">
            I väntan på att resultaten av en folkhälsokommission får genomslag,
            vilket kommer att ta ett antal år, behöver det nuvarande folkhälsoarbetet
            stärkas. Folkhälsomyndigheten ska i sitt arbete med att verka
            för en god folkhälsa fästa särskild vikt vid de grupper som löper
            störst risk att drabbas av ohälsa. En av Folkhälsomyndighetens
            huvuduppgifter är därför enligt instruktionen att ”analysera utvecklingen
            av hälsan och hälsans bestämningsfaktorer och hur bestämningsfaktorerna
            fördelas efter kön, etnisk eller kulturell bakgrund, socioekonomisk
            tillhörighet, sexuell läggning, könsidentitet eller könsuttryck,
            funktionsnedsättning och ålder”. Vänsterpartiet anser att uppdraget
            bör förtydligas på några områden.
          </p>
          <p xml:id="i-Ax3DBsaP64FW6DxdQxGxkr">
            De sociala hälsoklyftorna är tydliga redan bland barn och unga
            samtidigt som förutsättningarna att vända en negativ utveckling
            är gynnsammare om insatser kan sättas in så tidigt som möjligt.
            Med utgångspunkt i rapporten ”Barn och unga 2013 – utvecklingen
            av faktorer som påverkar hälsan och genomförda åtgärder” bör Folkhälsomyndigheten
            få i uppdrag att ta fram ett förslag på en handlingsplan för att
            minska hälsoklyftorna bland barn och unga. Detta bör riksdagen
            som sin mening ge regeringen till känna.
          </p>
          <p xml:id="i-2LBaDAfz3gULiVvneNDcMu">
            Det behövs också bättre kunskap om de växande hälsoklyftorna
            bland vuxna. Därför bör Folkhälsomyndigheten få i uppdrag att
            kartlägga och sammanställa hur folkhälsan har utvecklats de senaste
            decennierna och utifrån denna kartläggning peka ut de mest prioriterade
            områdena för folkhälsoarbetet den närmaste tiden. Detta bör riksdagen
            som sin mening ge regeringen till känna.
          </p>
          <p xml:id="i-4qhU9gZRTC1YpSUy4cvfmR">
            I många fall är de grupper, som har störst risk att drabbas av
            ohälsa, svårast att nå i folkhälsoarbetet. Folkhälsomyndigheten
            bör få i uppdrag att utveckla information till de grupper, som
            idag är i störst behov av hälsokommunikation. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-WNDP8ntiwZrU5FBLNGQxQv" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-McvxFmqyG9MjtL54etraNT" who="i-8voj19hLWTGJHkxNP79tRb">
              Nooshi Dadgostar (V)
            </item>
            <item xml:id="i-8g9jeQbXGL3YjeUdD7qJze" who="i-7Gy2xwC7Jyimjy9QTKnQEf">
              Rossana Dinamarca (V)
            </item>
            <item xml:id="i-meQHqSvxQxweMySQfKk8f" who="i-7EGhEVdWhirq9oiHvVcrQR">
              Lotta Johnsson Fornarve (V)
            </item>
            <item xml:id="i-QEX2QqdC6LoSP6PPzXw2g5" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-PPjFcGbCc3URCwigGqbpCF" who="i-PAfMpaW8KP2UfRTBpXARTc">
              Linda Snecker (V)
            </item>
            <item xml:id="i-BczfFSUUGZ5JARx8FDDbsp" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
          </list>
        </div>
      </div>
    </body>
  </text>
</TEI>
