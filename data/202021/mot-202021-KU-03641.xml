<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KU-03641">
  <teiHeader>
    <fileDesc>
      <titleStmt>
        <title>Medborgarråd för rättvis omställning</title>
        <author corresp="i-48Dg2ScegN8mpc2UJq5sE2 i-2D6mwMLvYjVnxu8WpPCAeL">av Rebecka Le Moine och Lorentz Tovatt (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3641 av Rebecka Le Moine och Lorentz Tovatt (båda MP)</title>
          <idno type="rdwebb">H8023641</idno>
          <rs type="number">3641</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H8023641/text</ref>
          <ref type="dokument_url_html">http://data.riksdagen.se/dokument/H8023641</ref>
          <ref type="dokumentstatus_url_xml">http://data.riksdagen.se/dokumentstatus/H8023641</ref>
          <ref type="docx">http://data.riksdagen.se/fil/C5C60AED-DBD7-428A-907F-6B40F66C705C</ref>
          <ref type="pdf">http://data.riksdagen.se/fil/025A401F-C642-4A05-BA3F-7DB70DBE8BC7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DgnN7LtYXz4qhY917jdgLy" type="signed"/>
        <correspContext corresp="i-DgnN7LtYXz4qhY917jdgLy">
          <note type="signatory" corresp="i-48Dg2ScegN8mpc2UJq5sE2"/>
          <note type="signatory" corresp="i-2D6mwMLvYjVnxu8WpPCAeL"/>
        </correspContext>
        <correspAction xml:id="i-DHhZRNnd3t77PjcQocsspp" type="submitted">
          <date when="2020-10-06"/>
          <time when="16:16:23"/>
        </correspAction>
        <correspAction xml:id="i-N3aQsBbErj8jgpyExFucqv" type="reviewed">
          <date when="2020-10-06"/>
          <time when="20:48:18"/>
        </correspAction>
        <correspAction xml:id="i-Gw3KtDkMxYAjyvxemy1FwJ" type="referred">
          <date when="2020-10-14"/>
        </correspAction>
        <correspAction xml:id="i-5qNASuhWdo5irNGGB6v5Ya" type="assigned">
          <date when="2021-11-18"/>
          <time when="15:29:59"/>
        </correspAction>
        <correspContext corresp="i-5qNASuhWdo5irNGGB6v5Ya">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-J59BC8rrH6wkUAJYFhydh3" type="behandlas_i"/>
        <correspContext corresp="i-J59BC8rrH6wkUAJYFhydh3">
          <ref type="uppgift">2020/21:KU24</ref>
          <ref type="ref_dok_id">H801KU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KU24</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3641 av Rebecka Le Moine och Lorentz
          Tovatt (båda MP) Medborgarråd för rättvis omställning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-SDNAddPAd1zantvkzNCWzP">
            Förslag till riksdagsbeslut
          </head>
          <list>
            <item xml:id="i-4X3PauWUecvQV22mURnVjv" sortKey="Yrkande 1">
              Riksdagen ställer sig bakom det som anförs i motionen om att
              regeringen ska undersöka möjligheterna för att inrätta ett medborgarråd
              för rättvis omställning av samhället inom planetära gränser, och
              detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-44sSzvoHgEWFnhTh1yYRoA" type="h1">
            Motivering
          </head>
          <p xml:id="i-7FEBZaCqcFqh7LXwWhmwdw">
            Sverige har ett brådskande behov av att skapa rättvis omställning
            av vårt samhälle till en välfärdsnation som lever och verkar inom
            planetära gränser. I vår tid behövs exempel på länder som går
            före och visar hur goda liv med låga ekologiska fotavtryck kan
            organ­iseras. Accelererande klimatförändringar i kombination med
            allt snabbare utarmning av ekosystem och biologisk mångfald sätter
            oss i en situation där tiden att agera för att vända negativ utveckling
            är knapp. Omställningen kräver således transformativa och radikala
            förändringar som samtidigt har stöd, legitimitet och förankring
            hos befolk­ningen för att kunna realiseras. En metod för att hantera
            ovanstående ambitioner i en inkluderande och demokratisk anda
            är inrättandet av ett medborgarråd.
          </p>
          <p xml:id="i-iafoLVreHKR94hcPKK5Vo">
            Sverige har antagit ett miljömålssystem och inrättat ett klimatpolitiskt
            ramverk såväl som gjort åtaganden till det internationella Parisavtalet.
            Detta vittnar om goda ambi­tioner. Naturvårdsverket (2020) konstaterar
            dessvärre att endast 2 av 16 nationella miljökvalitetsmål just
            nu uppnås.
            <ref target="i-ChuY6HYcSWQChERBe1aEC1">
              [1]
            </ref>
            Klimatpolitiska rådet (2020) bedömer att inget mål i det klimatpolitiska
            ramverket bortom 2020 kommer att nås med nuvarande politik och
            utsläppsutveckling.
            <ref target="i-Saqj3L83sQsFwU6WmCbSUC">
              [2]
            </ref>
            Ledande klimatforskare presenterar i en artikel (2020) att Sverige
            skulle behöva mer än fördubbla takten av utsläppsminskningar för
            att på ett rättvist sätt leva upp till Parisavtalet.
            <ref target="i-Qrs7W8hnKBhWMSxTdWhPWd">
              [3]
            </ref>
            Det är ett faktum stärkt av forskning att de förhållandevis korta
            mandatperioderna bidrar till en kortsiktighet i klimat- och miljöfrågor.
            <ref target="i-JUApiuyr4ZNZQhE9kuNxKS">
              [4]
            </ref>
            Politiken genomför idag inte tillräckligt progressiva, radikala
            och transformativa åtgärder i den skala eller takt som krävs för
            att leva upp till uppsatta mål bland annat eftersom det kan bedömas
            gå emot näringslivets intressen eller riskera att generera dåliga
            opinionssiffror i nästa val. Utan stöd hos befolkningen kommer
            givetvis inte heller åtgärder bli accepterade och kunna implementeras.
            Detta dilemma är en rävsax som kräver politiskt mod och folkligt
            förankrad legitimitet för att lösas. Det är uppenbart att nya
            metoder och verktyg krävs för att i tid kunna realisera visionen
            om ett socialt rättvist samhälle som lever och verkar inom planetära
            gränser.
          </p>
          <p xml:id="i-TJrmHt8D5rCm72ZogziiTv">
            När folkvalda församlingar haft stora svårigheter att på egen
            hand hantera kontro­versiella eller svårlösta frågor, har medborgarråd
            en historia av att fungera som komple­ment. Slumpvis väljs människor
            ut som deltagare baserat på variabler som exempelvis ålder, kön,
            etnicitet, var i landet man bor och inkomst för att få ett representativt
            urval som speglar befolkningen i stort. Under neutral, professionell
            facilitering och admi­nistrering samlas deltagarna under en period
            och ett bestämt antal tillfällen. Processen inkluderar att deltagarna
            får information och perspektiv av en bred expertis och rele­vanta
            intressegrupper, fördjupande samtal förs och i slutfasen tas beslut.
            Nutida exempel som varit framgångsrika inkluderar Irland där aborträtten
            och samkönat äktenskap efter många år av låsningar kunde implementeras
            med hjälp av medborgar­råd. Frankrikes president Macron tillsatte
            2019 ett medborgarråd för att tillsammans med befolkningen hitta
            lösningar för att reducera landets utsläpp med minst 60 % till
            2030 efter att åtgärder som att höja bensinskatten bemötts med
            våldsamma uppror och protester. Att inrätta ett medborgarråd handlar
            inte om att ersätta parlamentarisk demo­krati. Det ska inte heller
            förväxlas med befintliga former i Sverige för medborgar­inflytande.
            Vidare behöver medborgarrådet ha ett starkt mandat för att inte
            undergräva befolkningens förtroende för politiska institutioner.
          </p>
          <p xml:id="i-RGZNntmTath1mT4jcVAya4">
            I en tid när människors olika erfarenheter, åsikter och perspektiv
            behövs, är endast 1,5 procent idag partipolitiskt aktiva i Sverige.
            Representationen av befolkningen i partipolitiken bedöms som undermålig,
            främst gällande utrikesfödda och unga. Detta menar Demokratiutredningen
            (2016), som även fastslår att demokratin behöver känne­tecknas
            av högre delaktighet och jämlikt inflytande.
            <ref target="i-T2ACXrzZWna31rBU6yD4k6">
              [5]
            </ref>
          </p>
          <p xml:id="i-BqvnaeVu53dsCGG35WzQ4y">
            Det kommer bli oerhört svårt att genomföra omställningen som
            samhället behöver om delar av befolkningen inte känner sig representerade
            av människorna som dikterar den samt om en bredd av perspektiv
            inte får gehör. Ytterligare försvårande omständlig­heter är det
            polariserade samhällsklimat som vi nu ser växa fram och opinionsunder­sökningar
            med låga förtroendesiffror för politiker.
          </p>
          <p xml:id="i-GpsgKKVSHj7KxePK2Lv6Sa">
            Demokratisk innovation krävs och ett medborgarråd skapar en ovärderlig
            mötesplats mellan vanliga människor, intressegrupper och experter
            som kan vägleda politiken och samhället in i framtiden. Ett medborgarråd
            engagerar befolkningen och dess beslut vinner legitimitet eftersom
            personer man kan identifiera sig med har varit med och tagit fram
            dem. Ett medborgarråd inrättat av regeringen kan vara en förlösande
            kraft som hjälper till att lösa en av Sveriges största utmaningar
            i vår samtid: rättvis omställning av samhället till en välfärdsnation
            som lever och verkar inom planetära gränser.
          </p>
        </div>
        <div type="motSignatures">
          <list>
            <item xml:id="i-VeWHoLpASrhmae1zUnLAaj">
              Rebecka Le Moine (MP)
            </item>
            <item xml:id="i-TLRdJX4wMrHznJnUs17nLx">
              Lorentz Tovatt (MP)
            </item>
          </list>
        </div>
        <div type="motNotes">
          <noteGrp>
            <note xml:id="i-ChuY6HYcSWQChERBe1aEC1">
              [1] http://www.naturvardsverket.se/Documents/publikationer6400/978-91-620-6500-3.pdf.
            </note>
            <note xml:id="i-Saqj3L83sQsFwU6WmCbSUC">
              [2] https://www.klimatpolitiskaradet.se/rapport-2020/.
            </note>
            <note xml:id="i-Qrs7W8hnKBhWMSxTdWhPWd">
              [3] https://www.tandfonline.com/doi/full/10.1080/14693062.2020.1728209
            </note>
            <note xml:id="i-JUApiuyr4ZNZQhE9kuNxKS">
              [4] Li, Q., and R. Reuveny (2006). Democracy and Environmental
              Degradation. International Studies Quarterly 50 (4):935–956.
            </note>
            <note xml:id="i-T2ACXrzZWna31rBU6yD4k6">
              [5] https://www.regeringen.se/contentassets/16dfd1fed76e42dd9f40c9229637e44b/lat-fler-forma-framtiden-sou-20165-del-a.pdf
            </note>
          </noteGrp>
        </div>
      </div>
    </body>
  </text>
</TEI>
