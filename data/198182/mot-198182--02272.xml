<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198182--02272">
  <teiHeader>
    <fileDesc>
      <titleStmt>
        <title>Säkerhets- och försvarspolitiken samt totalförsvarets fortsatta utveckling (prop. 1981/82:102)</title>
        <author>Hans Lindblad</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Säkerhets- och försvarspolitiken samt totalförsvarets fortsatta utveckling (prop. 1981/82:102)</title>
          <idno type="rdwebb">G5022272</idno>
          <rs type="number">2272</rs>
          <ref type="dokument_url_text">http://data.riksdagen.se/dokument/G5022272/text</ref>
          <ref type="dokument_url_html">http://data.riksdagen.se/dokument/G5022272</ref>
          <ref type="dokumentstatus_url_xml">http://data.riksdagen.se/dokumentstatus/G5022272</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M5bH1LxYTuWEQR2jm6YTKq</idno>
            <name>HANS LINDBLAD</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Ty5v4CfafVc4ERBmazaEWX" type="signed"/>
        <correspContext corresp="i-Ty5v4CfafVc4ERBmazaEWX">
          <note type="signatory" corresp="i-M5bH1LxYTuWEQR2jm6YTKq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198182/mot_198182__2272/mot_198182__2272-001.pdf"/>
      <fw xml:id="i-C7JtorDjnVt4qF65uCAebb">
        Motion 1981/82:2272
      </fw>
      <div xml:id="i-LVgS2vrx3ZMJNSr7QcxWNX" type="motHeader">
        <div xml:id="i-2XKR3rP8YVgZeUSEgd9fo1" type="motTitle"/>
        <div xml:id="i-8dvqt3TDmpGwumWk7Mf4RS" type="motSubmissionInfo"/>
      </div>
      <div xml:id="i-MDwR6NKT6xSsFB33bd5osF" type="motBody">
        <div xml:id="i-GQaZ1ejwa27fefRedgcS8T">
          <p xml:id="i-VDBWc9U8F15fHAMpqZCjij">
            Hans Lindblad Säkerhets- och försvarspolitiken samt totalförsvarets
            fortsatta utveckling (prop. 1981/82:102)
          </p>
          <p xml:id="i-RDRhT6rtfkLB2LCAntA9Mz">
            Totalförsvaret har en lång rad brister. Inom militärt försvar
            saknas i flera avseenden modern materiel. Andelen allsidigt användbara
            förband har gått ned kraftigt. Hittills har försvarsmakten planerats
            utifrån förut- sättningen att man skall kunna reparera brister
            sedan man fått en interna- tionell förvarning i form av ökad spänning
            innan en konflikt blir akut. Försvarskommittén har visat att vi
            mer än tidigare måste räkna med möjligheten av överraskande inledda
            anfall. Det gör att vi inte som tidigare kån ha stora brister
            inbyggda. Försvarsmakten måste snabbare kunna mobilisera. Särskilt
            behövs snabbare transport till övre Norrland. Sjukvår- den måste
            förbättras. Övervakningen av luftterritoriet och av omgivande
            hav — även under vattnet — behöver förstärkas. Alltför få av våra
            mark- stridsförband har tillräcklig rörlighet och skydd mot s.
            k. yttäckande va- pen, från artilleri och flyg. Ytterst få av
            brigaderna kan användas för anfallsstrid — i verkligheten kanske
            bara de fyra pansarbrigaderna. Mot en angripare med kraftigt artilleri
            torde de övriga förbanden ha ytterst små möjligheter att röra
            sig. Mot den här bakgrunden är det nödvändigt att söka utnyttja
            anslagen till militärt försvar så effektivt som möjligt. Av statsfinansiella
            skäl är det svårt att ge försvaret ökade resurser. Moderniseringsbehov
            måste i stället klaras genom rationaliseringar av drift och underhåll
            så att pengar frigörs för investeringar i krigsorganisationen.
            Detta är bakgrunden till att försvarskommittén förordat rationalisering-
            ar i fredsorganisationen. Ett antal förband kan läggas ned, och
            vid kvar- varande förvaltningar, staber, förband, skolor och andra
            myndigheter ska verksamheten också rationaliseras. Om inte rationaliseringar
            görs kommer man — inom samma ekonomis- ka ram — att få en kraftig
            kvalitativ försvagning av försvaret i förhållande till vad som
            vore möjligt. Också regionalpolitiken talar i samma riktning,
            eftersom det är lättare att ta regionalpolitiska hänsyn vid val
            av förbands- indragning än i fråga om försvarsindustrin. Vi har
            infanteriregementen på 15 orter, men vi har oftast bara en ort
            för tillverkning av ett visst slags försvarsmateriel: handeldvapen
            (Eskilstuna), övervattensfartyg (Karls- krona), torpeder (Motala),
            bandvagnar (Örnsköldsvik), flygmotorer (Trollhättan) eller artilleri
            (Karlskoga). Försvarskommitténs arbetsutskott för fredsorganisationsfrågor
            föreslog ett antal förbandsindragningar och andra förändringar.
            Propositionen går emot utskottet på tre avsnitt, och alla dessa
            leder till fördyrningar. Inom
          </p>
          <pb facs="riksdagen-motions-pdf/data/198182/mot_198182__2272/mot_198182__2272-002.pdf"/>
          <fw xml:id="i-4zWrRbLHuKmLfKJed519Wo">
            Mot. 1981/82: 2272 10
          </fw>
          <p xml:id="i-A46wjyfiLbsCjqnan9r6ME">
            angiven ekonomisk ram leder detta till ett sämre och svagare
            försvar. Några operativa skäl till att ge ett på detta sätt försämrat
            försvar har inte angivits. Anser man att försvaret kan ha en lägre
            ambitionsnivå finns likväl skäl genomföra alla möjliga rationaliseringar
            — och i så fall ta till vara besparingen i form av minskade statsutgifter.
            De tre exempel jag tänker på gäller I 3 i Örebro, P 2 i Hässleholm
            och frågan om beriden högvakt i Stockholm. Arméchefen, ÖB och
            försvarskommitténs arbetsutskott har föreslagit att I 3 dras in,
            medan Fo-staben blir kvar i Örebro. Propositionen föreslår att
            I 3 behålls. Som grund för försvarskommitténs ställningstaganden
            angående freds- organisationens utveckling ligger bl. a. omfattningen
            av grundutbildnings- kontingenten. Det arbetsutskott inom kommittén
            som berett fredsorgani- sationsfrågorna konstaterar att tillgången
            på värnpliktiga som skall utbil- das redan nu överstiger utbildningskapaciteten
            motsvarande sex till åtta förband. Detta överskott i utbildningskapacitet
            ökar enligt arbetsutskottet vid mitten av 1990-talet motsvarande
            ytterligare tre, fyra förband. Försvarskommittén ansåg att det
            vid den slutliga prövningen av de fredsorganisatoriska förändringarna
            från värnpliktssociala synpunkter borde övervägas om ett eller
            ett par av de till nedläggning föreslagna förbanden borde behållas
            t. v. Överbefälhavarens utredning i denna fråga, som lämnades
            till regeringen i december 1981, visar att minst 7 000 fler värnpliktiga
            kan grundutbildas under perioden 1982/83—1986/87 utan att något
            av de fredsförband som han eller försvarskommitténs arbetsut-
            skott föreslagit till nedläggning behöver behållas. Därmed kan
            antalet värnpliktiga som med nuvarande planeringsinriktning grundutbildas
            först tre år efter inskrivning minskas till att stämma med önskemålen
            i detta avseende. I propositionen föreslås nu att ett av de till
            nedläggning föreslagna förbanden behålls därför att belastningen
            på fredsorganisationen skulle bli något för stor. Ett bibehållande
            av ett förband skulle dessutom göra det möjligt att successivt
            minska det antal värnpliktiga som tvingas fullgöra sin grundutbildning
            två år efter inskrivning. Enligt propositionen bör den ökade grundutbildning
            som kraven på att lösa ovan nämnda värnpliktssociala frågor medför
            samt tidigarelagd grundutbildning av arbetsmarknadspolitiska skäl
            komma att medföra att I 3 med Fo 51 behålls. Jag delar föredragande
            statsrådets uppfattning att en viss utökning av grundutbildningskontingenten
            bör ske de närmaste åren för att reducera de problem som många
            värnpliktiga får om lång tid hinner förflyta mellan inskrivning
            och grundutbildning. Av överbefälhavarens redovisning fram- går
            emellertid att denna fråga kan lösas utan att något av de till
            nedlägg- ning föreslagna förbanden behålls. Enligt min mening
            måste skälen för att behålla ett fredsförband vara andra och starkare
            än de som redovisas i
          </p>
          <pb facs="riksdagen-motions-pdf/data/198182/mot_198182__2272/mot_198182__2272-003.pdf"/>
          <fw xml:id="i-PWJsQPfZtyLv3Z4CUpDC2M">
            Mot. 1981/82: 2272 IN
          </fw>
          <p xml:id="i-VY5Dvn79yBwt5AzvdQXam3">
            propositionen för att förslagen från ett i denna fråga enigt
            arbetsutskott inom försvarskommittén skall ändras. Utvecklingen
            av grundutbildningskontingenten visar att det blir nöd- vändigt
            med en fortsatt anpassning av fredsorganisationen under 1990-ta-
            let. Propositionens förslag att dels lösa problemen med senarelagd
            grund- utbildning, dels behålla I 3 innebär att kraven på fortsatta
            minskningar av fredsorganisationen tidigareläggs till början av
            1990-talet. Enligt proposi- tionen bör sådana åtgärder fastställas
            i nästa försvarsbeslut. Förslaget innebär att försvaret skall
            behålla ett förband, vars produktionskapacitet inte behövs enligt
            överbefälhavarens och arbetsutskottets bedömning. Så- vitt jag
            kan bedöma måste vid behandlingen av fredsorganisationens ut-
            veckling 1987 i stort sett samma förband komma att bedömas för
            nedlägg- ning som 1978 års försvarskommitté behandlat om inte
            riksdagen nu kan underkänna de överväganden överbefälhavaren och
            arbetsutskottet gjort eller kan tillföra nya argument som tidigare
            förbisetts. Ett bibehållande av I 3 även genom 1987 års försvarsbeslut
            kommer därför att innebära att motsvarande utbildningkapacitet
            måste dras in på andra orter. Skulle däremot I 3 komma att dras
            in genom beslut 1987 kommer ett beslut 1982 i enlighet med propositionens
            förslag att framstå som ett kraftigt slöseri med resurser. Propositionens
            förslag om I 3 innebär att fredsorganisatonen under perioden 1982—1992
            tillåts vara 230 milj. kr. dyrare än vad överbefälha- varen och
            försvarskommittén utgått ifrån. Detta innebär att materielan-
            skaffningar av motsvarande storlek måste utgå ur planeringen eller
            sena- reläggas. Det är omöjligt att nu förutse hur en sådan begränsning
            skall genomföras. Ytterst kommer den emellertid att dels försvaga
            krigsorgani- sationen, dels få industripolitiska konsekvenser
            genom minskad utlägg- ning av materielbeställningar motsvarande
            överslagsvis ca 1 000 årsver- ken. Överbefälhavarens och försvarskommitténs
            förslag, som innebär att möjligheter uppstår till kraftfulla åtgärder
            för att begränsa de negativa effekterna därav, förbyts mot en
            situation, där konsekvenser av en utebli- ven materielbeställning
            på en arbetsmarknadsmässigt utsatt ort kan resul- tera i behov
            av snabba och oplanerade arbetsmarknadsåtgärder. I propositionen
            föreslås vidare att Skånska trängregementet (T 4) sam- lokaliseras
            med Skånska dragonregementet (P 2) i Hässleholm på P2:s nuvarande
            område. Flera utredningar har konstaterat att fredsorganisationen
            för pansarut- bildningen i Skåne är orationell. Försvarets fredsorganisationsutredning
            (FFU) prövade flera alternativ. De två slutliga alternativen innebar
            att P 2 lades ner och att förbandets utbildningsansvar fördes
            över till P 6/Fo 11 (alt. C) eller att pansarutbildningen i Revingehed
            organisatoriskt stod kvar i försvarsområdesregementet i Ystad
            men samordnades med motsvarande utbildning i Hässleholm av chefen
            för P 2 (alt. D). Utredningen föreslog alternativ D som innebar
            att stabs- och trossutbildningen skulle samlas till
          </p>
          <pb facs="riksdagen-motions-pdf/data/198182/mot_198182__2272/mot_198182__2272-004.pdf"/>
          <fw xml:id="i-5ny74tpsrYBJBj9FvJykfD">
            Mot. 1981/82: 2272 12
          </fw>
          <p xml:id="i-VcYF1rGJnEj1Rv4y9yjn5A">
            Hässleholm samt att stridsfordonsutbildningen på lång sikt skulle
            samlas till Revingehed. I proposition 1977/78:65 behandlas FFU:s
            förslag. Före- dragande statsrådet ansåg därvid att den föreslagna
            organisationen kunde leda till oklara och komplicerade ledningsförhållanden.
            Det borde ankom- ma på regeringen att besluta om organisationen
            i Hässleholm och Revinge- hed. Även arbetsutskottet för fredsorganisationsfrågor
            inom 1978 års för- svarskommitté fann pansarutbildningen i Skåne
            orationell. Utskottet fann att en sammanslagning av P2 och P7
            till ett pansarregemente i Revinge- hed var det bästa alternativet.
            Detstämde överens med överbefälhavarens förslag till kommittén
            i maj 1981. I programplanen 1982—1987 — över- befälhavarens slutliga
            förslag — förordas däremot en sammanslagning av P2 och T4 i Hässleholm.
            P2:s och P7:s pansarutbildning skall dock samordnas. Utskottet
            fann för sin del att endast sammanslagningen av P 2 och P7 ger
            möjligheter till en förbandsomsättning som samtidigt tillgodo-
            ser krav på krigsplacering direkt efter grundutbildningen av i
            huvudsak fulltalig, samövad pansarbataljon, krav på en rationell
            utbildning samt krav på en enkel ledning av utbildningen. Utskottet
            föreslog emellertid att de berörda myndigheterna t. v. fortsätter
            sin verksamhet i nuvarande eta- blissement. Möjligheterna att
            lokalisera annan verksamhet till Hässleholm borde, enligt utskottet,
            utredas ytterligare före ett slutligt beslut. Två parlamentariska
            utredningar har alltså under senare år kommit fram till likartade
            förslag till pansarorganisation i Skåne med pansarut- bildning
            i Kristianstad och Revingehed. Utan motivering föreslås emeller-
            tid nu i propositionen att sådan utbildning bör bedrivas på tre
            platser. Enligt propositionen ger även denna lösning besparingar
            och skapar för- utsättningar att öka samordningen mellan P 2:s
            och T 4:s verksamhet och resurser i Hässleholm samt har vissa
            fördelar ur beredskapssynpunkt. Pansarförbanden är våra viktigaste
            markstridsförband. Det är därför viktigt att utbildningsmässiga
            och organisatoriska förutsättningar skapas för en rationell grundutbildning
            av dessa förband. Ett av de starkaste kraven är därvid att utbildning
            leder fram till samövade bataljoner — i huvudsak fulltaliga —
            som kan krigsplaceras direkt efter grundutbildning- en, repetitionsutbildas
            och behållas samlade i krigsorganisationen så länge som möjligt.
            Detta krav kan endast tillgodoses på ett rationellt sätt efter
            sammanslagning av P 2:s och P7:s stridsfordonsutbildning till
            en plats. Jag anser detta krav helt dominerande. Det borde inte
            kunna slås ut av kommunalekonomiska skäl eller av strävan att
            uppnå vinster i Hässleholm genom sammanslagning av så olika verksamheter
            som de som bedrivs av pansar- och trängförband (i det senare fallet
            t. ex. sjukvårds-, slakteri- och transportutbildning). Vinsterna
            är dessutom mindre än dem som uppnås vid en koncentration till
            Revingehed. Beslutet bör vara att åstadkomma en rationell fredsorga-
            nisation som tillgodoser krigsorganisationens krav på samövade
            bataljo-
          </p>
          <pb facs="riksdagen-motions-pdf/data/198182/mot_198182__2272/mot_198182__2272-005.pdf"/>
          <fw xml:id="i-3Q6x6oEnhdSsff3peQB6BJ">
            Mot. 1981/82: 2272 13
          </fw>
          <p xml:id="i-MwozWkzVCDLy8aujcTJc4Q">
            ner. En sådan organisation inrymmer flera möjligheter att lösa
            de bered- skapsfrågor som propositionen endast antyder. De långsiktiga
            arbets- marknadsproblemen i nordvästra Skåne förefaller inte vara
            så komplexa att försvarsmaktens effektivitet i fred och krig skall
            minskas av dessa skäl. Sådana problem bör kunna lösas genom att
            till Hässleholm lokalisera annan verksamhet ur försvaret eller
            från annan statlig sektor. Exempel på lämpliga försvarsverksamheter
            att flytta till Hässleholm kan vara central trängutbildning, södra
            värnpliktskontoret och militärpolisutbildning. Vi- dare behålls
            stridsvagnsverkstaden i Hässelholm. Kommunen kan därför få ungefär
            lika många försvarssysselsatta som i propositionens förslag. Jag
            anser vidare att en samlokalisering av P 2 och T 4 till P 2:s
            område på ett allvarligt sätt griper in i trängförbandens verksamhet.
            Det slutliga målet för trängtruppernas utveckling borde vara att
            med T 4 som grund skapa ett trängcentrum där truppslagets utbildning
            och utveckling ges speciella förutsättningar. Om T 4 slås samman
            med P2 försitts den sista möjligheten till en sådan långsiktig
            lösning, eftersom övriga trängförband också kommer att integreras
            med andra förband till garnisonsmyndighe- ter. I fråga om den
            beridna högvakten i Stockholm sade försvarskommitténs arbetsutskott
            att ”för försvarets del är beriden tjänst inte nödvändig. Ut-
            skottet konstaterar att försvaret inte längre har några beridna
            förband. Garnisonstjänsten bör bedrivas utgående från att så små
            avsteg som möj- ligt görs från utbildningen mot krigsuppgifter.
            Beriden garnisonstjänst med värnpliktiga, finansierad inom den
            militära utgiftsramen bör därför utgå.” Under remissbehandlingen
            och även tidigare har klart visats att det största intresset för
            bibehållen beriden högvakt inte finns inom försvaret utan hos
            Stockholms kommun och olika organ knutna till turistnäringen.
            Det är mot denna bakgrund naturligt att Stockholms kommun och
            andra direkt intresserade betalar verksamheten, eftersom man därifrån
            anser den så angelägen. Försvaret kan inte utifrån sina utgångspunkter
            finna beriden högvakt angelägen i ett läge när man har skriande
            brist på t. ex. helikoptrar för sjuktransport och utrustning för
            att kunna störa en angripares telekom- munikationer. Jag anser
            dessutom att man principiellt inte kan använda värnpliktiga för
            fredstida riduppgifter helt vid sidan av det försvarsmässigt motiverade.
            Antingen behövs hela utbildningstiden för att soldaten skallutbildas
            för sin krigsuppgift eller också är utbildningstiden för omfattande,
            och i så fall bör vi avkorta värnpliktsutbildningens längd över
            huvud. Men tanken att vissa värnpliktiga skall ges ridutbildning
            inom ett försvar som inte har en enda häst i krigsorganisationen
            är orimlig. Jag anser alltså att ridutbildning av värnpliktiga
            skall upphöra av eko- nomiska och principiella skäl. Det hindrar
            inte att beriden högvakt fortsät-
          </p>
          <pb facs="riksdagen-motions-pdf/data/198182/mot_198182__2272/mot_198182__2272-006.pdf"/>
          <fw xml:id="i-QhX4hu1JoK2UbwQcGcR533">
            Mot. 1981/82: 2272 14
          </fw>
          <p xml:id="i-XN8m5tRXhhkf5ynQU3WZih">
            ter. De redan ridutbildade finns ju i stort antal, och i åtminstone
            15—20 år bör det vara möjligt att på frivillig väg — genom lämplig
            ersättning — få redan utbildade att ställa upp de gånger per år
            då beriden högvakt före- kommer. Det är rimligen så att denna
            personal då också får större rutin och därmed blir bättre i uppgiften
            än värnpliktiga kan bli när de bara rider några få gånger. Att
            andra än värnpliktiga under grundutbildning kan användas i beriden
            högvakt är självklart — den beridna musikkåren är ett exempel
            på det. På längre sikt får sannolikt en viss nyutbildning ske,
            i takt med att äldre personal inte längre står till buds. Sådan
            utbildning — av yngre män och kvinnor — bör då naturligen skötas
            på frivillig väg, t. ex. genom avtal med föreningar eller klubbar.
            Försvarsmakten kommer inte att vara kompetent inom hästområdet,
            medan det civilt finns ett stort antal hästkunniga. Med hänvisning
            till ovanstående hemställs 1. att riksdagen beslutar att I 3 i
            Örebro läggs ned, 2. att riksdagen beslutar att P 2 i Hässleholm
            läggs ned i samband med att annan verksamhet förläggs till kommunen,
            3. att riksdagen beslutar att grundutbildning av värnpliktiga
            för beriden högvakt snarast upphör.
          </p>
          <p xml:id="i-KqnB9LpwzBxkeqmYc3fFgP" type="date">
            Stockholm den 24 mars 1982
          </p>
          <div xml:id="i-6ZQiaf8C2GQXmsdRyekY93" type="signatureBlock">
            <p xml:id="i-V3Hiw25xXpS8sEA9UTCmns" who="i-M5bH1LxYTuWEQR2jm6YTKq" type="signature">
              HANS LINDBLAD (fp)
            </p>
          </div>
          <pb facs="riksdagen-motions-pdf/data/198182/mot_198182__2272/mot_198182__2272-007.pdf"/>
          <pb facs="riksdagen-motions-pdf/data/198182/mot_198182__2272/mot_198182__2272-008.pdf"/>
          <p xml:id="i-Jzdkt3kRtKFfGe1YZmqySc">
            LiberTryck Stockholm 1982
          </p>
        </div>
      </div>
    </body>
  </text>
</TEI>
