<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__fk__2/mot_1969__fk__2-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            4 Motion i Första kammaren, nr 2 år 1969
          </p>
          <p>
            Nr 2
          </p>
          <p>
            Av herr Hjorth m. fl., om avskaffande av adelsväsendet.
          </p>
          <p>
            (Lika lydande med motion nr 4 i Andra kammaren)
          </p>
          <p>
            Adelsväsendet i Sverige är en kvarleva från det gamla privilegierade
            ståndssam- hället. Det anses ha konstituerats genom den ryktbara
            Alsnö stadga från omkring 1279. Adeln är det stånd som ursprungligen
            framför andra ägnade sig åt politiska och militära värv. De som
            gjorde viss krigstjänst åtnjöt skattefrihet, och undan för undan
            skaffade de sig flera andra förmåner. De ägde enligt Nordisk familjebok
            rätt att uppbära böter på sina gods, uteslutande jakträtt osv.
            Enligt 1569 års pri- vilegier fick en adelsman ej oförvunnen fängslas,
            ej heller dömas av andra än sina likar. Genom Gustav II Adolfs
            privilegier av år 1617 fick adeln stora företrädes- rättigheter,
            uteslutande rätt till högre ämbeten, utsträckt frihet från skatter
            osv. Under drottning Kristinas tid mer än tredubblades antalet
            adliga ätter, men Karl XI genomdrev en reduktion som berövade
            adeln dess jordbesittningar, varefter den blev ett rent byråkratiskt
            stånd. Socialt tryggades ståndets ställning genom nya adelsprivilegier
            under 1700-talet. Med 1866 års representationsreform förlorade
            adeln sin politiska ställning som riksstånd och därmed sitt stora
            inflytande och har numera ej längre några förmåner av reell innebörd.
            Adeln är nu endast en opolitisk korporation, representerad av
            adelsmötet. Dess ärftliga privilegier som konstitueras i riddarhusordningen
            hör dock inte hemma i ett modernt samhälle med demokratiska principer.
            Trots att det nu är över 100 år se- dan tvåkammarsystemet infördes,
            har vi kvar i våra grundlagar bestämmelser hem- mahörande i det
            gamla feodalsamhället, vilka ger adelsskapet karaktär av offent-
            ligrättslig korporation. I regeringsformens $ 37 står det alltjämt
            att &gt;Konungen äger att i adeligt stånd upphöja män, som, genom
            trohet, tapperhet och dygd, lär- dom och nitiska tjänster, gjort
            sig av Konungen och riket synnerligen förtjänte. Konungen må jämväl
            såsom belöning för stora och utmärkta förtjänster, tilldela adelsmän
            friherrelig och friherrar grevlig värdighet. Ej må adelsskap,
            eller friherre- lig eller grevlig värdighet, som hädanefter förlänas,
            tillfalla flera, än den, vilken adlad eller upphöjd blivit och,
            efter hans död, i rätt nedstigande led efter led, hans äldste
            manlige bröstarvinge av äldsta grenen, samt, efter dennas utgång
            stamfa- derns närmaste manlige avkomling, av då levande äldsta
            släktgren,» och så vidare. I det andra momentet av samma paragraf
            talas om att »Riddarhusordningen, som fastställdes av Konungen
            samt ridderskapet och adeln gemensamt, bestämmer
          </p>
          <pb facs="riksdagen-motions-pdf/data/1969/mot_1969__fk__2/mot_1969__fk__2-002.pdf"/>
          <p>
            Motion i Första kammaren, nr 2 år 1969 5
          </p>
          <p>
            huru ridderskapet och adeln må sammanträda för att om sina gemensamma
            ange- lägenheter besluta». Genom denna bestämmelse ges adeln fortfarande
            dess karak- tär av offentligrättslig korporation. Rätten att adla
            har inte Konungen utnyttjat sedan 1902. Adelstitlar begagnas dock
            i officiella sammanhang, t. ex. i Statskalendern. I $ 114 i regeringsformen
            omnämnes också adelsväsendet. »De forna riksståndens privilegier,
            förmåner, rättigheter och friheter skola, där de ej ägt oskiljaktigt
            sammanhang med den stån- den förut tillkommande representationsrätt,
            och således med denna upphört, fort- farande gälla. Ej må ändring
            eller upphävande därav ske, utan genom Konungens och riksdagens
            sammanstämmande beslut och med bifall om frågan rörer ridder-
            skapet och adelns eller prästerskapets privilegier, förmåner,
            rättigheter och frihe- ter, i förra fallet av ridderskapet och
            adeln samt i det senare fallet av allmänt kyr- komöte.&gt; Av den
            citerade paragrafen framgår alltså att adeln har vetorätt anno
            1969 mot en ändring av denna bestämmelse i grundlagen. Det finns
            nu 584 adliga ätter, 45 grevliga, 120 friherrliga och 421 ätter
            där medlemmarna inte ärver någon titel. De samlas vart tredje
            år till adelsmöte i Rid- darhuset, och det sätt som tillämpas
            när dessa möten fattar sina beslut strider helt mot de demokratiska
            principer som annars i samhällslivet brukar tillämpas när det
            gäller besluts fattande. Ej heller synes det finnas någon möjlighet
            att avsäga sig adelsskapet. Man förvaltar både Riddarhuset och
            dess fonder på 55—60 mil- joner kronor. Varje år utbetalas 1,5
            miljon kronor i stipendier, givetvis endast till adelsmän. Vissa
            adelsfröknar som lyckats förbli ogifta till 60 års ålder får t.
            ex. därefter 300 kronor årligen till sin död. Annars är kvinnorna
            helt portförbjudna inom detta s.k. vördnadsfulla men knappast
            tidsenliga skrå. En annan fond, Sassiska fonden, gynnar ättlingar
            till de adelsmän som vid ståndsriksdagen 1865 motsatte sig representationsreformen.
            20 ättlingar till dem som den gången röstade emot får 100 kronor
            varje år. Till 1968 års adelsmöte förelåg en motion av byråchef
            Erland Hofsten som ville upphäva adelsskapet i Sverige. Motionen
            avslogs av adelsmötet utan sedvanlig re- miss till utskottet med
            54 röster mot 40. De senare rösterna avgavs för ett yrkande om
            att motionen skulle remitteras till utskottet. Något yrkande om
            bifall till mo- tionen förelåg ej och kunde ej heller enligt den
            ålderdomliga riddarhusordningen framställas innan motionen utskottsbehandlats.
            Författningsutredningen diskuterade i sitt betänkande ett upphävande
            av gällan- de ståndsprivilegier men avstod från att fullfölja
            denna tanke. Vi får om knappt två år en ny modern författning
            med en kammare. Det hade varit ett passande till- fälle att samtidigt
            modernisera regeringsformen och borttaga det urgamla skyddet av
            adeln i grundlagen. I flera andra länder har formerna för adelsskap
            avskaffats. Även i vårt land med grundmurade demokratiska principer
            borde nu tiden vara inne för att ta bort de sista resterna av
            det forna ståndssamhället och Riddarhuset lämpligen överlämnas
            till staten.
          </p>
          <pb facs="riksdagen-motions-pdf/data/1969/mot_1969__fk__2/mot_1969__fk__2-003.pdf"/>
          <p>
            Motion i Första kammaren, nr 2 år 1969
          </p>
          <p>
            Med stöd av det anförda hemställes, att riksdagen i skrivelse
            till Kungl. Maj:t måtte anhålla om ut- redning om adelsskapets
            upphävande.
          </p>
          <p>
            Stockholm den 13 januari 1969
          </p>
          <p>
            Nils Hjorth (s) Paul Jansson (5) Gunnar Rönnberg (s) Helge Karlsson
            (s) Kaj Björk (s)
          </p>
        </div>
      </div>
    </body>
  </text>
</TEI>
