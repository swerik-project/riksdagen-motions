<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1915/mot_1915__ak__128/mot_1915__ak__128-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 128. 15
          </p>
          <p>
            Nr 128.
          </p>
          <p>
            Av herr Holmdahl m. fl., om ändrad lydelse av 10 kap. 14 $ strafflagen.
          </p>
          <p>
            De vittgående åtgärder, som sistlidet år vidtagits för höjande
            av landets försvarskraft, böra såsom oavvislig följd föranleda
            en strävan att även annorledes än genom direkta försvarsåtgärder
            förläna den militära verksamheten erforderligt stöd och i varje
            fall undanröja förefintliga hin- der och svårigheter för denna
            verksamhet att på ett betryggande sätt fylla sin uppgift. Världshändelsernas
            allvar under den tid som förflutit, sedan försvarsreformen beslutades,
            utgör tillräcklig maning till statsmak- terna att i detta avseende
            icke eftersätta någon aktsamhet. En företeelse, som inför en sådan
            strävan måste bliva föremål för särskild uppmärksamhet, är den
            s. k. antimilitaristiska propagandan, vilken enligt vad öppet
            meddelas även under nu rådande allvarliga förhållan- den bedrives
            med obruten intensitet. Så länge denna agitation, såsom namnet
            närmast angiver, endast riktar sig mot överdrifter inom det mili-
            tära och således går ut på förändringar i försvarsorganisation
            och försvars- verksamhet, och så länge agitationen vill fullfölja
            dessa syften allenast med användande av lagliga medel, må den
            försvara sin plats såsom ett led i de politiska meningsbrytningar,
            som bilda drivande krafter i den samhälleliga utvecklingen. Men
            erfarenheten giver nogsamt vid handen, att den antimilitaristiska
            propagandan rymmer inom sig icke blott före- teelser av denna
            art. I stigande omfattning har densamma glidit över att rikta
            sig mot all militär verksamhet överhuvud och har därmed även blivit
            rent och klart försvarsfientlig. I denna del utgör agitationen
            ett direkt angrepp på samhället i en av dess nödvändigaste verksamhetsgrenar
            och på de institutioner, som hava denna verksamhet sig anförtrodd.
            Följ- den av en sådan agitation kan lätt bliva icke blott ett
            menligt och för
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-002.pdf"/>
          <p>
            16 Motioner i Andra kammaren, Nr 128.
          </p>
          <p>
            samhället ovärdigt nedsättande av krigsmaktens anseende, utan
            även — vad viktigare är — en allvarlig fara för den sammanhållande
            kraften inom krigsmakten, för disciplinen. Därigenom kan agitationen
            äventyra intet mindre än" krigsmaktens förmåga att på behörigt
            sätt fylla sin upp- gift. Farlig i denna riktning är icke ehdast
            den agitation, som uppmanar till värnpliktsstrejk, uppsåtlig olydnad,
            vårdslöshet eller försummelse i tjänsten och annat brytande mot
            de militära tjänsteplikterna. Utan fara för krigslydnaden uppkommer
            även då agitationen gör till sin uppgift att upphetsa till missnöje
            med den militära tjänstgöringen, sådan denna måste vara beskaffad,
            eller till hat emot det militära befälet. Härigenom be- redes
            hos krigsmanskapet en jordmån av ovilja och trots, ur vilken verk-
            liga brott mot krigslydnaden med lätthet växa fram, och vilken,
            även där så icke blir förhållandet, är ägnad att betydligt försvåra
            samverkan i tjänsten mellan befäl och underlydande. Även den mera
            allmänt hållna agitationen för avskaffande av allt försvar måste
            tagas med i räkningen i detta sammanhang, nämligen om den, som
            alltför ofta är fallet, söker att metodiskt utplåna känslan av
            de förpliktelser, som vårt nationella obero- ende under allt hitintills
            rådande internationella förhållanden med nöd- vändighet ålägger
            oss. I alla dessa fall är faran mera omedelbar, då agitationen
            söker sitt föremål direkt bland militären, än om den bedrives
            ute bland allmänheten, ehuruväl den även i sistnämnda fall ingalunda
            är ofarlig för disciplinen inom en krigsmakt, som bygger på den
            allmänna värnpliktens grund. Uppenbart är visserligen, att samhällets
            ställning till den försvars- fientliga agitationen icke kan bestämmas
            med hänsyn tagen enbart till den militära verksamhetens intressen.
            Då det här gäller en så viktig grundsats som yttrandefriheten,
            kan det icke ifrågasättas att vidtaga andra begränsningar än sådana,
            som föranledas av en såväl på grund av agita- tionens innehåll
            som med hänsyn till dess föremål mera omedelbar sam- hällsfara.
            Men å andra sidan måste fasthållas, att det offentliga ordets
            frihet i ett ordnat samhällsliv icke kan vara obegränsad, och
            att denna frihet redan enligt nu gällande lag är ålagd begränsningar
            till skydd mot agitation till förmån för vissa samhällsfarliga
            företag. Det är då endast följdriktigt, att yttrandefrihetens
            missbruk jämväl i andra fall, då det- samma antager samhällsfarlig
            karaktär, föranleder till vidtagande av mot- svarande begränsningar.
            Den allmänna strafflagen behandlar missbruk av yttrandefriheten
            i 10 kap. 14 8 och straffbelägger där i 1 mom. uppmaning till
            brott, i 2
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-003.pdf"/>
          <p>
            Motioner i Andra kammaren, Nr 128. 17
          </p>
          <p>
            mom. försök att på annat sätt, såsom genom prisande av brottslig
            hand- ling, förleda till brott, samt i mom. 3 försök att eljest
            förleda till ohör- samhet emot lag eller laga myndighet. Förutsättning
            för bestraffning är i alla dessa fall, att uppmaningen resp. förledandet
            skett offentligen eller såsom lagen uttrycker det »muntligen inför
            menighet eller folksamling » eller i skrift den någon utspritt
            eller utsprida låtit. Har uppmaningen eller förledandet skett
            i tryckt skrift, inträder samma straff på grund av hänvisning
            i 3 8 7 mom. tryckfrihetsförordningen. Av dessa straffbud drabbas
            redan nu vissa ovannämnda former av försvarsfientlig agitation.
            Bestämmelserna omfatta alla fall, då agitationen avser verkliga
            brott — det vill säga varje med straff belagd gärning eller underlåtenhet,
            vare sig den är straffbelagd enligt allmänna strafflugen, strafflagen
            för krigsmakten eller någon annan speciallag — vartill komma sådana
            fall, då agitationen avser handlingar, vilka utan att vara belagda
            med straff likväl innefatta ohörsamhet mot lag eller laga myndighet.
            Innehåller agitationen uppmaning att ej inställa sig till eller
            avhålla sig från tjänstgöring eller att krigsmanskapet ej skall
            uppfylla sina tjänste- plikter, är den sålunda redan enligt gällande
            lag straffbar. Däremot saknar allmänna strafflagen tillämplighet,
            om agitationen inriktar sig på att under- gräva krigslydnaden
            genom att söka upphetsa till missnöje med den mili- tära tjänstgöringen
            eller till hat mot det militära befälet eller genom andra dylika
            medel. Ännu mindre avses en agitation, som söker att utplåna den
            allmänna känslan av förpliktelser mot fosterlandet i försvarsavseende.
            Den fara för krigslydnaden, som även en agitation av denna be-
            skaffenhet kan medföra, har icke kunnat undgå att på andra håll
            i gäl- lande lagstiftning tilldraga sig lagstiftarens uppmärksamhet.
            I detta av- seende kan till en början åberopas 71 8 i den nu utfärdade
            nya straff- lagen för krigsmakten. Här stadgas straff ej blott
            för den, som muntligen inför samlat krigsfolk eller i skrift,
            den han bland krigsfolket utspritt eller utsprida låtit, uppmanat
            eller annorledes sökt förleda till ohörsamhet mot förmans eller
            överordnads befallningar i tjänsten — vilken bestäm- melse i själva
            verket innefattar ett specialfall av det mera allmänna stad- gandet
            i 10 kap. 14 $ strafflagen — utan även därutöver för den, som
            på dylikt sätt sökt upphetsa till ovilja mot krigstjänsten. Enligt
            denna bestämmelse straffas sålunda i tjänst varande värnpliktiga
            och andra, som lyda under strafflagen för krigsmakten, för offentlig
            agitation bland kam- raterna. Grunden härtill kan nu icke antagas
            vara, att förledande eller upphetsande, varom i lagbudet är fråga,
            skulle från den agiterandes sida Bihang till riksdagens protokoll
            1915. 4 saml. 54 häft (Nr 195—128) 3
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-004.pdf"/>
          <p>
            18 Motioner i Andra kammaren, Nr 128.
          </p>
          <p>
            innebära en alldeles särskild pliktförgätenhet, därför att denne
            tillhör krigsmakten. Tvärtom giver stadgandets plats i sammanhang
            med bestäm- melserna om uppror, upplopp och brott mot krigslydnaden
            med all tyd- lighet vid handen, att den avgörande synpunkten varit
            den fara för disci- plinen inom krigsmakten, som kommer av dylik
            agitation. Att emellertid denna fara är densamma, vare sig agitatorn
            är en militär eller en civil person, torde vara tämligen klart.
            Är lagens ståndpunkt den, att en dylik agitation i det ena fallet
            bör förhindras genom en straffbestämmelse, bör detta därför även
            ske i det andra. Med det sagda är likväl icke förnekat, att fordringarna
            på ett lojalt uppträdande böra ställas högre be- träffande dem,
            som själva äro i tjänstgöring vid krigsmakten. Denna om- ständighet
            bör därför tillmätas betydelse vid straffskalans bestämmande,
            men kan ej föranleda till straffrihet för den civile, då han bedriver
            en av lagstiftaren såsom samhällsfarlig ansedd verksamhet. Men
            även i andra riktningar har en motsvarande fara för krigs- lydnaden
            föranlett lagstiftarens ingripande. I lagen den 16 juni 1906 om
            förbud för krigsmanskap att deltaga i vissa sammankomster stadgas
            följande: »Är sammankomst utsatt att äga rum å ort, där krigsmanskap
            är samlat till tjänstgöring, och kan det på giltiga grunder antagas,
            att vid sammankomsten skola förekomma yttranden, vilka åsyfta
            att utplåna känslan av plikter mot fosterlandet eller att uppväcka
            hat mot befälet eller eljest undergräva krigslydnaden, äge på
            stället varande högste befälhavare förbjuda manskapet att deltaga
            i sammankomsten». Detta lagbud utgår uppenbarligen därifrån, att
            en agitation i det angivna syftet är farlig för disciplinen, då
            det tillägger befälhavaren makt att förhindra manskapet att deltaga
            i en sammankomst redan på grund av ett antagande, att dylika yttranden
            skola förekomma. Till skydd mot faran har emellertid lag- stiftaren
            här icke ingripit mot själva agitationen, utan endast skapat en
            möjlighet att förebygga, att krigsmanskap kommer i beröring med
            den- samma. Lyckas det icke befälet att förhindra manskapets närvaro,
            får agitationen försiggå utan någon efterräkning. Detta förhållande
            kan för- svaras allenast under förutsättning att den preventiva
            åtgärden visar sig fullt effektiv för sitt ändamål. Erfarenheten
            under den tid lagen tillämpats giver emellertid vid handen, att
            så icke varit fallet. Till viss del har detta berott på svårigheter
            för befälet att få kännedom om sammankomsts utsättande eller att
            på förhand äga tillgång till giltiga grunder för ett antagande
            om försvarsfientlig agitation. Men härtill kommer såsom sär- skilt
            anmärkningsvärt det förhållandet, att agitatorerna medvetet söka
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-005.pdf"/>
          <p>
            Motioner i Andra kammaren, Nr 128. 19
          </p>
          <p>
            kringgå stadgandet därmed, att de icke formligen utsätta en sammankomst,
            utan sprida underrättelse om samling man och man emellan och på
            så sätt lämna de militära befälhavarna, om de överhuvud få kännedom
            om förhållandet, i ovisshet, huruvida en sammankomst i lagens
            mening före- ligger eller allenast ett så kallat enskilt möte.
            Under sådana omständig- heter är det endast en nödvändig konsekvens
            av den ståndpunkt, lag- stiftaren en gång intagit, att han såvitt
            möjligt kompletterar det preventiva skyddet genom att även i efterhand
            ingripa med straff mot den agitation, som lyckas gäcka de förebyggande
            skrankorna. Det bör emellertid framhållas, att den formulering,
            på vilken 1906 års lag bygger, icke torde vara i sin helhet ägnad
            att läggas till grund för ett straffbud. En agitation, som åsyftar
            »att utplåna känslan av plikter mot fosterlandet», synes vara
            till sitt innehåll allt för obestämd, för att ett straff skall
            kunna anknytas till densamma. Är agitationen däremot av den beskaffenhet,
            att den åsyftar »att uppväcka hat mot befälet eller eljest undergräva
            krigslydnaden», torde ett förslag att straffbelägga densamma icke
            giva anledning till befogad invändning från straffrättslig synpunkt.
            Ett ytterligare stöd för att en lagstiftning i denna riktning
            endast innebär en utveckling av nu gällande stadganden kan hämtas
            från de före- skrifter, som år 1909 intogos i tryckfrihetsförordningen
            4 $ rörande rätt att indraga tryckta skrifter, som uppenbarligen
            åsyfta »att utplåna känslan av plikter mot fosterlandet eller
            att uppväcka hat mot befälet eller eljest undergräva krigslydnaden»,
            då de anträffas vid trupp eller ombord å flottans fartyg. Tryckfrihetsförordningen
            använder här vid beskrivning av ifråga- varande såsom farliga
            betecknade skrifter alldeles samma uttryck som 1906 års lag. Äver
            för tryckfrihetsförordningen är sålunda utgångspunkten den- samma
            eller att uttalanden i dylikt syfte icke böra göras under sådana
            förhållanden, att krigsmanskapet därigenom påverkas. beropade
            bestämmelser i strafflagen för krigsmakten och 1906 års lag äro
            begränsade att omfatta en agitation, som sker »inför samlat krigs-
            folk» (enligt 1906 års lag: krigsmanskap). Därmed torde förstås
            det- samma, som i allmänna strafflagen är uttryckt med »menighet
            eller folk- samling», dock under förutsättning, att menigheten
            eller folksamlingen till någon avsevärd del utgöres av krigsfolk.
            Vid en åtgärd att i angiven riktning utvidga straffskyddet enligt
            allmänna strafflagen, torde emellertid med en agitation inför
            samlat krigsfolk böra likställas en agitation, som äger rum, då
            värnpliktiga samlats för inryckning eller utryckning, även om
            de vid tillfället ej stå under militärbefäl, eller då värnpliktiga
            eljes äro
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-006.pdf"/>
          <p>
            20 Motioner 4 Andra kammaren, Nr 128.
          </p>
          <p>
            samlade på grund av föreskrift i värnpliktslagen om inskrivning,
            mönstring eller annan dylik förrättning. Erfarenheten har ådagalagt,
            att den försvars- fientliga agitationen med förkärlek utnyttjar
            tillfällen av denna art, och faran för att agitationen skall bära
            frukt inom krigstjänsten är i dessa fall lika omedelbar, som där
            krigsfolk i egentlig mening göres till föremål för densamma. Av
            det föregående torde framgå, att en följdriktig utveckling av
            de grundsatser, på vilka den redan gällande speciallagstiftningen
            på skilda ställen bygger, leder till ett utvidgande av den allmänna
            straff bestämmel- sen i 10 kap. 14 $ strafflagen att omfatta en
            försvarsfientlig agitation, vilken kan så bestämmas till föremål
            och innehåll, att den äger rum inför samlat krigsfolk, eller då
            värnpliktiga, som icke äro krigsmän, äro samlade på grund av föreskrift
            i värnpliktslagen, och att den åsyftar att upphetsa till ovilja
            mot krigstjänsten eller uppväcka hat mot det militära befälet
            eller eljest undergräva krigslydnaden. Slutligen kan åberopas,
            att man i Norge sistlidne höst ansett nödigt att inskrida mot
            den försvarsfientliga agitationen med särskilda straff bestämmelser.
            Den 25 september 1914 utfärdades där en provisorisk an- ordning
            (Lovtidende n:o 47) av innehåll bland annat, att &gt;med böter eller
            faengsel i högst sex månader straffas den, som deltager i eller
            medverkar till försvarsfientliga demonstrationer eller som på
            offentligt möte söker att upphetsa till ovilja mot tjänst i rikets
            försvar eller till hat mot det militära befälet». Då denna bestämmelse
            icke gjort någon begränsning med hän- syn till agitationens föremål,
            som således icke behöver vara krigsfolk eller därmed likställda,
            har den lagt ett i denna del vida strängare band på yttrandefriheten
            än vad här föreslagits. Härtill kommer, att lagen till skydd mot
            den försvarsfientliga agitationen begränsat icke endast yttrande-
            utan även demonstrationsfriheten. På grund av det anförda få vi
            härmed föreslå,
          </p>
          <p>
            att riksdagen måtte för sin del besluta, att 10 kap. 14 8 strafflagen
            erhåller följande ändrade lydelse:
          </p>
          <p>
            Var som — — — stadgas. Där någon — — — 1 mom. sägs. Har någon
            — — — fängelse.
          </p>
          <p>
            Där någon i annat fall, än nu är sagt, inför samlat krigsfolk
            eller då värnpliktiga, som icke äro krigsmän, på grund av värnpliktslagen
            äro samlade,
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-007.pdf"/>
          <p>
            Motioner i Andra kammaren, Nr 128. 21
          </p>
          <p>
            muntligen eller i skrift, den han utspritt eller utsprida låtit,
            söker upphetsa till ovilja mot krigstjänsten eller uppväcka hat
            mot det militära befälet eller eljest under- gräva krigslydnaden,
            vare lag som i 3 mom. sägs. Vad i — — — verkan.
          </p>
          <p>
            Stockholm den 26 januari 1915.
          </p>
          <p>
            Otto Holmdahl. E. v. Hofsten. Arvid Lindman. Conrad Vahlquist.
            K. Beckman. Karl. Hildebrand. Hans Andersson. Jolm Jeansson Cornelius
            Olsson. i Kalmar. Gust. Bydén. C. Hallendor fr. Malte Sommelius.
            Wilh. Hellberg. Gust. Odqvist. Frite Kaiser. Pehr Aug. Andersson.
            N. E. Nilsson. C.J. Öberg. Axel E. Tindvall. Carl Lorentzon. Ldv.
            Andersson. C. Wilh. Jönsson. J. Åkerman. Emil Bengtsson. Sven
            Libeck. P. Bydholn. Alex. Thore. S. Welin. M. Svensson. Axel Sundberg.
            Wilh. Andersson. Aug. Lingström. David Norman. Axel Lundblad.
            O. ÄAlfr. Berg. K. J. Larsson.
          </p>
          <p>
            Carl Persson. John Jönsson.
          </p>
          <pb facs="riksdagen-motions-pdf/data/1915/mot_1915__ak__128/mot_1915__ak__128-008.pdf"/>
          <p>
            — — ——- mm
          </p>
          <p>
            Tryckt hos P. Palmquists Aktiebolag, Stockholm 1915.
          </p>
          <p>
            — mo
          </p>
        </div>
      </div>
    </body>
  </text>
</TEI>
