<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-CU-00314">
  <teiHeader>
    <fileDesc>
      <titleStmt>
        <title>Stadsodling viktig i hållbara städer</title>
        <author corresp="i-HsmyrkjqQGCAargTNWaeXi i-KAgkDWA5iGbn9XFLkj9FoB">av Siw Wittgren-Ahl och Alf Eriksson (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stadsodling viktig i hållbara städer</title>
          <idno type="rdwebb">GX02C314</idno>
          <rs type="number">C314</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GX02C314/text</ref>
          <ref type="dokument_url_html">http://data.riksdagen.se/dokument/GX02C314</ref>
          <ref type="dokumentstatus_url_xml">http://data.riksdagen.se/dokumentstatus/GX02C314</ref>
          <ref type="doc">http://data.riksdagen.se/fil/E2926BBC-8998-4BA9-A456-77B16E8D219C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KAgkDWA5iGbn9XFLkj9FoB</idno>
            <name>Alf Eriksson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QP3mFJoFPZBVMaji99STY" type="signed"/>
        <correspContext corresp="i-QP3mFJoFPZBVMaji99STY">
          <note type="signatory" corresp="i-HsmyrkjqQGCAargTNWaeXi"/>
          <note type="signatory" corresp="i-KAgkDWA5iGbn9XFLkj9FoB"/>
        </correspContext>
        <correspAction xml:id="i-W4Qibq1Jh1QdRex3HkiJs5" type="numbering">
          <date when="2009-10-06"/>
        </correspAction>
        <correspAction xml:id="i-X1NJ4WYLpMhaBTqSpaQJsV" type="submission">
          <date when="2009-10-01"/>
        </correspAction>
        <correspAction xml:id="i-4Ju9TePfud3xJbe7fzxzke" type="transfer">
          <date when="2009-09-30"/>
        </correspAction>
        <correspAction xml:id="i-Cy8aTD2tFyYf2DhK7dM8Pm" type="assigned"/>
        <correspContext corresp="i-Cy8aTD2tFyYf2DhK7dM8Pm">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LRvGktW3QHbbiYLKMU8Gv7" type="motBody">
        <div xml:id="i-QRzEGRH112W6dUTSLaSwmt" type="motProposal" subtype="förslag">
          <head xml:id="i-FzkVqecMG9FENpsmjwZpHE">
            Förslag till riksdagsbeslut
          </head>
          <p xml:id="i-L4NPKj6NCSs6bGPZEQ4bSM">
            Riksdagen tillkännager för regeringen som sin mening vad som
            anförs i motionen om att beakta stadsodlingen i utvecklingsarbetet
            för hållbara städer.
          </p>
        </div>
        <div xml:id="i-3iw6PxqeWszdpLTGR9HA8U" type="motContent">
          <head xml:id="i-3hALZGuvShRyXRkgHjfmqF" type="h1">
            Motivering
          </head>
          <p xml:id="i-MdrZnbR4QfyvDiHpu6oEX1">
            Utan robusta system för livsmedelsförsörjning är våra städer
            inte hållbara, men detta är en insikt som hittills nästan helt
            har förbigåtts i det pågående utvecklingsarbetet för hållbara
            städer i vårt land. En genomgripande föreställning är att städerna
            måste bli tätare bebyggda för att de ska bli mer hållbara. Vi
            anser att det måste bli lika allmänt vedertaget att förutsättningarna
            för lokal livsmedelsproduktion inte får utplånas.
          </p>
          <p xml:id="i-QAt3vRXwsnn5qxYm5GT2c3">
            För närvarande är det knappast någon som kan föreställa sig en
            situation med samhällsfarlig livsmedelsbrist i vårt land. Vi har
            ett effektivt jordbruk inom landets gränser och vi har råd att
            köpa det vi behöver på en global marknad. Men jordbruket, livsmedelsindustrin
            och distributionen av livsmedel är starkt beroende av den fossila
            energi som vi av flera skäl måste upphöra att slösa med i framtiden.
            Det kan dessutom finnas svårbedömda risker för lägen med akut
            brist på fossil energi långt innan reserverna är tömda. Då måste
            vi klara livsmedelsförsörjningen med en betydligt större andel
            lokal produktion, d.v.s. i städerna och deras närmaste omgivningar.
            Numera bor över 85 % av Sveriges befolkning i städer och tätortssamhällen.
          </p>
          <p xml:id="i-A1Ee4tVvCAwmjMztQkBYs3">
            Globalt beräknas den urbana odlingen producera så mycket som
            en sjundedel av all mat. FN:s livsmedelsorgan FAO räknar med att
            i framtiden en större andel av födan måste produceras lokalt.
            För närvarande anses detta vara viktigast i utvecklingsländerna,
            men även i exempelvis USA, Storbritannien och Nederländerna ökar
            betydelsen av stadsodling i olika former.
          </p>
          <p xml:id="i-Uc4sYRq79xKdjhY98iz3yX">
            Det finns förfärande exempel i modern tid i Europa på att stadsodlingen
            varit avgörande för befolkningens överlevnad. Ändå är detta ingenting
            som tas på allvar i dagens svenska stadsplanering. Staten har
            inte pålagt kommunerna något ansvar för att långsiktigt säkra
            stadsbefolkningens tillgång på livsmedel och kommunerna har inte
            självmant lagt in detta som en förutsättning i sin samhällsplanering.
          </p>
          <p xml:id="i-PD8MyroXwGrYC693pDq6Jb">
            När miljöministern i början av sommaren svarade på en fråga i
            riksdagen om odling i staden gav han flera goda exempel på den
            stora betydelse som koloniträdgårdar och andra former av stadsodling
            har för befolkningen. Han ansåg också att det är viktigt att öka
            förutsättningarna för fritidsodling och angav flera motiv för
            detta. Men det räcker inte att ett statsråd står i riksdagen och
            talar om vad som bör uppmärksammas och beaktas vid planering av
            ny bebyggelse och, inte minst, vid ombyggnad av befintliga områden.
            Regeringen måste ge tydliga uppdrag till de berörda statliga myndigheterna
            för att dessa på allvar ska beakta stadsodlingen i utvecklingsarbetet
            för hållbara städer. Till exempel bör tilläggsdirektiv med denna
            innebörd ges till Delegationen för hållbara städer och de myndigheter
            (Boverket, Formas, Riksantikvarieämbetet och Arkitekturmuseet)
            som nyligen fick ett samarbetsuppdrag om hållbar stadsutveckling.
          </p>
          <p xml:id="i-Qxx9eKT133UGPZgPY3rcRn">
            I det tidigare nämnda frågesvaret noterade miljöministern att
            tillgången på mark som inte är bebyggd är en förutsättning för
            ett aktivt friluftsliv och för anläggande av odlings- eller kolonilotter.
            Staten och landets kommuner har ett gemensamt ansvar för att dessa
            intressen tillgodoses. Det är nu hög tid för regeringen att ta
            sin del av detta ansvar och se till att förutsättningarna för
            stadsodling inte för alltid förstörs. Den goda ambitionen att
            bygga städerna på ett mer hållbart sätt får inte tillåtas resultera
            i sin motsats när det gäller livsmedelsförsörjningen.
          </p>
        </div>
        <div xml:id="i-P2fZG7KFjPgioXxpWsVv4B" type="signatureBlock">
          <list xml:id="i-NBkUuuac3wj5kmNUVnPXop">
            <item xml:id="i-6Vch4szBFoGPzcAeSFMB7y" who="i-HsmyrkjqQGCAargTNWaeXi" type="signature">
              Siw Wittgren-Ahl (s)
            </item>
            <item xml:id="i-H3Hoj5erU8uYvhHKMLCXQK" who="i-KAgkDWA5iGbn9XFLkj9FoB" type="signature">
              Alf Eriksson (s)
            </item>
          </list>
        </div>
      </div>
    </body>
  </text>
</TEI>
