<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00222">
  <teiHeader>
    <fileDesc>
      <titleStmt>
        <title>Breddad rekrytering till högskolan</title>
        <author corresp="i-7Gy2xwC7Jyimjy9QTKnQEf">av Rossana Dinamarca m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Breddad rekrytering till högskolan</title>
          <idno type="rdwebb">GW02Ub222</idno>
          <rs type="number">Ub222</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub222/text</ref>
          <ref type="dokument_url_html">http://data.riksdagen.se/dokument/GW02Ub222</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub222</ref>
          <ref type="doc">http://data.riksdagen.se/fil/A118856D-E2D7-4269-9318-6EF032F45BE2</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-7Gy2xwC7Jyimjy9QTKnQEf</idno>
            <name>Rossana Dinamarca</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-5CH7vHLGXLfDB5Tn7xx95V</idno>
            <name>Siv Holma</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WTCYyz27itjvuvffL1vZLi</idno>
            <name>Elina Linna</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-du5LHNwBWrCH1am94GCk1</idno>
            <name>Eva Olofsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MAcWwenGiuz14uxmYZH4gz" type="signed"/>
        <correspContext corresp="i-MAcWwenGiuz14uxmYZH4gz">
          <note type="signatory" corresp="i-7Gy2xwC7Jyimjy9QTKnQEf"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-5CH7vHLGXLfDB5Tn7xx95V"/>
          <note type="signatory" corresp="i-WTCYyz27itjvuvffL1vZLi"/>
          <note type="signatory" corresp="i-du5LHNwBWrCH1am94GCk1"/>
        </correspContext>
        <correspAction xml:id="i-X4suYJPUP6XGPjtS56Hqdc" type="numbering">
          <date when="2008-10-02"/>
        </correspAction>
        <correspAction xml:id="i-VYfn1DGHnhzsswi4Pi5i35" type="submission">
          <date when="2008-09-25"/>
        </correspAction>
        <correspAction xml:id="i-UTqx2sgUixvstjbbcyorZy" type="transfer">
          <date when="2008-09-24"/>
        </correspAction>
        <correspAction xml:id="i-WAZqKZRqfA4755VQ5t1JwG" type="assigned"/>
        <correspContext corresp="i-WAZqKZRqfA4755VQ5t1JwG">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-PEFwcJ6cJJfFZ4Z2nv9gXr" type="motBody">
        <div xml:id="i-QEx1a91HVG2WsejT1ZULg4" type="motProposal" subtype="förslag">
          <head xml:id="i-QkumVWbupVG4yjX9g2nx7x">
            1 Förslag till riksdagsbeslut
          </head>
          <list xml:id="i-B6MJUTPUbU6U7Dh9tU8URK" style="ol">
            <item xml:id="i-TkYhEXH21Aq8MbFS7deUqU">
              Riksdagen tillkännager för regeringen som sin mening vad som
              anförs i motionen om en utredning angående högskolebehörighet.
            </item>
            <item xml:id="i-LihNA5Cjmyyu6wUVKvzJt3">
              Riksdagen tillkännager för regeringen som sin mening vad som
              anförs i motionen om reglerna för grundläggande behörighet till
              högskola.
            </item>
            <item xml:id="i-UzYrk6YyXvsyAgH6oju9BZ">
              Riksdagen tillkännager för regeringen som sin mening vad som
              anförs i motionen om att samlat betygsdokument från gymnasial
              vuxenutbildning ska ge behörighet till högskola.
            </item>
            <item xml:id="i-7FTrrsBeExLCHN6gxxQtA7">
              Riksdagen tillkännager för regeringen som sin mening vad som
              anförs i motionen om att den s.k. 25:4-regeln ska återinföras.
            </item>
            <item xml:id="i-ESjUh3h6KgWtSdZn5oYNXy">
              Riksdagen tillkännager för regeringen som sin mening vad som
              anförs i motionen om att den s.k. HA-gruppen ska återinföras.
            </item>
            <item xml:id="i-owrTRhVA7oW8JQYXC9o1q">
              Riksdagen tillkännager för regeringen som sin mening vad som
              anförs i motionen om att Högskoleverket bör få i uppdrag att utveckla
              det alternativa urvalet till högskolan.
            </item>
            <item xml:id="i-KR9tcLJ8UZwsmUdVVbMdDy">
              Riksdagen tillkännager för regeringen som sin mening vad som
              anförs i motionen om att kurser i vissa ämnen i gymnasieskolan
              inte ska kunna ge extra meritpoäng vid urval till utbildningar
              i högskolan.
            </item>
            <item xml:id="i-HSuJnmFg6EhJJaiWSSaiCv">
              Riksdagen tillkännager för regeringen som sin mening vad som
              anförs i motionen om studie- och yrkesvägledningen i högskolan.
            </item>
          </list>
        </div>
        <div xml:id="i-HUHfL9wuYtTx83Y7s2kgMM" type="motContent">
          <head xml:id="i-UT3e4ohph77joPXrnZf2ZL" type="h1">
            2 Inledning
          </head>
          <p xml:id="i-Kir2mWbVZwcCcNeQTu5X1N">
            Lika tillgång till utbildning är en fråga om rättvisa och jämlikhet.
            För Vänsterpartiet är därför breddad rekrytering och ökad mångfald
            viktiga mål för högskolan. Den stora expansionen av högskolan
            som påbörjades i början av 1990-talet innebar att rekryteringen
            breddades generellt, men det är fortfarande stora skillnader beroende
            på bl.a. utbildning och högskoleort. För att minska den sociala,
            etniska och könsmässiga snedrekryteringen inom den högre utbildningen
            krävs förbättrade kunskaper om orsaker och mekanismer till förändringar
            inom en rad områden. En nödvändig förutsättning är att det finns
            tillräckligt antal studieplatser, och vi vill se en fortsatt utbyggnad
            av högskolan. Det krävs utökade satsningar på kvaliteten för att
            bl.a. möta de behov som nya grupper studenter kan tänkas ha. Det
            behövs ett studiemedelssystem som ger ekonomisk och social trygghet.
            Dessutom fordras ett öppet, flexibelt och samtidigt tydligt antagningssystem
            som inte sorterar bort sökande till högskolan utifrån deras bakgrund.
          </p>
          <p xml:id="i-Y8zxu4dEcZ1hjVEyNVpVvi">
            Snedrekryteringen vid högskolan måste motverkas tidigt i åldrarna.
            Från förskolan och genom hela utbildningssystemet behövs det insatser
            för att skapa likvärdighet och kompensera för barns och ungas
            olika förutsättningar. I denna motion kommer dock endast förslag
            att behandlas som har direkt koppling till övergången till högskolan,
            och vi gör inte anspråk på att lösa hela problemet med snedrekryteringen
            till högskolan. I Vänsterpartiets budgetmotion finns också utbildningspolitiska
            satsningar, som kan medverka till att bredda rekryteringen till
            högskolan.
          </p>
          <head xml:id="i-L8QimjgLXqyadKzSBwWePb" type="h1">
            3 Fler platser och höjda studiemedel
          </head>
          <p xml:id="i-2r676XZtQSr54GsP5Bx9nR">
            Vänsterpartiets syn på utbildning och konkreta förslag står i
            stark kontrast till regeringens utbildningspolitik. Regeringen
            har genomfört en rad förändringar av antagningssystemet till högskolan
            som gör att färre är behöriga att söka till högskola. Det har
            också aviserats förändringar av gymnasieskolan, som skulle innebära
            att bara vissa gymnasieprogram automatiskt skulle ge högskolebehörighet,
            och färre människor kommer därigenom att kunna söka till högskolan
            direkt efter gymnasieskolan. Det har genomförts nedskärningar
            av statens bidrag till kommunerna och vuxenutbildningen vilket
            har fått till följd att antalet platser inom komvux har minskat
            och därmed också möjligheten att komplettera tidigare utbildning
            för få högskolebehörighet.
          </p>
          <p xml:id="i-Cj7QiDaxNcvNU9tgXTp6Xz">
            Sammantaget bildar dessa förändringar ett tydligt mönster. Regeringens
            utbildningspolitik är klassisk högerpolitik där utbildning reserveras
            för några få människor och kunskap inte är en rättighet.
          </p>
          <head xml:id="i-7h6hnWj5LuEbaL6WW8fiKJ" type="h1">
            4 Grundläggande behörighet till högskolan
          </head>
          <p xml:id="i-FTXDE1FE2BEzES1yweLx4R">
            I enlighet med regeringens proposition Vägar till högskolan för
            kunskap och kvalitet (prop. 2006/07:107) har riksdagen tidigare
            beslutat om att nya regler för grundläggande behörighet för tillträde
            till högskoleutbildning ska börja gälla vid antagningen höstterminen
            2010. (Dock togs den s.k. 25:4-regeln bort redan vid antagningen
            höstterminen 2008.) Vänsterpartiet tillbakavisade dessa förändringar
            eftersom de nya reglerna innebär att många utestängs från möjligheten
            att studera vid högskolan trots att de har goda förutsättningar
            att tillgodogöra sig studierna. Det drabbar inte minst underrepresenterade
            grupper vid högskolan eftersom de studerandes bakgrund är det
            som har störst inflytande på betygen inom den behörighetsgivande
            utbildningen. Det har med andra ord betydelse för snedrekryteringen
            och därför återkommer vi i denna fråga.
          </p>
          <p xml:id="i-Ewj6VvHsLyTDA8AhpprJz5">
            En anledning till att vi vill väcka frågan igen är att sambanden
            mellan förkunskaper och förmåga att tillgodogöra sig högskoleutbildning
            inte är tillräckligt kända. I Högskoleverkets rapport Icke godkänd
            i gymnasieskolan godkänd i högskolan? (2007:1), som utgjorde underlag
            för den nämnda propositionen, påvisas ett statistiskt samband
            mellan betyg och avlagda högskolepoäng. Däremot framkommer det
            ingenting i rapporten som tyder på att betygen skulle kunna användas
            för att förutse en enskild individs prestationer på en högskoleutbildning.
            Det kanske inte ens går att sia om hur en person klarar högskolans
            krav innan den har påbörjat studierna.
          </p>
          <p xml:id="i-D8rmcVF9wyqM7GnyjNdCam">
            Mot bakgrund av att det behövs bättre analyser av vilka orsakssamband
            som råder vad gäller förkunskapskrav, förmåga att tillgodogöra
            sig högre studier, studenternas bakgrund, högskolans undervisning
            m.m. anser Vänsterpartiet att det är olyckligt att höja kraven
            för grundläggande behörighet utan att dessa frågor har blivit
            grundligt analyserade och belysta. Vi föreslår därför att det
            tillsätts en utredning med uppgift att besvara dessa frågor. Detta
            bör riksdagen som sin mening ge regeringen till känna.
          </p>
          <p xml:id="i-MC8ix8tzYZNoKdzvgm3c5d">
            Under tiden bör regelverket för grundläggande behörighet återgå
            till vad som gällde tidigare, dvs. den som har slutbetyg från
            nationellt eller specialutformat program eller gymnasial vuxenutbildning
            och fått betyget Godkänt i minst 2 250 poäng ska vara behörig
            att läsa vid högskola. Detta bör riksdagen som sin mening ge regeringen
            till känna.
          </p>
          <head xml:id="i-DKkYgG28tdb7fnq8FciCLG" type="h1">
            5 Samlat betygsdokument från komvux
          </head>
          <p xml:id="i-Ncp7ptqu9uQjY2d228FYCM">
            En annan behörighetsgrund som har avskaffats av regeringen är
            ett samlat betygsdokument från gymnasial vuxenutbildning. Detta
            försvårar för dem som har studerat inom vuxenutbildningen att
            söka till högskolan. Ett slutbetyg säger inte mer om vilka möjligheter
            de studerande har att tillgodogöra sig högskoleutbildning än vad
            ett samlat betygsdokument gör. Vänsterpartiet föreslår således
            att ett samlat betygsdokument från gymnasial vuxenutbildning åter
            ska finns som behörighetsgivande dokument. Detta bör riksdagen
            som sin mening ge regeringen till känna.
          </p>
          <head xml:id="i-JHwEP6zU1wDLXey6Anq5tu" type="h1">
            6 Arbetslivserfarenhet
          </head>
          <p xml:id="i-LG7h1nKDHnC8wddQvwoFry">
            Redan från antagningen till höstterminen 2008 upphörde den s.k.
            25:4-regeln, som innebar att sökande som var 25 år och hade minst
            4 års arbetslivserfarenhet samt hade kunskaper motsvarande godkänt
            betyg i Svenska B och Engelska A automatiskt var behöriga att
            läsa vid högskolan. Regeln var viktig för att öka mångfalden på
            högskola och universitet, genom att ta bort den har regeringen
            byggt fler hinder som förstärker den sociala och etniska snedrekryteringen.
          </p>
          <p xml:id="i-WANVbZ4TPHkcErUjqNU6VH">
            25:4-regeln innebar på intet sätt att dörrarna till högskolan
            stod helt öppna. Det krävdes också samma kunskaper som av sökande
            med betyg från gymnasieskolan och i vissa fall även särskild behörighet.
            Sökande med enbart arbetslivserfarenhet måste alltså i de flesta
            fall komplettera med antingen komvux eller högskoleprov för att
            kunna komma in på de flesta utbildningar. Många högskolor säger
            sig dessutom ha mycket positiva erfarenheter av de studenter som
            har antagits genom denna regel. Det är också svårt att se någonting
            negativt med åldersmångfald bland de studerande.
          </p>
          <p xml:id="i-4Rnzgn21J4VBDjMBUYBdCd">
            Förslaget kan även kritiseras utifrån rättssäkerhetsperspektiv.
            25:4-regeln är nu ersatt med bedömning av reell kompetens, vilket
            är både komplicerat och riskfyllt. Bedömningar av reell kompetens
            sker redan på flera lärosäten, men inte utan problem. Dels är
            metoderna för sådana bedömningar väldigt olika på olika lärosäten,
            dels är de svåra att förstå för de sökande. Eftersom bedömningarna
            riskerar att bli subjektiva är det svårt att uppnå rättssäkerhet
            och eftersom procedurerna är resurskrävande finns det risk för
            att vissa lärosäten försöker prioritera bort dem. Regeringen har
            dessutom inte vidtagit några åtgärder för att kvalitetssäkra de
            olika högskolornas bedömningar av reell kompetens för att göra
            dem mer likvärdiga och rättvisa. Det är allvarligt, särskilt som
            en högskola inte är skyldig att godkänna en annans högskolas bedömning.
          </p>
          <p xml:id="i-PLCcxYQJpsLootb9UvJoS2">
            Med anledning av detta föreslår Vänsterpartiet att den s.k. 25:4-regeln
            ska återinföras. Detta bör riksdagen som sin mening ge regeringen
            till känna.
          </p>
          <p xml:id="i-VZxtn1CNnypkC6eMWrhr9R">
            Urvalsgruppen för sökande med resultat från högskoleprovet i
            kombination med arbetslivserfarenhet har också avskaffats. Detta
            kan komma att missgynna grupper, som av tradition sällan söker
            sig till högskolan. Vi föreslår att denna urvalsgrupp, den s.k.
            HA-gruppen, också ska återinföras. Detta bör riksdagen som sin
            mening ge regeringen till känna.
          </p>
          <head xml:id="i-DrfWe8ucBc9WgnVmc6inYT" type="h1">
            7 Urvalsgrunder
          </head>
          <p xml:id="i-NbsnyfskXFyd8MDPjzZFMi">
            Vänsterpartiet ser positivt på att av högskolan beslutade urvalsgrunder
            har utökats till en tredjedel av platserna och att regeringen
            fortsätter den politik, för att bredda rekryteringen till högskolan,
            som slogs fast i propositionerna Den öppna högskolan (prop. 2001/02:15)
            och Ny värld ny högskola (prop. 2004/05:162). Möjligen kan detta
            motverka den ökade snedrekrytering, som blir följden av regeringens
            övriga politik.
          </p>
          <p xml:id="i-WHcXmVzYB6BnsR5xeFZGqa">
            En förutsättning är då att denna kvotgrupp kommer till användning,
            vilket i dag är ganska sällsynt. Vid en del lärosäten förekommer
            inget alternativt urval alls och vid andra gäller det bara enstaka
            utbildningar och/eller kurser. Uppmärksammade rättsfall har förmodligen
            också lett till en viss tveksamhet att använda denna urvalskategori
            och utveckla nya metoder för urval. Samtidigt finns det flera
            intressanta exempel där alternativt urval har kommit till användning
            som en metod att bredda rekryteringen.
          </p>
          <p xml:id="i-Y3wQUTMDJ8fffMDCWygxmd">
            Det är tydligt att det finns stora kunskapsluckor bl.a. om vilka
            urvalsgrunder som är tillåtna och vilka urvalsmetoder som är effektiva
            för att bredda rekryteringen. Vänsterpartiet anser att det finns
            ett behov av att sammanställa och sprida de kunskaper och erfarenheter
            som finns samt att utveckla fler urvalsmetoder för att det alternativa
            urvalet ska komma till användning i större utsträckning.
          </p>
          <p xml:id="i-C8i5aJsbzsiGnNg3VLBzUq">
            Vi föreslår därför att regeringen ger Högskoleverket i uppdrag
            att genomföra detta och då särskilt uppmärksamma metoder som är
            effektiva för att bredda rekryteringen. Detta bör riksdagen som
            sin mening ge regeringen till känna.
          </p>
          <head xml:id="i-BPSwErRUVf6qPg44bd6ZB4" type="h1">
            8 Meritkurser
          </head>
          <p xml:id="i-Gex44K3NTwyqnoYAp4QJZC">
            Den kanske mest ogenomtänkta av regeringens förändringar av antagningen
            till högskolan är att sökande med betyget Godkänt från vissa kurser
            i ämnena moderna språk, engelska och matematik samt områdeskurser
            ska kunna få upp till 2,5 extra meritpoäng. Förutom att förslaget
            är oklart, krångligt och svåröverskådligt inte minst för dem som
            ska söka till gymnasiet i årskurs 9 är det djupt orättvist och
            kommer att bidra till en ökad social och etnisk snedrekrytering.
          </p>
          <p xml:id="i-QzPLyDjdsJM7qEXJxY6goY">
            Sambandet mellan kunskaper i språk och utbildning vid högskolan
            är dåligt klarlagt. Enligt regeringen syftar förslaget till att
            premiera studier i gymnasieskolan som är relevanta för den högskoleutbildning
            som söks. Regeringen har dock inte presenterat något underlag
            som visar på vilket sätt studier i språk är relevant för högskoleutbildning.
            Finns det t.ex. belägg för att tidigare språkstudier generellt
            gör att studenter tillgodogör sig högskoleutbildning på ett bättre
            sätt? Förändringen tycks handla mer om vad som är till fördel
            i arbets- och samhällslivet och om att disciplinera ungdomar genom
            att förmå dem att arbeta hårt. För Vänsterpartiet är det en självklar
            princip att kunskaper som inte har något samband med den valda
            utbildningen inte ska premieras extra vid urvalet. Givetvis kräver
            vissa utbildningar specifika förkunskaper, men detta ska i så
            fall framgå av den särskilda behörigheten; och den särskilda behörigheten
            ska ange de kunskaper som behövs för att de sökande ska kunna
            tillgodogöra sig utbildningen. Det finns därför ingen anledning
            att tvinga gymnasieelever att överutbilda sig. De bör i stället
            kunna ägna en del av tiden i gymnasiet att öka sin bildning.
          </p>
          <p xml:id="i-A9TSHNzAp54qvjP4GQmt8j">
            Den allvarligaste invändningen mot förslaget handlar emellertid
            om att alla elever inte får samma möjligheter att konkurrera om
            platserna på vissa utbildningar i högskolan. Alla gymnasieskolor
            har inte förutsättningar att anordna samtliga kurser i ämnen som
            kan ge extra meritpoäng. Det kan t.ex. bero på att det saknas
            lärare i språk eller att för få elever har valt att läsa ett visst
            språk. Inom många yrkesförberedande program finns inte ens utrymme
            att läsa alla meritkurser.
          </p>
          <p xml:id="i-ETEx19oLrui4RrTdjKabLE">
            Vidare är det förvånande och snudd på diskriminerande att regeringen
            endast vill främja vissa språkkunskaper. De elever som läser kurser
            i modersmål får nämligen inga extra meritpoäng. Bland annat får
            det den olustiga konsekvensen att de nationella minoritetsspråken
            behandlas olika. De som har läst finska eller samiska kan få extrapoäng
            medan kunskaper i jiddisch, romani chib eller meänkieli inte ger
            det. Att danska premieras, men inte norska är snarast tragikomiskt
            i sammanhanget.
          </p>
          <p xml:id="i-2zrdNVvC3PTDkxSziNX8UN">
            Givetvis slår förslaget också mot elever från hem utan studietraditioner.
            Moderna språk är ofta ett läxintensivt ämne, och de elever som
            har välutbildade föräldrar som kan ge stöd och hjälp får ett stort
            försprång framför de elever som saknar möjlighet att få hjälp
            i hemmet. Det kommer att leda till en ökad social snedrekrytering
            på högskoleutbildningar med högt söktryck och höga antagningspoäng,
            t.ex. läkarlinjen, där snedrekryteringen redan är mycket stor.
          </p>
          <p xml:id="i-26pXyZT8qsUA8xfnBXrmp8">
            Om det är nödvändigt att fler människor är språkkunniga i det
            svenska samhället bör det åstadkommas med andra åtgärder, utan
            att bestraffa dem som inte har dessa kunskaper. Det krävs andra
            styrmedel än dem som regeringen föreslår. Ett sätt kan vara att
            avskaffa betygen eller åtminstone införa ämnesbetyg i gymnasieskolan.
            I dag hämmas lusten att lära många gånger av rädslan att få ett
            dåligt betyg på en kurs. Detta gäller särskilt språk, som av många
            elever uppfattas som mycket krävande. Det skulle givetvis också
            vara möjligt att stärka språken vid högskolan, och Vänsterpartiet
            ser inga problem med kurser som vänder sig till nybörjare.
          </p>
          <p xml:id="i-CN8viT4RczGtVAjfVd9xSX">
            Vi föreslår med anledning av detta att kurser i vissa ämnen i
            gymnasieskolan inte ska kunna ge extra meritpoäng vid urval till
            utbildningar i högskolan. Detta bör riksdagen som sin mening ge
            regeringen till känna.
          </p>
          <head xml:id="i-PsydpmoHYRUWGoP59YBpW7" type="h1">
            9 Studie- och yrkesvägledning vid högskolan
          </head>
          <p xml:id="i-3eAuuu55SZrWBJdfemN7TZ">
            Snedrekryteringen vid högskolan handlar inte bara om vem som
            antas utan också om vilka utbildningar och inriktningar studenterna
            väljer samt vilka som slutför sina utbildningar. Det måste därför
            finnas studie- och yrkesvägledning som kan hjälpa studenterna
            att göra sina val och det är särskilt viktigt för studerande med
            bakgrunder utan studietradition. Högskoleförordningen 6 kap. 3
            § är tydlig med att studie- och yrkesvägledning ska finnas tillgänglig
            för studenterna samt att högskolan ska se till att det finns tillgång
            till information för den som tänker börja på högskolan. I Högskoleverkets
            granskningar av lärarutbildningen framkommer att vägledningen
            till studenterna inom lärarutbildningen inte har fungerat tillfredsställande.
          </p>
          <p xml:id="i-MBnE7SnTsX1wEbdFcpBMk1">
            Ett av Högskoleverkets förslag till åtgärder till lärosätena
            är därför att avsätta mer resurser till vägledning. Detta väcker
            givetvis frågor om hur studie- och yrkesvägledningen fungerar
            inom andra utbildningar. Vilka resurser avsätts? Hur ser organisationen
            ut? Vilken utbildning har personalen? Vilken information får studenterna?
            Högskoleverket bör därför få ett särskilt uppdrag att kartlägga
            och granska studie- och yrkesvägledningen vid universitet och
            högskolor samt lämna förslag till hur den kan förbättras. Detta
            bör riksdagen som sin mening ge regeringen till känna.
          </p>
        </div>
        <div xml:id="i-CqyDMyhc4rP52w5prDnk9s" type="motSignatures">
          <list xml:id="i-A8fUSykpWKHDY91TbZDRHY">
            <item xml:id="i-4DGUq9CMH1hG7PBsq9QaVU" who="i-7Gy2xwC7Jyimjy9QTKnQEf">
              Rossana Dinamarca (v)
            </item>
            <item xml:id="i-Pqy9FL4uKv3WnJRuJFAgSP" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-QsrTWGtcgkXCLhxDt11nt1" who="i-5CH7vHLGXLfDB5Tn7xx95V">
              Siv Holma (v)
            </item>
            <item xml:id="i-CEem1hNVGkvQsPftYwzNkQ" who="i-WTCYyz27itjvuvffL1vZLi">
              Elina Linna (v)
            </item>
            <item xml:id="i-U3fTcMv3wF9fgz3mZmrBTF" who="i-du5LHNwBWrCH1am94GCk1">
              Eva Olofsson (v)
            </item>
          </list>
        </div>
      </div>
    </body>
  </text>
</TEI>
