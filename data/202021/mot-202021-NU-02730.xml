<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-NU-02730">
  <teiHeader>
    <fileDesc>
      <titleStmt>
        <title>Sveaskog – svenska folkets skog – inom planetens gränser</title>
        <author corresp="i-48Dg2ScegN8mpc2UJq5sE2">av Rebecka Le Moine (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:2730 av Rebecka Le Moine (MP)</title>
          <idno type="rdwebb">H8022730</idno>
          <rs type="number">2730</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H8022730/text</ref>
          <ref type="dokument_url_html">http://data.riksdagen.se/dokument/H8022730</ref>
          <ref type="dokumentstatus_url_xml">http://data.riksdagen.se/dokumentstatus/H8022730</ref>
          <ref type="docx">http://data.riksdagen.se/fil/A9216747-3262-42F6-959B-9746621DFABC</ref>
          <ref type="pdf">http://data.riksdagen.se/fil/BFAF6120-F792-4A2B-AE7F-0DC2E1B589DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-48Dg2ScegN8mpc2UJq5sE2</idno>
            <name>Rebecka Le Moine</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EiE2d9mKBBBDFfc27D5GUg" type="signed"/>
        <correspContext corresp="i-EiE2d9mKBBBDFfc27D5GUg">
          <note type="signatory" corresp="i-48Dg2ScegN8mpc2UJq5sE2"/>
        </correspContext>
        <correspAction xml:id="i-B7Y5SBFj1k4bA1ypFnM1mB" type="submitted">
          <date when="2020-10-05"/>
          <time when="16:16:22"/>
        </correspAction>
        <correspAction xml:id="i-BfMyoWcyyqN9R6YBokHvHm" type="reviewed">
          <date when="2020-10-05"/>
          <time when="17:02:41"/>
        </correspAction>
        <correspAction xml:id="i-AmbDfktMyU6dLmcSNxSQhd" type="referred">
          <date when="2020-10-14"/>
        </correspAction>
        <correspAction xml:id="i-8oh48YXyFenaeWgN3jyxGb" type="assigned">
          <date when="2021-08-13"/>
          <time when="13:21:34"/>
        </correspAction>
        <correspContext corresp="i-8oh48YXyFenaeWgN3jyxGb">
          <ref type="assignedTo">Näringsutskottet</ref>
        </correspContext>
        <correspAction xml:id="i-39JNyby6k1txLhwXbse84K" type="behandlas_i"/>
        <correspContext corresp="i-39JNyby6k1txLhwXbse84K">
          <ref type="uppgift">2020/21:NU4</ref>
          <ref type="ref_dok_id">H801NU4</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">NU4</ref>
          <ref type="ref_dok_titel">2020 års redogörelse för företag med statligt ägande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6tge6nLSwWxzNjuNPSTRno" type="behandlas_i"/>
        <correspContext corresp="i-6tge6nLSwWxzNjuNPSTRno">
          <ref type="uppgift">2020/21:MJU16</ref>
          <ref type="ref_dok_id">H801MJU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU16</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:2730 av Rebecka Le Moine (MP) Sveaskog
          – svenska folkets skog – inom planetens gränser
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-A4VSyThRzA4JuPU7FfoqWD">
            Förslag till riksdagsbeslut
          </head>
          <list style="ol">
            <item xml:id="i-SQAi6XNu9FpGFM6oRXhgU7">
              Riksdagen ställer sig bakom det som anförs i motionen om att
              Sveaskogs bolagsordning bör kompletteras med ett krav på att verksamheten
              ska ske inom ramen för miljökvalitetsmålet ”Levande skogar” och
              tillkännager detta för regeringen.
            </item>
            <item xml:id="i-PrxyEtcEw5bMnDRdopmwqr">
              Riksdagen ställer sig bakom det som anförs i motionen om att
              Sveaskogs mål för skyddade områden om 20 procent (exklusive naturhänsyn
              i produktionsskogen) ska vara ett minimikrav som utgår från naturvärden,
              med en god geografisk spridning, och tillkännager detta för regeringen.
            </item>
            <item xml:id="i-6fYtUWj85fZdMbpBU4y4DF">
              Riksdagen ställer sig bakom det som anförs i motionen om att
              Sveaskog bör ges ett tydligt ägardirektiv med målet att Sveaskog
              ska vara föregångare i hållbart skogsbruk, genom bl.a. utveckling
              av ett ekosystembaserat och hyggesfritt skogsbruk samt att bidra
              till ett rikt djurliv, och tillkännager detta för regeringen.
            </item>
            <item xml:id="i-6zgRzP4t1PvZ3xVZ8GUscS">
              Riksdagen ställer sig bakom det som anförs i motionen om att
              Sveaskog ska offentliggöra sina naturvärdesinventeringar och tillkännager
              detta för regeringen.
            </item>
            <item xml:id="i-CWdKTHYbS7RapezxoQUezs">
              Riksdagen ställer sig bakom det som anförs i motionen om att
              Sveaskog i de fall Sveaskog säljer jaktlicenser eller kvoter för
              jakt bör låta jakten anpassas efter tillgången på vilt, och detta
              tillkännager riksdagen för regeringen.
            </item>
            <item xml:id="i-6E7uSQJBEYrsxnnxCXJpT4">
              Riksdagen ställer sig bakom det som anförs i motionen om att
              Sveaskog ska respektera det strikta skyddet för arternas viloplatser
              och fortplantningsområden för de arter som finns omnämnda i artskyddsförordningen,
              och detta tillkännager riksdagen för regeringen.
            </item>
            <item xml:id="i-W5W54azcaHTQwnTL3CnNth">
              Riksdagen ställer sig bakom det som anförs i motionen om att
              bolaget årligen måste redovisa i årsredovisning hur den avverkade
              volymen skog sänkt värdet på statens skogar i förhållande till
              vad motsvarande virkesvolym är värd på rot, och detta tillkännager
              riksdagen för regeringen.
            </item>
            <item xml:id="i-KhTcgwzfed3N4Wz2p8baiD">
              Riksdagen ställer sig bakom det som anförs i motionen om att
              länsstyrelserna och Naturvårdsverket bör få i uppdrag att peka
              ut och skydda de statliga skogar, inklusive Sveaskogs, som är
              av reservatsklass, och detta tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-ChNe1Mj5YX399iGh7iy3Dz" type="h1">
            Motivering
          </head>
          <p xml:id="i-JgZfrJxqSUPPLUMwSU5MMP">
            Sveaskog är ett statligt ägt bolag, svenska folkets bolag, därav
            borde Sveaskogs verk­samhet också präglas av mångbruk och högre
            naturvårdsambitioner. Sveaskog har sedan köpet av Assi Domän 2001
            haft som övergripande mål att förvalta företagets skogar på ett
            föredömligt sätt, från både produktions- och miljösynpunkt, för
            att trygga en långsik­tigt hållbar utveckling. År 2004 fick Sveaskog
            ytterligare ett uppdrag när riksdagen be­slutade att bolaget skulle
            utöka sin verksamhet inom naturturism, rekreation och upp­levelser.
            Omfattande skövling, sterila skogar och omfattande jakt motverkar
            uppdraget från 2004. Många rekreationsområden har avvecklats de
            senaste åren och tyngdpunkten har lagts på jaktturism.
          </p>
          <p xml:id="i-PWZtKb2VoJxJm7oBU8Pw6L">
            Sveaskog är Sveriges största skogsägare, men trots det har regeringen
            inte gett Svea­skog något tydligt ägardirektiv. eftersom att Näringsdepartementet,
            som ägarrepresentant, ansåg att ägardirektiv som sådant är oklara
            och otydliga och menade istället att ett riks­dagsbeslut skall
            återspeglas i bolagsordningen. Ägardirektiv behöver inte vara
            oklara utan kan med mål tydliggöra ägarnas intentioner med bolaget.
          </p>
          <p xml:id="i-DXahjVt7qM7bcWypdjUq46">
            Sveaskogs uppdrag som det beskrivs i propositioner, riksdagsbetänkanden
            och riks­dagsskrivelser kräver tolkningar från bolaget. Sveaskog
            har tolkat det som ett uppdrag som är uppdelat i två huvuddelar:
            ett marknadsorienterat och ett samhällsorienterat uppdrag. Riksrevisionen
            menar att det inte finns någon tydlig prioritering mellan dessa,
            Sveaskog prioriterar produktion och med ett ökat avkastningskrav
            kalavverkas allt mer skog i Sveaskogs regi. Detta tydliggörs i
            de värdeord som Sveaskog har: Kundfokus, Innovation, Enkelhet,
            Öppenhet. Inget om miljöhänsyn och biologisk mångfald.
          </p>
          <p xml:id="i-8zWTvhxPeRaNNZz8VpKETg">
            Enligt flera uppgifter avverkar idag Sveaskog mycket unga skogar
            i sin mest växtliga ålder och säljer virket till ett pris långt
            under vad motsvarande skog är värd växande på rot. Det innebär
            att staten förmögenhetsmassa torde minsta. Exempelvis i Mellansverige
            får Sveaskog, enligt uppgift, endast cirka 100–400 kronor per
            m3fub vid försäljning av avverkad gallrings- och slutavverkningssvirke
            medan samma virke är värd 500–550 kro­nor växande på rot. Vid
            slutavverkning avgår dessutom omfattande kostnader för efter­följande
            skogsvård. Den s.k. utdelningen till staten innebär med andra
            ord en motsvaran­de minskning av skogen på den fastighet bolaget
            förvaltar. Fast minskningen av statens förmögenhet redovisas inte.
          </p>
          <p xml:id="i-WE2nj1MAj7bGL1Vf9ecmYE">
            Att bolaget idag i princip direkt avverkar all tillgängliga tillväxt
            sänker också bolag­ets flexibilitet och handlingsfrihet framöver.
            En årlig uppskattning av hur årets avverk­ningar har påverkat
            värdet av de berörda skogarna i förhållande till intäkt bör redovisas
            i årsredovisning.
          </p>
          <p xml:id="i-VgiiWMeMjEggfQP3EK7fWK">
            På grund av en förskjuten åldersfördelning där yngre och yngre
            skogar avverkas råder det på flera håll i landet brist på avverkningsmogen
            skog idag. Det har visat sig att Sveaskog nedklassar naturvärdefull
            skog, från NO, Naturvård Orörd, till PG, Produk­tionsskog för
            avverkning. Detta går stick i stäv med de demokratiskt beslutade
            miljö­målen, där levande skogar ingår, som kräver att mer produktiv
            skogsmark skyddas snarast. I den årliga uppföljningen av miljömålen
            framgår det tydligt att målet levande skogar inte kommer att nås,
            för att det bland annat är brist på arealer av gammal skog med
            kontinuitet. Förutom att den biologiska mångfalden blir lidande
            och naturtypen ”Västlig taiga” hotas, minskar också rekreationsvärdet
            kopplat till vildmarksintressen och turism. Sveaskog säljer dagslicenser
            på sina marker för jakt på småvilt av olika jägare varje dag utan
            uppföljning, vilket utarmar det vilda djurlivet i sitt habitat.
            Det hotar också renskötseln, eftersom lavrika skogarna huggs bort
            och renarnas betesmarker behöver utökas, vilket medför ökade konflikter
            med bl.a. rovdjurspopulationen.
          </p>
          <p xml:id="i-3C3P2r5P8tYy49VuXL6fWM">
            Det är först när skogen avverkningsplaneras som avverkningsplaneraren
            gör en upp­skattning av naturvärden. Denna bedömning offentliggörs
            inte, inte ens efter förfrågan kan man få se rapporter eller skriftliga
            bedömningar som förklarar hur ett tidigare natur­vårdsklassat
            område plötsligt klassas som produktionsskog. Ideella miljörörelsen
            har gång på gång påvisat höga biologiska värden i de skogar som
            Sveaskog planerat för av­verkning och många av dessa skogar är
            idag borta. Några exempel från södra Norrbotten är Melakträskliden,
            Brännliden, Lövbrännan vid Svartberget, Guorpaliden och Njoka.
            Sveaskog har i samtliga dessa fall vägrat redovisa sina naturvärdesinventeringar.
            Det finns många fler exempel. Det är viktigt att naturvärdesinventeringar
            redovisas offentligt för att säkra att det är naturvärdena som
            avgör skyddet. Det som redovisas idag, inne­håller bara information
            om vilka trädslag som finns och fördelning mellan dessa. Där­emot
            saknas det information om både naturvårdsstrukturer och artförekomster.
            Dessa element beskrivs alltid för de som följer Sis-standarden
            för naturvärdesinventering, vilket är alla verksamheter som kan
            komma att påverka miljön. Varför ska inte Sveaskog vara transparenta
            och redovisa artfynd, naturvårdsstrukturer och naturvärdesklasser?
            Det hade bidragit stort till planeringen av grön infrastruktur
            och prioriteringen av skydd, samt ökat tilliten från miljörörelsen
            till Sveaskog.
          </p>
          <p xml:id="i-LAnPGWYCodTeTMEPrARH3U">
            Sveaskog saknar än idag ägardirektiv från regeringen, istället
            menar Näringsdeparte­mentet att riksdagsbeslut ska återspeglas
            i bolagsordningen. Enligt Sveaskogs bolags­ordning och beskrivning
            står det:
          </p>
          <p xml:id="i-SFmv85coQJLEqr6GzF5vCh">
            Föremålet för bolagets verksamhet ska vara att äga och förvalta
            fast och lös egen­dom, samt bedriva skogsbruk och skogsindustri
            samt därmed förenlig verksamhet. Bolaget ska vara en oberoende
            aktör, dvs. utan egna stora intressen som slutan­vändare av skogsråvara,
            med kärnverksamhet inom skogsbruk. Bolaget kan även bedriva närliggande
            verksamhet om den bidrar till att öka bolagets avkastning. Bolaget
            ska genom försäljning av mark på marknadsmässiga villkor möjliggöra
            omarronderingar och tillköp för enskilt skogsbruk, särskilt i
            glesbygd. Försäljning av mark ska ske till dess att tio procent
            av den areal bolaget hade 2002, vid bolagets bildande, är avyttrad.
            Verksamheten ska baseras på affärsmässig grund och generera marknadsmässig
            avkastning.
          </p>
          <p xml:id="i-3QGu78VCRo7Keicfn4LLqQ">
            Det ger alltså ett stort tolkningsutrymme, men tonvikten ligger
            på produktionen och inte på miljön. Det stora tolkningsutrymmet
            har fått kritik från riksrevisionen. Sveaskog ska enligt sin egen
            tolkning finnas till för att bedriva skogsindustri och ska bara
            syssla med verksamheter som kan öka bolagets avkastning medan
            naturvård och miljö lyser med sin frånvaro. Sveaskogs uppdrag
            kompletteras med propositioner, riksdagsbetänkanden och riksdagsskrivelser
            och kräver ytterligare tolkningar från bolaget, vilket Sveaskog
            har tolkat som ett uppdrag som är uppdelat i två huvuddelar: ett
            marknadsorienterad och ett samhällsorienterat uppdrag.
          </p>
          <p xml:id="i-PjzerFgAq9TuNVVx8CtD7L">
            Det finns ett stort folkligt engagemang i skogsfrågan. Mer än
            45 000 personer skrev under kampanjen ”Vår Skog”, där ett förändrat
            uppdrag ingick som krav på Sveaskog. Även före detta chefer för
            Sveaskog har gått ut och kritiserat organisationen öppet i en
            debattartikel och förordar att miljömålen ska behandlas likställt
            som de ekonomiska målen.
          </p>
          <p xml:id="i-XJdwV1gBYWTMpWGkbZUHJd">
            Ett av de största problemen med Sveaskog är att deras målsättning
            om 10 % natur-vårdsskogar inte är ett golv, utan både golv och
            tak. Detta enligt Sveaskog själva. De har tolkat sitt samhällsuppdrag
            så som att de inte får skydda varken mer, eller mindre än 10 %.
            Det betyder att om de har skyddat en skog av högt biologiskt värde,
            men sen hittar en skog som har ännu högre biologiskt värde, så
            måste de välja en skog av dessa att skydda, medan den andra får
            avverkas. Så länge denna tolkning får finnas kvar kom­mer värdefulla
            och skyddsvärda skogar att fortsätta avverkas i Sveaskogs regi.
            Därför måste Sveaskog få ett tydligare uppdrag via ett riksdagsbeslut
            eller ett tydligt ägardirek­tiv och därigenom en omskriven bolagsordning
            som möjliggör en snabb accelerering av skydd och hållbart brukande
            av skogen.
          </p>
        </div>
        <div type="motSignatures">
          <list>
            <item xml:id="i-Sr8nt9rfG9Vjw83cP1fADZ">
              Rebecka Le Moine (MP)
            </item>
          </list>
        </div>
      </div>
    </body>
  </text>
</TEI>
