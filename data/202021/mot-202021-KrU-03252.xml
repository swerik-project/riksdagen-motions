<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-KrU-03252">
  <teiHeader>
    <fileDesc>
      <titleStmt>
        <title>En vitaliserande idrottspolitik</title>
        <author corresp="i-U6F8gqiuV2DEZN1aMhyDnJ">av Christer Nylander m.fl. (L)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3252 av Christer Nylander m.fl. (L)</title>
          <idno type="rdwebb">H8023252</idno>
          <rs type="number">3252</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H8023252/text</ref>
          <ref type="dokument_url_html">http://data.riksdagen.se/dokument/H8023252</ref>
          <ref type="dokumentstatus_url_xml">http://data.riksdagen.se/dokumentstatus/H8023252</ref>
          <ref type="docx">http://data.riksdagen.se/fil/1582C1CA-A001-4D54-BD09-27717608C396</ref>
          <ref type="pdf">http://data.riksdagen.se/fil/840A35BF-CB0A-48F7-A0F1-BCC7004488EE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-U6F8gqiuV2DEZN1aMhyDnJ</idno>
            <name>Christer Nylander</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-PyYxwdbw2KYpXyCWKWHmmT</idno>
            <name>Johan Pehrson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-Af4Qh6NyHu5cGbpwa97J5Y</idno>
            <name>Maria Nilsson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-HzxR5drvvumXGW3Fi7DiXX</idno>
            <name>Lina Nordquist</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="woman">
            <idno>i-UJJVMVCt6SsjV39Hi1tTYi</idno>
            <name>Gulan Avci</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-VBA6eUH2CpmPZFgqzCpt9N</idno>
            <name>Mats Persson</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-FiNh1AMVPomtwhQptahJmP" type="signed"/>
        <correspContext corresp="i-FiNh1AMVPomtwhQptahJmP">
          <note type="signatory" corresp="i-U6F8gqiuV2DEZN1aMhyDnJ"/>
          <note type="signatory" corresp="i-PyYxwdbw2KYpXyCWKWHmmT"/>
          <note type="signatory" corresp="i-Af4Qh6NyHu5cGbpwa97J5Y"/>
          <note type="signatory" corresp="i-HzxR5drvvumXGW3Fi7DiXX"/>
          <note type="signatory" corresp="i-UJJVMVCt6SsjV39Hi1tTYi"/>
          <note type="signatory" corresp="i-VBA6eUH2CpmPZFgqzCpt9N"/>
          <note type="signatory" corresp="i-BUYvEhrSc9gnHcd6iS4eDJ"/>
        </correspContext>
        <correspAction xml:id="i-Xp2jQv3u5dHEjyEN55moqV" type="submitted">
          <date when="2020-10-06"/>
          <time when="13:34:11"/>
        </correspAction>
        <correspAction xml:id="i-TV93qAqwujSW5E7F6UjXyq" type="reviewed">
          <date when="2020-10-06"/>
          <time when="15:28:12"/>
        </correspAction>
        <correspAction xml:id="i-2fAt5Eyi7ZE57ifwPZxwK9" type="referred">
          <date when="2020-10-14"/>
        </correspAction>
        <correspAction xml:id="i-GtziAqfDtwxWTpKkdDjtG2" type="assigned">
          <date when="2021-10-11"/>
          <time when="16:12:22"/>
        </correspAction>
        <correspContext corresp="i-GtziAqfDtwxWTpKkdDjtG2">
          <ref type="assignedTo">Kulturutskottet</ref>
        </correspContext>
        <correspAction xml:id="i-Cn6Pi6Z2uFvy4Z69Jzzuf1" type="behandlas_i"/>
        <correspContext corresp="i-Cn6Pi6Z2uFvy4Z69Jzzuf1">
          <ref type="uppgift">2020/21:MJU13</ref>
          <ref type="ref_dok_id">H801MJU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">MJU13</ref>
          <ref type="ref_dok_titel">Övergripande miljöfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-J6A9BZ6zZwhHeD1THVdzXr" type="behandlas_i"/>
        <correspContext corresp="i-J6A9BZ6zZwhHeD1THVdzXr">
          <ref type="uppgift">2020/21:CU13</ref>
          <ref type="ref_dok_id">H801CU13</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU13</ref>
          <ref type="ref_dok_titel">Planering och byggande</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-61W8jeeKAkst5YMdE7hUXn" type="behandlas_i"/>
        <correspContext corresp="i-61W8jeeKAkst5YMdE7hUXn">
          <ref type="uppgift">2020/21:KrU2</ref>
          <ref type="ref_dok_id">H801KrU2</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">KrU2</ref>
          <ref type="ref_dok_titel">Idrott, friluftsliv och spel</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3252 av Christer Nylander m.fl.
          (L) En vitaliserande idrottspolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-4kxmofPBGGJW99To5cx2ik">
            Förslag till riksdagsbeslut
          </head>
          <list style="ol">
            <item xml:id="i-NiyTTERe7GnXoPyQsPEVbP">
              Riksdagen ställer sig bakom det som anförs i motionen om goda
              och långsiktiga villkor för att stärka idrottsrörelsen och tillkännager
              detta för regeringen.
            </item>
            <item xml:id="i-8vh2Rr39qG1GdcZyTeeKs5">
              Riksdagen ställer sig bakom det som anförs i motionen om en samlad
              översyn av de regelverk som finns kring offentligt stöd för idrotten
              och tillkännager detta för regeringen.
            </item>
            <item xml:id="i-7NwjpyK2rahcCVR6RFdwUw">
              Riksdagen ställer sig bakom det som anförs i motionen om att
              införa ett explicit mål för idrottspolitiken om personer med funktionsnedsättning
              och tillkännager detta för regeringen.
            </item>
            <item xml:id="i-FBBWyzEdpdPRR1uJL2AXhC">
              Riksdagen ställer sig bakom det som anförs i motionen om åtgärder
              för att säkerställa att idrotten och behovet av idrottsytor tydligt
              beaktas tidigt i samhällsplaneringen och tillkännager detta för
              regeringen.
            </item>
            <item xml:id="i-8eWqio4EPz5foLYhZujrVR">
              Riksdagen ställer sig bakom det som anförs i motionen om att
              ändra regelverket vad gäller buller så att ljud vid idrottsaktiviteter
              inte likställs med industribuller och tillkännager detta för regeringen.
            </item>
            <item xml:id="i-V2tC72b8JFgarbd8fUmp4z">
              Riksdagen ställer sig bakom det som anförs i motionen om att
              initiera en form av utvecklingsfunktion som syftar till att skapa
              bättre samt mer tillgängliga och inkluderande idrottsanläggningar
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-GXWGJPEPc8DctKBJHAQgHe" type="h1">
            Motivering
          </head>
          <p xml:id="i-NxHQej7McgBPMnvDGiTLTa">
            Sverige har goda förutsättningar att gå i bräschen för en idrottspolitik
            som främjar social gemenskap, inkludering, glädje och hälsa. För
            Liberalerna är idrottsrörelsen en betydel­sefull och stor del
            av det svenska civilsamhället. Runtom i hela landet samlas flera
            miljo­ner medlemmar i tiotusentals föreningar under ledning av
            hundratusentals ideella ledare. Det är en otrolig kraft för vårt
            land, en kraft som bidrar med mycket gott för såväl indivi­der
            som för samhället.
          </p>
          <p xml:id="i-U2YYrxiS297s16no8LK6m7">
            Betydelsen av idrottsrörelsen för våra medborgare och vårt land
            har inte minst gjort sig tydlig detta år, då coronapandemin har
            slagit till med full kraft. I arbetet med att få till en stark
            återstart för Sverige när vi återgår till mer normala tider kommer
            idrotts­rörelsen att utgöra en viktig kraft. Idrotten förenar
            människor från olika sociala ursprung och utgör på så sätt en
            viktig faktor för att bygga broar mellan olika grupper. På så
            sätt har idrottsrörelsen en stor inneboende integrationspotential,
            vilket vi inte minst bör ta vara på för att motverka segregationen
            och samtidigt stärka integrationen.
          </p>
          <p xml:id="i-Qd8Zhn5QRZo3VgimGoawik">
            Liberalerna menar att idrottspolitiken ska syfta till att stärka
            det fria och ideella föreningslivet i Sverige. Som alla delar
            av civilsamhället finns det en stor utvecklings­potential inom
            idrottspolitiken. Liberalerna menar att goda initiativ inom idrottsrörelsen
            bör mötas av goda villkor från statens sida. Det kan exempelvis
            handla om insatser för att öka tillgängligheten, så att fler kan
            delta i idrottsrörelsen. Samtidigt menar vi att de avarter och
            negativa sidor som de facto existerar ska mötas av åtgärder.
          </p>
          <head xml:id="i-J9TXXUwW9gKJ44TA5w5KFt" type="h2">
            Idrottsrörelsen behöver goda villkor
          </head>
          <p xml:id="i-99KbdRCq2eHfTQvSCNaeCp">
            Civilsamhällets och idrottsrörelsens speciella karaktär gör att
            politiken måste utformas med varsamhet. I syfte att skapa goda
            förutsättningar för idrottsrörelsen bör instrumen­talisering och
            pekpinnar undvikas medan frihet under ansvar eftersträvas.
          </p>
          <p xml:id="i-KtF6QziG4JqdGvyUuL3PeE">
            Stat, region och kommun kan naturligtvis inte avstå från att
            se till att lagar och regler följs. Lagen gäller alla lika och
            den som tar emot ett offentligt stöd måste leva upp till en hög
            standard och visa god etik. Jämställdhet, mänskliga rättigheter
            och demokrati ska råda, men så långt möjligt ska det offentliga
            låta idrottsrörelsen ha frihet under ansvar. Vi menar att det
            är ett förhållningssätt som stärker både idrotten, civilsamhället
            och värderingarna som ett gott samhälle vilar på.
          </p>
          <p xml:id="i-TuWtFVnxGD6B4AgdHYtewD">
            Stödet till svensk idrott ska vara fortsatt starkt. Det statliga
            idrottsstödet spelar en avgörande roll för svensk idrott och är
            en viktig förutsättning för föreningarnas möjlig­het att bedriva
            och utveckla en barn- och ungdomsverksamhet som är tillgänglig
            för alla. Ett stabilt och långsiktigt stöd till idrottsrörelsen
            gör att man kan behålla den om­fattande föreningsverksamhet som
            bedrivs i alla landets kommuner.
          </p>
          <p xml:id="i-VPNozJtEomaWtuBtfX99h4">
            Det behövs en samlad översyn av de regelverk som finns kring
            offentligt stöd för idrotten, inklusive särregler i skattesystemet.
            En sådan översyn bör sikta på fortsatt frihet under ansvar, goda
            ekonomiska villkor och minskad byråkrati men också vara tydlig
            med vilka värderingar som inte kan tolereras i verksamheter som
            får offentligt stöd. Detta utvecklas i vår motion om civilsamhällespolitiken.
            Det statliga stödet för­delas via Riksidrottsförbundet (RF), som
            under senare år har fått större frihet att självt besluta om vilka
            prioriteringar som bäst gagnar idrottsrörelsens utveckling.
          </p>
          <p xml:id="i-6knKEc4MYFXCRLAmBYkRiV">
            Antalet öronmärkningar i budgetpropositioner och regleringsbrev
            har successivt minskat. Den huvudinriktningen måste bevaras. Liberalerna
            anser att statens idrotts­politik bör innebära tydligt formulerade
            mål och en skarp uppföljning av målen. Endast i undantagsfall,
            till exempel då det är uppenbart att idrotten inte lever upp till
            de mål som riksdagen har formulerat, bör enligt vår uppfattning
            öronmärkta stöd kunna över­vägas. Liberalerna utesluter alltså
            inte att tillfälliga undantag görs från principen om generella
            anslag; detta ska dock ske med stor försiktighet och strävan ska
            vara att öron­märkta satsningar snarast möjligt ska ingå i det
            fria anslaget.
          </p>
          <p xml:id="i-LCJ16ChHdaN1NKW7eaiVR6">
            Ett område där Liberalerna den närmaste tiden ser behov av öronmärkning
            är stödet till idrott för personer med funktionsnedsättning. En
            enig riksdag har vid flera tillfällen tydligt markerat att ett
            mål för statens stöd till idrotten är idrott för alla. I riksdagens
            målformulering nämns särskilt personer med funktionsnedsättning.
            Idrott för personer med funktionsnedsättning är fortfarande satt
            på undantag och sker ofta som en verksam­het skild från andra.
            Liberalerna välkomnar därför Riksidrottsförbundets arbete för
            att implementera en handlingsplan för idrott för personer med
            funktionsnedsättning och hoppas att den innebär tydliga förbättringar
            framöver. För att säkerställa att arbetet med målet om en idrottspolitik
            för alla på allvar intensifieras ser Liberalerna ett behov av
            att införa ett explicit mål för idrottspolitiken om personer med
            funktionsnedsättning.
          </p>
          <head xml:id="i-Tfg5Nv6rfQe154WrWGUwNE" type="h2">
            Idrott och aktiviteter måste få plats i samhället
          </head>
          <p xml:id="i-X1UQnizPM4gFrpMQd3kQti">
            Det är viktigt att framhålla att idrotten har ett egenvärde i
            sig. Samtidigt ska man inte sticka under stol med att idrotten
            medför flera positiva effekter för individens hälsa och välmående
            samt för sammanhållningen och gemenskapen i samhället. Liberalerna
            menar att det är individen själv som bär det huvudsakliga ansvaret
            för sin hälsa. För barn och unga är självfallet föräldrarnas betydelse
            stor, inte minst deras ansvar att tillgodose sina barns vilja
            och förutsättningar att delta i idrottsverksamhet.
          </p>
          <p xml:id="i-75145AnFfaBMorzTFFTb7M">
            Genom det gemensamma skolväsendet finns det naturligtvis en stor
            inbyggd poten­tial i och med att skolan ger alla barn och unga
            en möjlighet att utvecklas i ämnet idrott och hälsa. Forskning
            visar att ökad rörelse förbättrar skolresultat. Det finns stora
            möjlig­heter i ett närmande mellan idrott och skola. Det är inte
            minst av vikt att motverka skill­nader, som exempelvis möjlighet
            till fysisk aktivitet och kunskap om hälsosamma vanor, mellan
            barn. Liberalerna har i regeringsställning ökat antalet undervisningstimmar
            i idrott och hälsa. Liberalerna menar dock att det inte bara handlar
            om den styrda undervisningen, särskilt för de yngre barnen har
            exempelvis den fysiska skolmiljön en stor betydelse. Alla elever
            ska ha tillgång till skolgårdar som främjar den spontana rörelsen
            och tillvaratar elevernas vilja att initiera och delta i aktiva
            lekar.
          </p>
          <p xml:id="i-RhJKkeQ1n2MT6L9cnGT89j">
            Idrottsrörelsen har noterat att många barn rör på sig för lite.
            I den ordinarie verksam­heten möter Riksidrottsförbundet 145 000
            barn varje dag och tillsammans med Svenska spel har man startat
            initiativet Framåt för fler i rörelse, där målet är ”att bryta
            trenden med ökat stillasittande och passiv framtid”. Genom att
            också involvera specialidrotts­förbunden vill man både främja
            rörelse och folkhälsa i sig, men naturligtvis också bred­da basen
            för rekrytering till idrott. Denna breda ansats är välkommen och
            kan under­stödjas på många sätt också från övriga samhället, till
            exempel i planeringsprocessen vid bostadsbyggande.
          </p>
          <p xml:id="i-SEYbDqddVrryYkpr8nWik8">
            En viktig förklaring till Sveriges idrottsliga framgångar är
            att vi historiskt har haft en god tillgång till idrottsanläggningar
            och idrottsmiljöer. Den starka urbaniseringen har dock inneburit
            att det har skapats en brist på idrottsytor i de växande städerna.
            Enligt en undersökning från Riksidrottsförbundet från 2018 är
            det endast 45 procent som har gjort en analys av tillgången till
            idrottsanläggningar och idrottsmiljöer, och bara 35 procent har
            en långsiktig utvecklingsplan för idrottsanläggningar och idrottsmiljöer.
          </p>
          <p xml:id="i-ERbERQqJTVRGvbssYSUSke">
            Behovet av nya bostäder är stort i många kommuner. Det innebär
            en naturlig strävan efter att förenkla och snabba på byggprocesserna.
            Denna avreglering välkomnas av liberaler. Men i ivern att bygga
            nya bostadsområden, förtäta i de växande städerna och effektivisera
            markanvändandet är det lätt att idrottsytor prioriteras ner och
            att utrymmet för lek och rörelse minskar. När bostadsområden och
            infrastruktur planeras måste det ske med människan i centrum.
            Idrottsytor och grönområden har på många sätt en positiv effekt
            på samhället och miljön. De fungerar också som mötesplats och
            samlingspunkt i samhället.
          </p>
          <p xml:id="i-CYuTR2UDSj1KPmsFpMKtp9">
            Idrotten och behovet av idrottsytor måste komma in tidigare i
            samhällsplaneringen. Boverket behöver därför få i uppdrag att
            ta fram en vägledning till kommunerna kring hur de ska arbeta
            med att få in idrottsytor för såväl organiserad som spontan idrott
            i sina planprogram. Uppdraget bör ske i nära samarbete med SKL,
            Riksidrottsförbundet och eventuella andra intressenter.
          </p>
          <p xml:id="i-JfiLLJQURGKpA1rY5qLmCP">
            Förtätning av städerna har också inneburit en ökad risk för konflikt
            mellan olika intressen. Under de senaste åren har flera domstolsprövningar
            lett till inskränkningar av möjligheten till idrottsutövande kopplade
            till buller. Det finns flera exempel där ljud från barns fotbollsspelande
            eller tennis har klassats som buller. Det nuvarande regelverket
            innebär att ett flertal idrottsanläggningar hotas av nedläggning
            eller kraftiga inskränk­ningar i verksamheterna. I huvudsak är
            det idrottsanläggningar i tätorterna, områden där det redan i
            dag råder stor brist på anläggningar, som drabbas när bullerreglerna
            inte är anpassade efter dagens krav. Det försvårar för föreningslivet
            att bedriva och utveckla verksamheten samt erbjuda ännu fler barn
            och unga möjlighet att ta del av en fysiskt aktiv fritid och den
            gemenskap som föreningslivet innebär. Naturvårdsverkets allmänna
            råd behöver uppdateras efter dagens förutsättningar. Buller från
            fotbollsplaner, tennis­planer och andra idrottsanläggningar kan
            inte likställas med industribuller.
          </p>
          <head xml:id="i-JzkHc6HuTnpNYgRRqjfHvx" type="h2">
            Utvecklingsfunktion för idrotts- och fritidsanläggningar
          </head>
          <p xml:id="i-MUaSJubqoLfrAdQ9iMhDHk">
            De senaste decennierna har det i Danmark och Norge skett en utveckling
            i synen på idrottsanläggningar som strävar efter att vara i takt
            med medborgarnas förändrade idrotts- och motionsvanor. För att
            underlätta en sådan utveckling har man samlat nationell kompetens
            och dessutom utformat bidrag i syfte att stärka innovation och
            initiativ till funktionsinriktad idrottsanläggningsutveckling.
          </p>
          <p xml:id="i-Phm9i3fzdMvU6Ec6hkT4cg">
            Den så kallade LOA-fonden (Lokale og Anlægsfonden) i Danmark
            arbetar strate­giskt med att utveckla såväl byggnader som utemiljöer.
            Syftet är att använda ytor mer kreativt och effektivt. Ett mål
            är att utforma ytor som är mer flexibla, mindre specifika och
            mer framtidssäkra. Man behöver inte bygga en gymnastik- och en
            handbollshall bredvid en sal för gymnastik för att några år senare
            konstatera att även en lokal för padeltennis behövs.
          </p>
          <p xml:id="i-ErLAEe5DMtBEPAmCJv4cqo">
            Liberalerna vill se en utvecklingsfunktion för att möta behovet
            av inspiration, kun­skapsutveckling, kunskapsspridning och rådgivning
            till kommuner, ideella föreningar, myndigheter och andra samhällsfunktioner
            avseende anläggningar. Utvecklingsfunk­tionen bör även bidra till
            att anläggningarna blir tillgängliga för personer med funktions­nedsättning,
            för såväl utövare som publik.
          </p>
          <head xml:id="i-4XLBoTGTEQfUn4H8XVoQbG" type="h1">
            Stoppa matchfixning
          </head>
          <p xml:id="i-5kVWW7MxUfKDEji2ZVWojG">
            Matchfixning har på senare år vuxit till att bli ett stort hot
            mot tävlingsidrotten. Penga­spel förekommer långt ner i divisionerna
            och det är svårt för enskilda föreningar att motarbeta matchfixning.
            Att sådant fusk strider mot idrottens grundläggande värder­ingar
            är uppenbart. Det är också så att matchfixning eller misstanke
            om matchfixning riskerar att undergräva intresset för idrotten.
            Därutöver finns en koppling till organi­serad brottslighet, vilket
            gör matchfixning till ett problem som inte bara rör idrotten.
            Rent spel ska råda.
          </p>
          <p xml:id="i-59E62mUprBk3U3aZ31yPSL">
            Sedan ett år tillbaka finns en ny spelreglering på plats i Sverige.
            Liberalerna vill att aktörerna inom ramen för denna reglering
            också tar ansvar för sådant som inte regleras. Det gäller regler
            för reklam, men det gäller också matchfixning. Bäst vore om spel­bolagen
            själva tog initiativ inom området och tog fram gemensamma riktlinjer.
            Sådana kan till exempel handla om att inte erbjuda spel på matcher
            i lägre divisioner eller om att kraftigt reducera utbudet av spelbara
            objekt. Det är svårare att fixa slutresultat i allsvenskan än
            att fixa så att bortalaget får nästa hörna i en match i division
            5. Den skadliga matchfixningen skulle få betydligt mindre möjligheter
            om man fick på plats sådana begränsningar.
          </p>
        </div>
        <div type="motSignatures">
          <list>
            <item xml:id="i-QfzdV7ytradcFM3tvVbCJn">
              Christer Nylander (L)
            </item>
            <item xml:id="i-MpLGuBSxs5vzEPeUYA4GpJ">
              Johan Pehrson (L)
            </item>
            <item xml:id="i-2s5BmaaNyBVxsUWnH6NrsJ">
              Maria Nilsson (L)
            </item>
            <item xml:id="i-GoTCDhyBdQF4BpK26VoACr">
              Lina Nordquist (L)
            </item>
            <item xml:id="i-9TRKeXmr7jr2hTf6GdHPSr">
              Gulan Avci (L)
            </item>
            <item xml:id="i-GExTgFSEXv18DufnomdYDG">
              Mats Persson (L)
            </item>
            <item xml:id="i-M59XBmNtWjc7eRxpVwkfCV">
              Allan Widman (L)
            </item>
          </list>
        </div>
      </div>
    </body>
  </text>
</TEI>
