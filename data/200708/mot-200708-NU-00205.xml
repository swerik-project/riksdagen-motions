<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00205">
  <teiHeader>
    <fileDesc>
      <titleStmt>
        <title>Upphandling av energiteknik</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Upphandling av energiteknik</title>
          <idno type="rdwebb">GV02N205</idno>
          <rs type="number">N205</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N205/text</ref>
          <ref type="dokument_url_html">http://data.riksdagen.se/dokument/GV02N205</ref>
          <ref type="dokumentstatus_url_xml">http://data.riksdagen.se/dokumentstatus/GV02N205</ref>
          <ref type="doc">http://data.riksdagen.se/fil/8419EA2A-6899-452B-8C9D-666F91630768</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-RCbPTNZZDEiJiso2wuxUwk" type="signed"/>
        <correspContext corresp="i-RCbPTNZZDEiJiso2wuxUwk">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-6fzeB483giaDb5euvHAvpN">
          <date when="2007-10-16"/>
        </correspAction>
        <correspAction type="dismissal" xml:id="i-L4WRyzZRnUN5XtLSCT5Aty">
          <date when="2007-10-16"/>
        </correspAction>
        <correspAction type="numbering" xml:id="i-PJMZwQfL7cusafVbckJF5t">
          <date when="2007-09-28"/>
        </correspAction>
        <correspAction type="submission" xml:id="i-CTwvK4cdzebSdHzgscq6AP">
          <date when="2007-09-26"/>
        </correspAction>
        <correspAction type="transfer" xml:id="i-QHFq8ajvT47bvsntRZmx4F">
          <date when="2007-09-25"/>
        </correspAction>
        <correspAction type="assigned" xml:id="i-Xk3WdheW3NGPwarsk9YZnE"/>
        <correspContext corresp="i-Xk3WdheW3NGPwarsk9YZnE">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-mzCtCvyDpJ1wKxKV1odMs">
            Förslag till riksdagsbeslut
          </head>
          <p xml:id="i-FKgTiA9SevuUoAeJCJLnP4">
            Riksdagen tillkännager för regeringen som sin mening vad som
            anförs i motionen om behovet av att initiera en samordnad upphandling
            av teknik för tillförsel av långsiktigt hållbar elenergi.
          </p>
        </div>
        <div type="motContent">
          <head type="h1" xml:id="i-31robjC4sGKWa2w9KcwLjG">
            Bakgrund
          </head>
          <p xml:id="i-AoeczZLAVB1SazdZjAwfWZ">
            Den historiska propositionen Vindbruk är ett stort steg framåt
            för vindkraften i Sverige, och Miljöpartiet ser självklart positivt
            på detta och har stora förväntningar. Vi hade dock självklart
            gärna sett att riksdagen valt vår högre ambitionsnivå.
          </p>
          <p xml:id="i-NjsUFyQUCYTFhN5yMqzYYE">
            Riksmötet 2005/06 avslog bl.a. en motion om samordnad upphandling
            av vindkraft­verk med motivet att stimulansen för vindkraft i
            huvudsak ska ske genom elcertifikats­systemet. Vi utgår från att
            ett sådant avslagsmotiv är en olyckshändelse eftersom det inte
            på något sätt berör motionen och dess yrkande. Man skulle kunna
            resonera tvärtom. När väl det offentliga systemet för stimulans
            har slagits fast blir det än självklarare att aktörerna inom området
            finner metoder för att snabbt utveckla marknaden. Samordnad upphandling
            är inte en form av stimulans utan ett sätt att använda en marknad.
            Tyvärr avslog även riksmötet 2006/07 kravet på samordnad upphandling
            med samma osakliga argumentation.
          </p>
          <p xml:id="i-BQZjSh2GAN3PbCGxGz5qVX">
            I ett försök att ändra den teknikfientliga ryggmärgsreaktion
            som riksdagen verkar vara besatt av så är rubriken och beslutsförslaget
            denna gång förändrat i en mer generell riktning. Det är svårt
            att förstå för människor utanför riks­dagen hur det kan komma
            sig att riksdagen kan anse att den offentliga sektorn inte skall
            använda sig av möjligheten att ställa krav, särskilt som historien
            visar att det varit det mest framgångsrika sättet att påverka
            teknikutvecklingen hittills.
          </p>
          <head type="h1" xml:id="i-GnjrDZYM8zwjDbj8v1Z228">
            Motiven blir tydligare
          </head>
          <p xml:id="i-LXvT8wVPXmiW7rvwsbwj14">
            Under det år som gått sedan kravet senast ställdes i motionen
            under allmänna motionstiden hösten 2006 så har klimatfrågan hamnat
            i fokus. Den kritik vi framfört mot slit och slängsamhället och
            den naiva tron att konsumtion av ändliga resurser är någon form
            av produktion har nu blivit en bredare kunskap. Tråkigt att det
            har behövts så lång tid för verkligheten att tränga in i beslutsfattarnas
            värld. Självklart är det dock tacksamt att se att vår bild av
            verkligheten, vår syn på problemen och våra förslag till lösningar
            nu tas upp av alltfler debattörer och politiker.
          </p>
          <p xml:id="i-FNctEV96Cdp4BNEKdCbvVX">
            Klimatförändringarna leder till miljöförändringar som alltfler
            inser påverkar deras egna liv. Bara under detta år har insikten
            om problemens omfattning ökat så mycket att det finns risk att
            många människor kan tappa hoppet om en lycklig framtid om inte
            politiken snabbt kan visa på lösningar. Långsiktigt hållbar energiproduktion
            är en viktig komponent i bilden av det klimatanpassade och långsiktigt
            hållbara samhälle som vi måste peka på.
          </p>
          <head type="h1" xml:id="i-AuZSpaVUHi7WfuQnBVSFW1">
            Det är bråttom
          </head>
          <p xml:id="i-FUorFBvJR5g19TzChFcUKP">
            För varje ny rapport som kommer blir det allt uppenbarare att
            det är mycket som måste göras och argumenten är ju knappast nya
            för oss i den gröna rörelsen. Den globala energiförsörjningen
            blir snabbt en alltmer prekär fråga. Oavsett om vi har passerat
            toppen eller om vi snart gör det när det gäller det årliga uttaget
            av olja ur jordskorpan så är behovet av att ställa om mer än överhängande.
          </p>
          <p xml:id="i-3Yi9D3U47bwasJt7A2ucoX">
            Utvecklingsländernas intåg på den globala oljemarknaden de senaste
            åren, och då inte minst Kinas och Indiens snabbt växande medelklass
            och dess möjlighet att köpa sig privata bilar, gör att konkurrensen
            om de sista oljedropparna snabbt tilltar. Kinas motorvägsnät är
            nu större än det i USA.
          </p>
          <p xml:id="i-WyABmuq1iNcFgFENSuPTYf">
            Kärnkraften bygger även den på en ändlig resurs. Kända och brytvärda
            uran­fyndigheter till dagens prisnivå motsvarar drygt 100 års
            drift av befintliga reaktorer i världen. Eftersom kärnkraften
            endast står för ca 4 % av den globala energiproduktionen kan den
            självklart inte bli mer än av marginell betydelse för ersättningen
            av olja. Även om fattigare uranfyndigheter tas i anspråk med betydligt
            större ingrepp och mark­förstöring som följd samt med ett betydligt
            högre råvarupris innebär det ändå enbart att tidshorisonten förskjuts
            några tiotal år. Förnybar energi är det enda hållbara alternativet.
          </p>
          <head type="h1" xml:id="i-BYoF1qTbZCAgRNzVz1Sade">
            Upphandling är ett sätt att skapa en marknad
          </head>
          <p xml:id="i-YJXC2aA9NnKvszPvjRzMf1">
            Ny energiteknik är nödvändig för att klara våra framtida behov.
            Och det är bråttom. För varje år blir det dyrare att bygga upp
            ny energiteknik eftersom det kostar energi för att göra det. Vindkraften
            är nu en mogen industrisektor med stor global spridning och stadd
            i snabb utveckling. Svensk teknik för att kompensera närbortfallet
            vid stiltje har nu även tagits fram och rönt stort internationellt
            intresse.
          </p>
          <p xml:id="i-UuGy5bZUTPNfh3vFRxmWJx">
            Utbytet av el från solceller har de senaste åren stigit dramatiskt
            från runt 15 % till i dag runt 40 %. I Tyskland byggs i dag gigantiska
            solcellsparker i snabb takt. Ett exempel är samhället Arnstein
            som genom att täcka 0,6 % av kommunens yta med solceller nu är
            helt självförsörjande på el. Det finns i dag svensk teknik som
            ökar utbytet från solcellerna genom att de kontinuerligt kyls
            för varmvattenproduktion. Även när det gäller solceller ligger
            svensk forskning och företagande i framkanten och väntar på beställare.
          </p>
          <p xml:id="i-YNPb1v8TYzv6y1FfAkaF9V">
            Den nya linjära generator som forskare i Uppsala har tagit fram
            och som just nu testkörs med flytbojar för att omvandla vågrörelse
            i havet till el verkar mycket lovande. Flera intressenter köar
            och trycker på en snar kommersialisering. Utvecklingsarbetet verkar
            nu främst handla om att optimera flytbojarnas konstruktion så
            att de på bästa sätt överför vågrörelsen till bojen.
          </p>
          <p xml:id="i-LohZjy1L5jpDE5c8iDMZqF">
            Riskkapitalet tvekar på grund av instabilitet på en marknad där
            krig och oroligheter samt nyckfulla politiska beslut styr oljepriset
            och därmed villkoren för alternativen. Att bygga upp de alternativa
            och hållbara energiförsörjningsmetoderna den dag vi inte längre
            har råd att köpa olja är dock inte ett möjligt alternativ, det
            måste ske innan oljepriset gör det omöjligt. Ansvaret för att
            nya energitekniker fasas in kan därför inte helt lämnas över till
            marknaden utan samhället måste ta ett tydligt ansvar.
          </p>
          <head type="h1" xml:id="i-BHAvwEZZ5uW9dNWUsQqaWD">
            Tidigare erfarenheter
          </head>
          <p xml:id="i-YLTYqdyY2py8jZjPMH1bCS">
            Nutek genomförde på 1990-talet ett antal lyckade samordnade upphandlingar.
            Bland annat var man väldigt framgångsrik med en upphandling av
            kyl och frys som innebar ett språng i teknikutvecklingen och stora
            besparingar för kunderna. Den samlade teknik­upphandlingen av
            fönster med höga energikrav var även den av stor betydelse för
            fönsterindustrins utveckling. Det är mycket sannolikt att dessa
            upphandlingar har stärkt den svenska industrins konkurrenskraft
            och haft stor betydelse för utveckling i ett större perspektiv
            än det man efterfrågat i anbudsunderlagen.
          </p>
          <p xml:id="i-UNiR6JhY8D2zx4AaNX8Mt1">
            Det som är mest känt är nog de två upphandlingarna man gjorde
            av bilar med alternativa bränslen, den första redan under början
            av 1990-talet. Utan den samordnade upphandlingen hade det inte
            varit möjligt för miljömedvetna konsumenter att i dag köra bilar
            med bränslen som kan konkurrera med bensin och diesel. Fordonsindustrin
            hade aldrig av egen kraft mäktat med att genomföra det utvecklingsarbetet
            om inte en tillräckligt stor konsumentgrupp hade formerats och
            uttalat tydliga kriterier för sina fordonsinköp. När fordonsindustrin
            i dag slår sig för bröstet och visar upp den fantastiska utveckling
            den har genomfört och med det som grund kräver att politiken skall
            sluta ställa krav så är det ren dumhet. Det är tack vare de politiska
            kraven denna utveckling har skett.
          </p>
          <p xml:id="i-ChadL36t7QicvZhvCzsQbA">
            Tyvärr har vindkraftsområdet nu blivit säljarens marknad. Efterfrågan
            är större än tillgången, och väntetiderna för leverans när tillstånden
            väl är i hamn är alltför lång. Det behövs åtgärder som gör att
            nya aktörer ger sig in på banan och startar ny produktion. För
            att hjälpa till med detta behövs det att köparna visar upp sig
            mer och att man kan göra det trovärdigt att investeringarna kommer
            att göras under en längre tid. Krav är i det sammanhanget en beprövat
            bra metod att signalera stor vilja.
          </p>
          <head type="h1" xml:id="i-4TURSJqYtGkDj71h4GXXuy">
            Förslag till åtgärd
          </head>
          <p xml:id="i-Xwcao2n2S5iFq3R12VQHHp">
            Modellen samordnad teknikupphandling borde användas för att skynda
            på utvecklingen av ny energiteknik. Kommunala energibolag, andra
            företag, Svenska kyrkan och inte minst olika små intresseföreningar
            likt dem som i dag finns på olika håll runt vindkraften skulle
            genom ett lämpligt statligt verk kunna samordnas för en teknikupphandling
            med framåtsyftande kravspecifikationer för ökat energiutbyte,
            hållbarare material och konstruktioner, ökad driftsäkerhet, nya
            finansieringslösningar, lägre produktions­kostnader, och allt
            vad man nu kan ställa krav på.
          </p>
          <p xml:id="i-CEpiWmJSVg8EZ1geJckZT8">
            Genom att uppträda som en långsiktig kund med ambitioner att
            under många år investera i ny långsiktigt hållbar och klimatanpassad
            energiteknik skapar man stabila förutsättningar som gör att fler
            vågar satsa. Ett minimum torde vara att samordna aktörer som är
            beredda att planera för minst sex års investeringar. Med erfarenhet
            från tidigare samordnade teknikupphandlingar kan man anta att
            det borde kunna resultera i en kostnadssänkning motsvarande ca
            20 % dels i form av lägre produktionskostnader, dels i form av
            bättre fungerande produkter.
          </p>
          <p xml:id="i-DZ2Mu22AR4HmfG2K11s5p8">
            Modellen med intresseföreningar eller lokala bolag som äger och
            driver anläggningar för långsiktigt hållbar energiproduktion bör
            stödjas inom ramen för en samordnad upphandling. Det är viktigt
            att ny teknik vinner acceptans. Och då är ekonomin viktig. Att
            många kan bli sina egna elleverantörer och även sälja ener gi,
            exempelvis el, ut på nätet med förtjänst är bra. För att un derlätta
            för sådana föreningar att delta i en samordnad teknikupphandling
            kan det vara nödvändigt att staten utvecklar former för finansiering.
          </p>
        </div>
        <div type="motSignatures">
          <list>
            <item xml:id="i-AZeNPwGsMmKqcdE7haKyUH">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
