<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-JuU-00239">
  <teiHeader>
    <fileDesc>
      <titleStmt>
        <title>Barn som tvingas bevittna våld</title>
        <author corresp="i-8Nio1rUw3hSjL6pvCGw22Y">av Carina Hägg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barn som tvingas bevittna våld</title>
          <idno type="rdwebb">GY02Ju239</idno>
          <rs type="number">Ju239</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GY02Ju239/text</ref>
          <ref type="dokument_url_html">http://data.riksdagen.se/dokument/GY02Ju239</ref>
          <ref type="dokumentstatus_url_xml">http://data.riksdagen.se/dokumentstatus/GY02Ju239</ref>
          <ref type="doc">http://data.riksdagen.se/fil/70FA6508-6814-48C7-80EE-334A977DA926</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NMUdamDMixBqYXqMjPhM42" type="signed"/>
        <correspContext corresp="i-NMUdamDMixBqYXqMjPhM42">
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-X3MsMAQv1R2HGhQcnF8iqQ" type="numbering">
          <date when="2010-10-28"/>
        </correspAction>
        <correspAction xml:id="i-BhsWjfGNukWiwQ45osseYw" type="submission">
          <date when="2010-10-25"/>
        </correspAction>
        <correspAction xml:id="i-7SGC9BwMfyur7aG9nD9ymH" type="transfer">
          <date when="2010-10-22"/>
        </correspAction>
        <correspAction xml:id="i-9jh7g8ZNuK3wCcHhc6oeSk" type="assigned"/>
        <correspContext corresp="i-9jh7g8ZNuK3wCcHhc6oeSk">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UUSf2WGfhSEcyqBeE35zad" type="motBody">
        <div xml:id="i-VqbuzvqpNC3tawfeP1WEbR" type="motProposal" subtype="förslag">
          <head xml:id="i-DQ2HmgJeRS2rFBwD1je5FT">
            Förslag till riksdagsbeslut
          </head>
          <p xml:id="i-MhemGqsGyL3PqLc1yxPZRe">
            Riksdagen tillkännager för regeringen som sin mening vad som
            anförs i motionen om barn som tvingas bevittna våld.
          </p>
        </div>
        <div xml:id="i-2Uzp8orVAvVMA59iEu78Az" type="motContent">
          <head xml:id="i-XtwqacxfBdnN5oEurwNW3z" type="h1">
            Motivering
          </head>
          <p xml:id="i-WZS2w2LHU89zWsxQXSNbSv">
            Barn är särskilt utsatta då de lever i en familj där det förekommer
            våld och hot. Idag vet vi också mer om hur våld i familjer påverkar
            barnen, oavsett om barnen själva utsätts för fysiskt våld eller
            om de tvingas bevittna våld.
          </p>
          <p xml:id="i-FFnbjCQgKRwNLSfVkkwZ4W">
            Beräkningar gör gällande att cirka 200 000 barn växer upp i familjer
            där deras pappor slår och hotar deras mammor. Även om siffran
            är beräknad av SCB Statistiska centralbyrån så vet ingen säkert
            hur många barn som är drabbade. Mörkertalet är stort. Men vi vet
            att en av våra viktigaste uppgifter är att ge barn en trygg uppväxt
            där vuxenvärlden står på barnens sida. Idag vet vi genom barns
            egna berättelser, lekar och teckningar att det inte alltid är
            så. Den tidigare socialdemokratiska regeringen stärkte skyddet
            för barn som bevittnat våld. Socialtjänstens stöd för barnen förtydligades.
            Barn som bevittnat våld i nära relationer gavs möjlighet till
            skadestånd.
          </p>
          <p xml:id="i-C1zqdYqW2rCuFLKe85qg3C">
            Enligt en undersökning från Brottsofferjourernas Riksförbund,
            Sveriges Kvinnojourers Riksförbund och Riksorganisationen mot
            sexuella övergrepp menar tre av fyra tillfrågade att barn borde
            betraktas som brottsoffer när de bevittnat våld mot en närstående.
            Bland borgerliga väljare ansåg så många som 82 av 100 att barnet
            borde betraktas som brottsoffer.
          </p>
          <p xml:id="i-BnMvKENehgMx6y3vVquous">
            På frågan om vårdnadshavare som utövat våld mot en till barnet
            närstående person ska kunna avgöra om barnet ska få hjälp att
            bearbeta sina upplevelser svarade sju av tio att den våldsamma
            vårdnadshavaren inte bör ha möjlighet att bestämma det.
          </p>
          <p xml:id="i-UZJW868LPLVLh8fgALstCV">
            Det är viktigt att gå vidare med att se om det går att förstärka
            barns skydd ytterligare. I opposition drev de borgerliga partierna
            kravet på att ytterligare stärka våldsdrabbade barns ställning.
            I regeringsställning har dessvärre borgerligheten glömt bort frågan.
            Något arbete för att stärka de utsatta barnens ställning som brottsoffer
            har inte påbörjats trots att regeringen nu haft över fyra år på
            sig.
          </p>
          <p xml:id="i-MwEfDDXMMkqHQAoQrHEgB3">
            Det är hög tid att gå från ord till handling. Det måste snarast
            utredas hur det kan förbjudas att utsätta barn för att bevittna
            våld av och mot närstående. En kriminalisering skulle innebära
            att barnen får status som brottsoffer, vilket bidrar till att
            synliggöra barnen och deras behov av hjälp och stöd.
          </p>
        </div>
        <div xml:id="i-Pup4YbQP7wroAkn72WFF3y" type="motSignatures">
          <list xml:id="i-Hz6FTABRgEBf6aRDm5P8Qn">
            <item xml:id="i-FWeHZC5mw19i4dpKwh1m9w" who="i-8Nio1rUw3hSjL6pvCGw22Y">
              Carina Hägg (S)
            </item>
          </list>
        </div>
      </div>
    </body>
  </text>
</TEI>
