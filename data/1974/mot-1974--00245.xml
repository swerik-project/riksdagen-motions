<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1974--00245">
  <teiHeader>
    <fileDesc>
      <titleStmt>
        <title>om åtgärder mot ökat utländskt inflytande över svenska företag.</title>
        <author>av herr Hermansson m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder mot ökat utländskt inflytande över svenska företag.</title>
          <idno type="rdwebb">FX02245</idno>
          <rs type="number">245</rs>
          <ref type="dokument_url_text">http://data.riksdagen.se/dokument/FX02245/text</ref>
          <ref type="dokument_url_html">http://data.riksdagen.se/dokument/FX02245</ref>
          <ref type="dokumentstatus_url_xml">http://data.riksdagen.se/dokumentstatus/FX02245</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-GWFfNicnBWaLPVH1GnFvBi" type="signed"/>
        <correspContext corresp="i-GWFfNicnBWaLPVH1GnFvBi">
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1974/mot_1974__245/mot_1974__245-001.pdf"/>
      <div type="motHeader" xml:id="i-UPTCEADFRzuAVZXM2zVJmG">
        <div type="motTitle" xml:id="i-3vbqhKY7QaFT5aV5HKyAbm"/>
        <div type="motSubmissionInfo" xml:id="i-9hYSCLyYv8vjWjpFycbAdt"/>
      </div>
      <div type="motBody" xml:id="i-VWX9og5aZNSV3cHJXJcDz9">
        <div xml:id="i-8mWRFnqzw7LcntyX9LdbWM">
          <p xml:id="i-Y5n336kTZJjoHymnj6gsog">
            Mot. 1974:245 5
          </p>
          <p xml:id="i-KKXpfnMwSb8tjwacaz1Ar3">
            Nr 245
          </p>
          <p xml:id="i-D6wJzFW9Hy9B832RVvXW3p">
            av herr Hermansson m. fl. om åtgärder mot ökat utländskt inflytande
            över svenska företag.
          </p>
          <p xml:id="i-k636n2DBREkt1JVDpArCY">
            Över 100 000 personer är anställda i utlandsägda företag i Sverige.
            Antalet anställda i dessa företag ökade med mer än 40 procent
            under åren 1965—1970, mot knappt 1 procent i svenskägda industri-
            och handelsföretag, enligt uppgift från Industrins utredningsinstitut.
            Till- gångarna i de utlandsägda företagen ökade under perioden
            med 93 procent för att uppgå till totalt 15 miljarder kronor 1970.
            Omsättningen ökade med 101 procent, och år 1970 noterades 21,5
            miljarder kronor. Under de åtta åren 1960—1967 gav riksbanken
            tillstånd till direkta utländska investeringar i Sverige med ca
            3,3 miljarder kronor. Under de följande fyra åren tilläts sådana
            för nära 3 miljarder. Siffrorna visar tydligt hur de utlandsägda
            företagens verksamhet i Sverige växer ut. Tillväxttakten är därtill
            i allmänhet snabbare än för svenskägda företag. Sveriges industriförbund
            framhåller i en utredning att det är ”uppenbart att de utlandsägda
            företagen ökar sina andelar såväl på den svenska marknaden som
            i svensk export”. Företrädare för det s. k. näringslivet, dvs.
            de svenska kapitalisterna, brukar tala om hur angeläget det är
            för den svenska ekonomin att utländska företagare ges tillfälle
            att investera och etablera sig i Sverige. De talar om tull- och
            skatteinkomster och nya arbetstillfällen, om hur dessa företags
            export förbättrar den svenska betalningsbalansen, om att utlandsföretagen
            köper varor och tjänster från svenska företag, att de tillför
            landet teknologiskt och administrativt kunnande, att de hjälper
            till att pressa upp industriinvesteringarna m. m. Listan över
            fördelar brukar kunna göras lång av dessa företrädare. Men listan
            över nackdelar kan göras minst lika lång och dessutom betydligt
            mer tungt vägande, om dessa företags verksamhet ses i det perspektiv
            i vilket den bör ses; det väsentliga är: de arbetande människorna,
            de anställda i dessa företag, de som arbetar ihop vinsterna åt
            kapitalisterna. De utlandsägda företagen i Sverige utgör fortfarande
            en rätt begränsad del av den svenska ekonomin. Deras andel av
            de sysselsatta ligger mellan S och 10 procent. Inom vissa branscher
            har dock utländskt kapital kunnat skaffa sig en dominerande ställning.
            Inom reklambranschen kontrollerar utländska annonsbyråer närmare
            hälften av marknaden: IBM spelar en dominerande roll inom databran-
            schen och dess utvecklingslaboratorium är helt enkelt grunden
            och förutsättningen för en svensk forskning inom datasektorn;
            på oljemark- naden är engelska BP störst och dominerar tillsammans
            med fem andra utländska oljejättar på ett avgörande sätt oljehanteringen
            i Sverige; på det elektrotekniska fältet utökar Philipskoncernen,
            AEG, Siemens m. fl. sitt
          </p>
          <pb facs="riksdagen-motions-pdf/data/1974/mot_1974__245/mot_1974__245-002.pdf"/>
          <p xml:id="i-HApSXvgsnpjByCN5oLpTvA">
            Mot. 1974:245 6
          </p>
          <p xml:id="i-F3KhfZKQtd7dG83bj3eMBw">
            inflytande; inom livsmedelsbranschen köps svenska företag i en
            jämn ström upp av utländska multinationella företag som Cavenham,
            General Foods, Nestlé, Unilever; kreditupplysningsinstituten är
            i åtskilliga fall i utländsk ägo. Det är för övrigt anmärkningsvärt
            hur markant det utländska inflytandet är på informationsområdet:
            annonser, data, elek- troteknik, soliditetsupplysningar. I sin
            huvudrapport (SOU 1970:71) skriver 1970 års långtidsutredning:
          </p>
          <p xml:id="i-LtQxnKcenwHgM3dxTthR5t">
            Under 70- och 80-talen får man räkna med att integrationsprocessen
            fortsätter, troligen i lika hög takt som under det gångna decenniet.
            Den ekonomiska utvecklingen i Sverige blir då i högre grad än
            tidigare kopplad till utvecklingen i andra länder.
          </p>
          <p xml:id="i-2cmcKCfBvzoUSgb3mu3YhN">
            Denna ”koppling” svarar i hög grad just de multinationella företagen
            för. Citatet är en mild omskrivning av att Sverige alltmer införlivas
            i det internationella kapitalistiska, imperialistiska systemet.
            I sin jakt efter allt större profiter konkurrerar allt större
            bolag om ofta världsomspännande marknader. Branscher monopoliseras,
            kapitalet koncentreras till allt mäktigare bolag. Växande profiter
            i de multinationella företagens moderländer kräver export av kapitalöverskott
            för att vinstbeskattningen skall hållas så låg som möjligt. Att
            den ekonomiska utvecklingen i Sverige i ökad takt kopplas till
            utvecklingen i andra länder, som det heter i långtidsutredningen,
            är en följd av att motsättningarna inom det imperialistiska blocket
            skärps, att kampen om marknaderna hårdnar. I kläm för denna utveckling
            kommer arbetarna, alla de som är sysselsatta i dessa företag,
            alla de som är utsatta för den hänsynslösa profithungern. Konsekvenserna
            för svenska arbetare av de utlandsägda företagens verksamhet här
            i landet är flera:
          </p>
          <p xml:id="i-DAQiHAqMjEh11z4H9oTHjS">
            1. Genom eftersläpande och släpphänta bestämmelser och lagar
            gentemot multinationella företag i fråga om bl. a. skatter och
            tullar, kan dessa företag minimera sina ekonomiska skyldigheter
            här i landet. Den amerikanske journalisten Christopher Tugendhat
            beskriver i boken ”De multinationella” metoden för skattesmitning
            så:
          </p>
          <p xml:id="i-MmTLTvC8Uw5yLtDWcNSnRX">
            I princip är metoden enkel. Man fakturerar varor till låga priser
            i ett lågskatteland, där det lokala dotterbolaget utan att ens
            ha fått varorna levererade åter exporterar dem till höga priser
            dit där de i själva verket skall användas. Dotterbolagen i början
            och slutet av kedjan gör förluster, men dessa uppvägs av de höga
            vinsterna i lågskattelandet.
          </p>
          <p xml:id="i-4qgWLh7ZcUEUaxbJXCvpU2">
            Detta stämmer dåligt med den bild av ”typiskt svenskt företag”
            med avsevärd självständighet gentemot moderbolaget som multijättarnas
            svenska dotterbolag ofta försöker visa fram. Tugendhat förklarar
            dock:
          </p>
          <p xml:id="i-VT1kdBmzfMuxhh1rx2um8k">
            Utmärkande för de multinationella företagen är att deras dotterbolag
            arbetar enligt en gemensam global strategi och under gemensam
            global kontroll. Huvudkontoret är deras hjärna och nervcentrum.
            Där utformas den för hela företaget gemensamma strategin, där
            beslutas var nya investeringar skall göras, där fördelas exportmarknader
            och forsknings- program på de olika dotterbolagen och där bestäms
            de priser som skall gälla vid varubyte mellan bolagen.
          </p>
          <pb facs="riksdagen-motions-pdf/data/1974/mot_1974__245/mot_1974__245-003.pdf"/>
          <p xml:id="i-UX6rNPdc6bc8wLMg27poEo">
            Mot. 1974:245 7
          </p>
          <p xml:id="i-5Em1ovvRvPZEWMbjciyYqv">
            På ovannämnda sätt agerar i vinstskattehänseende t. ex. de multinatio-
            nella oljebolagen i Sverige. Andra bolag åter följer andra principer
            för vinstmaximering och redovisar goda vinster i Sverige, i och
            för sig föga förvånande med tanke på Sveriges internationellt
            sett relativt generösa företagsbeskattning. Expanderande företag
            ges genom frikostiga avskriv- ningsregler möjligheter att komma
            undan med en mycket låg effektiv skattesats i förhållande till
            den verkliga vinsten. En så låg skattesats som mellan 5 och 10
            procent förekommer för dessa bolag. 2. Trots de multinationella
            företagens bevisligen goda ekonomi i Sverige finns flera exempel
            på att dessa bolag betalar lägre löner än genomsnittet, bl. a.
            inom metall- och verkstadsindustrin. 3. Det teknologiska och administrativa
            ”kunnandet” överförs i former som drabbar arbetare och tjänstemän.
            Hårdhänta rationaliseringar för största möjliga profiter medför
            ökad stress och utslagning. 4. Genom de internationella bolagens
            möjligheter till dubblering av produktion i flera länder har dessa
            företag skaffat sig ett ofta effektivt vapen för att neutralisera
            fackliga konfliktåtgärder och kringgå arbetar- krav. Företagen
            kan, genom att hota med att inställa driften eller flytta produktionen
            utanför landets gränser, få en överlägsen position vid avtalsförhandlingar.
            De multinationella företagen kan naturligtvis omvänt bemöta strejker
            och aktioner utomlands med att flytta produktionen till Sverige.
            År 1966 exempelvis lade det USA-ägda Goodyear Tire and Rubber
            Co. upp ett extra lager varor vid sin svenska fabrik. Senare samma
            år gick man ut i avtalsförhandlingar med de anställda arbetarna
            i USA. Dessa varslade om strejk, men delvis därför att Goodyear
            kunde visa att företaget skulle klara ett produktionsstopp i USA
            vreds strejkvapnet ur arbetarnas händer. S. De multinationella
            bolagens anti-fackliga verksamhet och medvetna ansträngningar
            att spela ut arbetare i olika länder mot varandra, ställer också
            den internationella arbetarsolidariteten på svåra prov: IBM Svenska
            AB är ett normalt kapitalistiskt företag, med vars hjälp en avancerad
            dataforskning bedrivs här i landet. IBM i Indokina däremot deltar
            i USA:s utrotningskrig och företagets datorer och elektronik spelar
            en viktig roll vid de amerikanska terrorbombningarna i Vietnam,
            Laos och Kambodja. ITT i Sverige driver bl.a. hotellrörelse, biluthyrningsföretag
            och företag som tillverkar elektroteknisk utrustning. ITT i Chile
            tar aktiv del i störtandet av president Allende. Företagets ledande
            Harold Geneen berättar om sina framtida önskemål efter Chilekuppen:
            Rhodesia måste stödjas, USA måste ta arabländerna i besittning
            för att säkra tillförseln av olja. Engelska BP i Sverige är störst
            av åtta stora oljebolag. Det bedriver vanlig kapitalistisk verksamhet
            och klarar sig bl. a. från skatter. BP i Iran 1951: Mossadeqs
            regering nationaliserar oljan och därmed BP:s stora tillgångar.
            Året därpå kan BP och den internationella oljekartellen genom
            CIA:s försorg och med brittiskt militärt stöd erövra oljan åter.
            Den relativt framstegsvänliga regeringen störtas och shahen blir
            envålds- härskare.
          </p>
          <pb facs="riksdagen-motions-pdf/data/1974/mot_1974__245/mot_1974__245-004.pdf"/>
          <p xml:id="i-M9MtopFE12bDmCvaVyc2WJ">
            Mot. 1974:245 8
          </p>
          <p xml:id="i-VbscQopkDqNBmBfyP61ru1">
            Detta är bara några exempel som visar på nödvändigheten av att
            studera de multinationella bolagens verksamhet i ett helhetsperspektiv
            för att se vad den samlade effekten av deras aktioner blir. Att
            ge de multinationella bolagen möjlighet till fotfäste i Sverige
            är att ge stöd åt deras internationella utplundringspolitik i
            samarbete med de stora imperialistiska staterna. Deras verksamhet
            här drabbar direkt svenska arbetare och tjänstemän i form av hårdare
            och hänsynslösare hantering av arbetskraften, de kan neutralisera
            arbetarrörelsens fackliga kampmedel, deras verksamhet bidrar till
            att klyftorna i det svenska samhället och i världen vidgas, de
            utgör ett hot mot människornas strävanden till fredlig samexistens.
            Arbetare och tjänstemän i olika kapitalistiska länder måste gemen-
            samt, solidariskt, motarbeta effekterna av de multinationella
            bolagens härjningar. För Sveriges del måste ett första steg mot
            sådana strävanden vara att införa skärpta restriktioner då det
            gäller dessa bolags rätt att köpa in sig i svenska företag och
            att nyetablera sig i landet. Problemen rör inte bara de 100 000
            sysselsatta i de utlandsägda bolagen, de gäller också de anställda
            i svenska multinationella bolag och alla de arbetande i företag
            som dessa har samarbete och kontakter med. På lång sikt är detta
            en fråga att ta ställning till för majoriteten av yrkesverksamma
            här i landet. Utländska företags etablering i Sverige skall enligt
            lagen av den 29 november 1968 och den kungliga kungörelsen från
            samma datum prövas av Kungl. Maj:t. Däremot kan utlänningar utan
            restriktioner köpa aktier i svenska bolag, såvida dessa inte äger
            fast egendom, dvs. jord, skog eller gruvor, enligt den s. k. inskränkningslagen
            av den 30 maj 1916. Denna lag innehåller begränsningar i utländska
            medborgares rätt att förvärva fast egendom i Sverige. Men frånsett
            dessa restriktioner har alltså utländskt kapital obegränsade möjligheter
            att tillvälla sig makt och kapital i Sverige. 1973 års riksdag
            antog lagar om ändringar i de båda ovannämnda lagarna, justeringarna
            måste sägas vara av så marginell karaktär att förhållandena i
            sak inte ändrats. Och Sverige ger, genom sin anslutning till OECD:s
            kapitalliberaliseringskod, alltjämt uttryck för avsikten att inte
            lägga hinder i vägen för utländska direkta investeringar. Inte
            heller kan åtgärder anstå i väntan på resultat från statsrådet
            Lidboms arbetsgrupp med uppgift att följa frågor rörande multinationella
            företag. Dessa bolag är alltid hungriga, deras profitjakt pågår
            ständigt, människor drabbas dagligen av deras framfart. Effekterna
            av deras internationella verksamhet är kända och räcker väl som
            grund för ett svenskt agerande gentemot dem. Med hänvisning till
            vad som anförts föreslås A. att riksdagen i skrivelse till regeringen
            begär att denna visar avsevärt skärpt restriktivitet vid beviljande
            av utlännings rätt att idka näring i Sverige enligt lagen av den
            29 november 1968,
          </p>
          <pb facs="riksdagen-motions-pdf/data/1974/mot_1974__245/mot_1974__245-005.pdf"/>
          <p xml:id="i-5ui4b77v7kvbutMoPAfnoF">
            Mot. 1974: 245 9
          </p>
          <p xml:id="i-PueTCms7ukzs7eWA1iYvVe">
            B. att i lagen om aktiebolag av den 14 september 1944 en ny paragraf,
            177 a $, införs med följande lydelse:
          </p>
          <p xml:id="i-RuSN6VR6TxDWy4dbi5NqEj">
            177 a $. Utländsk medborgare eller utländsk juridisk person får
            förvärva aktier i svenska aktiebolag endast efter tillstånd av
            Konungen eller myndighet som Konungen bestämmer.
          </p>
          <p xml:id="i-MbVSntpjJAPyW6ohVZoUiF">
            C. att riksdagen som sin mening uttalar att avsevärt skärpt restriktivitet
            skall visas vid tillståndsgivning för aktieköp till stora utländska
            kapitalägare.
          </p>
          <p xml:id="i-KUTxq74TVp1D6zPJuQqpC1">
            Stockholm den 21 januari 1974 C.-H. HERMANSSON (vpk) EIVOR MARKLUND
            (vpk) NILS BERNDTSON (vpk)
          </p>
          <p xml:id="i-4doJt5BPrJDuvsvnVLDyCU">
            LARS WERNER (vpk) GUSTAV LORENTZON (vpk) i Tyresö
          </p>
        </div>
      </div>
    </body>
  </text>
</TEI>
