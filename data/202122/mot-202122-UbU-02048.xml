<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-02048">
  <teiHeader>
    <fileDesc>
      <titleStmt>
        <title>Utför traumabehandlingsstudier för sexuell våldsexponering</title>
        <author corresp="i-DGTHVhbApAq9J741uJW2uT">av Marléne Lund Kopparklint (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:2048 av Marléne Lund Kopparklint (M)</title>
          <idno type="rdwebb">H9022048</idno>
          <rs type="number">2048</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9022048/text</ref>
          <ref type="dokument_url_html">http://data.riksdagen.se/dokument/H9022048</ref>
          <ref type="dokumentstatus_url_xml">http://data.riksdagen.se/dokumentstatus/H9022048</ref>
          <ref type="docx">http://data.riksdagen.se/fil/0AD932B2-BAA6-4DEA-A65C-5B4FDD7854F3</ref>
          <ref type="pdf">http://data.riksdagen.se/fil/A0AEA3BE-6DCA-466B-81F1-A376C007ECEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JsVDgC4aJZCCUxQYshgr31" type="signed"/>
        <correspContext corresp="i-JsVDgC4aJZCCUxQYshgr31">
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-Js75i5LNa4SqDcyAg1V4cp" type="submitted">
          <date when="2021-10-01"/>
          <time when="13:36:34"/>
        </correspAction>
        <correspAction xml:id="i-Q7rnnRJPfaKRfLranqpFjs" type="reviewed">
          <date when="2021-10-01"/>
          <time when="15:33:41"/>
        </correspAction>
        <correspAction xml:id="i-QoLtZwxGm7BFADmiRrwHAY" type="referred">
          <date when="2021-10-14"/>
        </correspAction>
        <correspAction xml:id="i-9xzoJKYpFJotHn2nJFt4ox" type="assigned">
          <date when="2022-10-05"/>
          <time when="11:37:16"/>
        </correspAction>
        <correspContext corresp="i-9xzoJKYpFJotHn2nJFt4ox">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4V7CLXZHXBRaGeJNB7dg2A" type="behandlas_i"/>
        <correspContext corresp="i-4V7CLXZHXBRaGeJNB7dg2A">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TJepo9ypH4piVhCnuuQL2L" type="motHeader">
        <div xml:id="i-24GqvXK7rBp34GqJLTZZae" type="motTitle">
          Motion till riksdagen 2021/22:2048 av Marléne Lund Kopparklint
          (M) Utför traumabehandlingsstudier för sexuell våldsexponering
        </div>
      </div>
      <div xml:id="i-2BFkRzp8nJfTLdYsaT8yX5" type="motBody">
        <div xml:id="i-U5KBFpdoM5fwn6r33sxYr6" type="motProposal" subtype="förslag">
          <head xml:id="i-JUeMqBtrLQSHMUXSosK5AN">
            Förslag till riksdagsbeslut
          </head>
          <list xml:id="i-2CU6khDoUVNhwNojnsPnh4">
            <item xml:id="i-PLKrEDtWtZCMkp9cHqr4sc" sortKey="Yrkande 1">
              Riksdagen ställer sig bakom det som anförs i motionen om att
              utreda förutsättningarna för att öka stödet till forskning rörande
              traumabehandlingsstudier för sexuell våldsexponering och tillkännager
              detta för regeringen.
            </item>
          </list>
        </div>
        <div xml:id="i-EHNw82BF26Ake8qssRqCCo" type="motContent">
          <head xml:id="i-PHoVphLPZjsn5sZXiumCPp" type="h1">
            Motivering
          </head>
          <p xml:id="i-Fyq4pPcy6oWhEDdKNLUZ6C">
            Sexualbrott ger vårdkrävande skador. Våldtäkt är det trauma som
            oftast leder till posttraumatiskt stressyndrom och har den starkaste
            kopplingen till självmord, självmordstankar och självskada. Konsekvenserna
            är ett förändrat liv med varierande grad av smärta, utmattning
            och psykisk ohälsa. Och vi ska veta att om man har blivit utsatt
            för sexualbrott i barndomen ökar det risken för suicid tolv gånger.
          </p>
          <p xml:id="i-KNAdEhttypfVwwrFxi2rmA">
            År 2020 ökade antalet anmälda sexualbrott i Sverige till 24 100.
            Under 2020 anmäldes det största antalet våldtäkter mot barn hittills
            – 16 procent fler än 2019. Enligt Stiftelsen Allmänna Barnhusets
            senaste rapport blir ett av fyra barn utsatta för sexual­brott.
            25 procent av alla barn utsätts alltså för sexuella övergrepp.
            Om vi har en skol­klass på 20 barn, kan vi alltså räkna med att
            5 av dessa barn blir utsatta för sexualbrott.
          </p>
          <p xml:id="i-MVfqq7UUoR6rsnLhvDUwp5">
            Att bekämpa sexualbrott mot barn måste prioriteras högre, att
            regeringen har vidtagit flera åtgärder för att förbättra möjligheterna
            att bekämpa denna typ av brott och tar nya initiativ fortlöpande
            är bra men det är inte tillräckligt. De åtgärder som man har vidtagit
            ter sig verkningslösa när man ser till statistiken. År 2014 räknade
            man nämligen på Stiftelsen Allmänna Barnhuset med att 20 procent
            av alla barn blir utsatta, och den siffran har varit konstant
            ökande. I den senaste undersökningen i augusti 2021 är siffran
            uppe på 25 procent. I stället för fyra små barn i en förskoleklass
            talar man om fem små barn som blir utsatta för sexualbrott. De
            senaste fem åren har det fötts ungefär 115 000 barn per år. Av
            årets kull på ca 115 000 barn så kommer närmare 29 000 av dem
            att utsättas för någon form av sexualbrott. Till detta kan vi
            också räkna med att det finns lika många vuxna brottsoffer, människor
            som i barndomen blivit utsatta för sexualbrott och där ytterst
            få talar om det eller får adekvat hjälp så att de djupa sår som
            det satt, kan läka. Enligt Brå är det cirka 0,4 procent av sexualbrotten
            mot barn som leder till åtal och straffpåföljd, det vill säga
            av 1 000 sexualbrott är det 4 som leder till ett straff och till
            en markering i brottsregistret.
          </p>
          <p xml:id="i-TqnjWwQBpr1QxwRYbnEb3i">
            Inget barn ska behöva växa upp med en tung ryggsäck fylld av
            ångest, rädsla och smärta, ingen vuxen ska behöva leva med samma
            ryggsäck utan att få stöd och hjälp och här är mörkertalet stort.
            Vi pratar om en ryggsäck som gör så ont att den som har blivit
            utsatt inte alltför sällan måste ta till droger, hamnar i kriminalitet,
            får ett självskade­beteende. Risken finns också att de fortsatt
            blir utsatta för sexuella övergrepp för att det blir ett öppet
            mål för flera andra förövare då skyddsmekanismerna tvingats bort
            i barn­domen.
          </p>
          <p xml:id="i-K2Abbyxwb28qcyjen5LnSs">
            Detta är ett ämne i samhället som är kraftigt tabubelagt och
            jag är helt övertygad om att det är för att det är så vidriga
            övergrepp att man inte ens orkar tänka på dem. Sedan handlar det
            också om att förövarna till dessa brott, lagt munkavle på brottsoffren
            i tidig ålder.
          </p>
          <p xml:id="i-JLyfHL4nhysW5DhnRDspiD">
            I doktor Gita Rajans avhandling som handlar om sexuellt våld
            och dess hälso­konsekvenser fokuserar hon på möjligheterna att
            läka genom god kvalitet på vården och vilka konsekvenser det får
            om man som utsatt inte får adekvat vård och behandling. Hon skriver:
            ”Hälso- och sjukvårdssystemet måste anpassa sig till det faktum
            att exponering för sexuellt våld är en vanlig, livslång patogen
            som ansvarar för många livshotande men behandlingsbara sjukdomar.
            Kunskap måste ligga till grund för denna anpassning. Kunskapsbaserad
            utbildning av hälsovårdsstudenter, yrkesverksamma, företagsledning
            och politiker bör prioriteras, liksom vidare forskning inom området.
            Under tiden är det viktigt att vara ärlig och ödmjuk inför det
            faktum att befintlig vård för offer för sexuellt våld är otillräcklig.”
          </p>
          <p xml:id="i-W8hfxadcbQ1oH9uffdrLym">
            Människor som begår sexuella övergrepp på barn gör det medvetet
            och det är ett egoistiskt mänskligt beteende som kan motverkas
            med full kraft. Tids nog kan det förhoppningsvis elimineras, om
            den politiska viljan finns. Det krävs dock åtgärder på bred front.
            Ur ett brottsofferperspektiv krävs det tillgång inom vården, på
            adekvat vård och behandling som grundas på vetenskapligt bevisad
            effekt. Om inte ett brottsoffer kan erbjudas adekvat vård blir
            det en felande länk som i sin tur kostar samhället enorma pengar
            på kort och lång sikt.
          </p>
        </div>
        <div xml:id="i-MVESSwFr94hCdQJiYraP3Z" type="motSignatures">
          <list xml:id="i-8REnrg1eUTAagLFgnuzZoz">
            <item xml:id="i-8u7LDu8VwPDiUyPQPQPjhp">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
