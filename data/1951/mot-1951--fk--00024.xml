<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__24/mot_1951__fk__24-001.pdf"/>
      <div type="motHeader" xml:id="i-CKNQ8rr2uEfHkiyRatm7qH">
        <div type="motTitle" xml:id="i-EKMwJTmhCRjuPXCWEJthMt"/>
        <div type="motSubmissionInfo" xml:id="i-Vy8f54yaE7ydkKLn1bYM5B"/>
      </div>
      <div type="motBody" xml:id="i-Ckw75NSFaTgoNErsbtbeQS">
        <div xml:id="i-Sjyw3A46fHCfgadmvUEPiK">
          <p xml:id="i-GBkaDdkHDpuxSgT4sUUbrw">
            Motioner i Första kammaren, nr 24. 1
          </p>
          <p xml:id="i-XhhS13wC2XqHsMyPYPjKb3">
            Nr 24.
          </p>
          <p xml:id="i-9QmnDenWrTvV4we9y8ZGqG">
            Av herr Werner m. fl., om ökat anslag till nyanläggning av bygdevägar.
          </p>
          <p xml:id="i-HZBUL4nS6X1wH8jbPQKm2b">
            I årets statsverksproposition, sjätte huvudtiteln, har Kungl.
            Maj:t av riks- dagen begärt ett reservationsanslag av 6 500 000
            kronor till nyanläggning av bygdevägar. Väg- och vattenbyggnadsstyrelsen
            har i sin petita för budgetåret 1951/52 hemställt, att anslaget
            skulle höjas till 8 miljoner kronor. Styrelsen har beräknat medelsförbrukningen
            för innevarande budgetår till 8,2 miljoner kronor samt att en
            reservation av 200 000 kronor för ifrågavarande ändamål skulle
            föreligga vid budgetårets utgång. Om, såsom styrelsen föreslagit,
            ett reservationsanslag av 8 miljoner kronor anvisas för budgetåret
            1951/52, skulle anläggningsverksamheten under sistnämnda budgetår
            få ungefär samma omfattning som innevarande budgetår. Med det
            av Kungl. Maj:t föreslagna anslaget skulle en icke oväsentlig
            re- ducering av tillgängliga medel i fråga om bygdevägar ske under
            budgetåret 1951/52 i jämförelse med innevarande budgetår. Enligt
            vår mening kan en sådan minskning icke anses lämplig, särskilt
            som de totala anslagen till vägväsendet föreslås bli höjda med
            icke mindre än omkring 50 miljoner kronor. Vägnätet på landsbygden
            är icke på långt när så vittutgrenat som det borde vara med hänsyn
            till den ökade trafiken och landsbygdsbefolkningens berättigade
            krav på bättre kommunikationsmöjligheter. Det är angeläget att
            i detta sammanhang understryka vägarnas betydelse, icke blott
            för att bryta isolering och medverka till ökad trivsel och trevnad
            för befolkningen. För näringslivet äro goda kommunikationer en
            livsfråga, icke minst när det gäller transporterna av jordbrukets
            och skogsbrukets för folkhushållet vik- tiga produkter. I strävandena
            att skapa ett rikare och mera differentierat näringsliv på landsbygden
            är vägarnas upprustning en central fråga. Endast om landsbygden
            kan erbjuda befintliga och nya företag inom industri, små- industri
            och hantverk goda kommunikationsmöjligheter, torde det vara möj-
            ligt att påräkna en ur hela samhällets synpunkt önskvärd lokalisering
            av näringslivet och därmed en bättre balans mellan olika landsdelar
            och be- byggelsetyper. Såväl för befolkningen i glesbebyggelsen
            som i storstaden är det av intresse, att en stark koncentration
            av företagsamheten och bebyg- gelsen undvikes. En upprustning
            av landsbygdens vägväsende är sålunda av utomordentlig betydelse
            för landets ekonomiska liv och utgör en i bästa mening produktiv
            investering. Under kriget och åren närmast efter detta ha såväl
            statsfinansiella som andra skäl framtvingat icke blott ett uppskjutande
            av nyanläggningar utan också ett eftersättande av vägunderhållet.
            De flerårsplaner, som uppgjorts,
          </p>
          <p xml:id="i-2ZKYFGNynBmjpF1DAk1gcr">
            Bihang till riksdagens protokoll 1951. 3 saml. Nr 24—36. 1
          </p>
          <pb facs="riksdagen-motions-pdf/data/1951/mot_1951__fk__24/mot_1951__fk__24-002.pdf"/>
          <p xml:id="i-VXjEcMYK3x7qXAdVX5dFMc">
            2 Motioner i Första kammaren, nr 24.
          </p>
          <p xml:id="i-94VtgZU5AJLHCTNvytEr9h">
            ha icke kunnat följas. Framför allt ha eftersläpningarna i vägbyggandet
            drabbat bygde- och ödebygdsvägarna samt de enskilda vägarna. 11947
            års statsverksproposition redovisades resultatet av inventeringar
            an- gående behovet av bygdevägar. Anläggningskostnaderna för det
            omedelbara behovet av dylika vägar beräknades då till 200 miljoner
            kronor. Veder- börande myndigheter gåvo i samband med inventeringen
            uttryck åt den uppfattningen, att behovet skulle kunna fyllas
            inom en tidrymd av flera årtionden. Detta är uppenbarligen en
            alltför lång tid. Av rättviseskäl och av hänsyn till landsbygdens
            näringsliv är det angeläget, att eftersläpningen i vägbyggandet
            snarast inhämtas. Enligt vår mening borde alla erforderliga nybyggnader
            komma till utförande under de närmaste 10 åren. Numera har vårt
            lands ekonomiska läge ansetts möjliggöra en ökning av investeringarna
            inom vägväsendet. Detta är i och för sig tillfredsställande, men
            det fordras en ytterligare avsevärd ökning av anslagen för att
            kunna genomföra exempelvis det långsiktsprogram, som väg- och
            vattenbyggnads- styrelsen framlagt och vilket omnämndes i 1950
            års statsverksproposition. Detta program skulle, jämfört med nuvarande
            investeringsnivå, innebära en utgiftsökning för en 20-årsperiod
            av sammanlagt mer än 2 miljarder kronor. Den ökning av väganslagen,
            som föreslås i årets statsverksproposition, utesluter icke, att
            man kan diskutera den lämpliga avvägningen av de olika anslagen.
            Enligt vår mening tala starka skäl för att anslaget till nyanlägg-
            ning av bygdevägar höjes till åtminstone det belopp, som begärts
            av väg- och vattenbyggnadsstyrelsen. Detta är motiverat icke minst
            av den faktiska re- ducering av medelstillgången för ifrågavarande
            ändamål, vilken, såsom vi tidigare framhållit, skulle ske, om
            icke det av styrelsen föreslagna anslaget anvisas. Då vi i nuvarande
            läge icke ansett oss böra överskrida det totalbelopp, som av Kungl.
            Maj:t föreslagits till vägväsendet för nästkommande budgetår,
            synas de medel, som erfordras för en ökning av anslaget till nyanläggning
            av bygdevägar, böra täckas genom en motsvarande minskning av anslaget
            till huvudvägar eller alternativt anslaget till vägbeläggningar.
            Med anledning av vad som sålunda anförts få vi hemställa,
          </p>
          <p xml:id="i-TuuESLLzdeZGbV28vLJLHn">
            att riksdagen måtte besluta att till nyanläggning av bygde- vägar
            för budgetåret 1951/52 anvisa ett reservationsanslag av 8 000
            000 kronor, att avräknas mot automobilskattemedlen.
          </p>
          <p xml:id="i-XWYM2kXE47EdiRVUrX3mMY">
            Stockholm den 19 januari 1951. Osc. Werner.
          </p>
          <p xml:id="i-5iLG6ntzzxiXMM4HFpL9j2">
            Lars E. Andersson. Ivar Persson. L. Tjällgren.
          </p>
          <p xml:id="i-TaNcCuHC4jD8mDVqc3Pvun">
            Karl Persson. Gunnar Lodenius. Olof Pålsson.
          </p>
        </div>
      </div>
    </body>
  </text>
</TEI>
