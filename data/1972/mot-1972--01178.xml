<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1972--01178">
  <teiHeader>
    <fileDesc>
      <titleStmt>
        <title>angående vägplaneringen.</title>
        <author>av herr Andersson i Nybro m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående vägplaneringen.</title>
          <idno type="rdwebb">FV021178</idno>
          <rs type="number">1178</rs>
          <ref type="dokument_url_text">http://data.riksdagen.se/dokument/FV021178/text</ref>
          <ref type="dokument_url_html">http://data.riksdagen.se/dokument/FV021178</ref>
          <ref type="dokumentstatus_url_xml">http://data.riksdagen.se/dokumentstatus/FV021178</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person>
            <idno>r-0</idno>
            <name>GÖSTA ANDERSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-8Lq2FtVLPjm4ZuNxycmaDK</idno>
            <name>IVAN SVANSTRÖM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Hu7hKPMf4mxcMxbTcp28NL</idno>
            <name>MAC P. HAMRIN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FLYnWwLdxpy9so9AR8wE9k" type="signed"/>
        <correspContext corresp="i-FLYnWwLdxpy9so9AR8wE9k">
          <note type="signatory" corresp="r-0"/>
          <note type="signatory" corresp="i-8Lq2FtVLPjm4ZuNxycmaDK"/>
          <note type="signatory" corresp="i-Hu7hKPMf4mxcMxbTcp28NL"/>
          <note type="signatory" corresp="i-AJCahuHrtMzn7qwctgkSw7"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1972/mot_1972__1178/mot_1972__1178-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Mot. 1972:1178 11
          </p>
          <p>
            Nr 1178
          </p>
          <p>
            av herr Andersson i Nybro m. fl. angående vägplaneringen.
          </p>
          <p>
            Väl utbyggda kommunikationer är en väsentlig grundförutsättning
            för en regions utveckling och framåtskridande. För Kalmar län
            har dessa förutsättningar hitintills varit dåliga. Inom länet
            har under de senaste 10—15 åren främst den kollektiva trafiken
            kraftigt försvagats. Detta har skett genom en omfattande nedläggning
            av järnvägslinjer. Men även vägstandarden släpar efter i förhållande
            till starkt ökade behov. Denna eftersläpning på kommunikationsområdet
            utgör i dag ett svårt handikapp i länets gemensamma strävan att
            utvecklas till en stark region som kan ge invånarna utbildning,
            arbete och trygghet. Under en 20-årsperiod har 50 mil av länets
            järnväg med persontrafik lagts ned. Det innebär att persontrafiken
            på järnväg reducerats med 50 9. Enligt SJ:s pågående lönsamhetsundersökningar
            hotas ytterligare ca 45 4 av järnvägsnätet av nedläggning. Om
            dessa planer skulle genomföras förlorar länet i stort sett möjligheter
            till trafik via SJ. Bristen på ett ändamålsenligt järnvägsnät
            har inte kompenserats med någon väsentlig upprustning av vägnätet.
            I stället har länet drabbats av en kraftig reducering av väganslagen
            under innevarande flerårsplan. Enligt långtidsplanen 1970-1979
            borde sammanlagt 361 milj. kr. investeras i byggande av vägar
            inom länet. Under den första delen av denna period har länet tilldelats
            ca 50 milj. kr. Det krävs alltså en kraftig ökning av anslagen
            under den senare delen av långtidsplanen om denna angelägna målsättning
            skall kunna uppfyllas. I hög grad har eftersläpningen på kommunikationsområdet
            lett till att länet i dag är i stort behov av regionalpolitiska
            insatser. Under de senaste 20—25 åren har inte tillräckligt många
            arbetstillfällen kunnat skapas för att länet skulle kunna hålla
            sin andel av befolkningen. En låg genomsnitt- lig inkomst per
            invånare bland de lägsta i landet, är ytterligare ett exempel
            på att regionen inte getts de utvecklingsmöjligheter som varit
            nödvändiga för att uppnå regional jämlikhet för befolkningen i
            denna del av landet. Det är naturligt att statsmakterna i flera
            avseenden står inför svåra avvägningsproblem vid fördelningen
            av begränsade resurser. Men enligt vår mening finns det starka
            skäl för att närmare belysa konsekvenserna av statsmakternas vägpolitik
            under senare år. Framför allt bör det vara angeläget att pröva
            resursfördelningen utifrån de regionalpolitiska ambi- tioner och
            målsättningar som regering och myndigheter ibland gett uttryck
            för. Det framgår klart av vägverkets vägbyggnadspolitik att resurserna
            styrts i första hand till de regioner som ökat befolkningen kraftigt.
            I
          </p>
          <pb facs="riksdagen-motions-pdf/data/1972/mot_1972__1178/mot_1972__1178-002.pdf"/>
          <p>
            Mot. 1972:1178 12
          </p>
          <p>
            praktiken har denna inriktning lett till att vägresurserna starkt
            koncentre- rats till huvudvägnätet och storstadsregionerna. Det
            är svårt att se att man beaktat att t. ex. storstadsregionerna
            har ett väl utbyggt kollektivt trafiksystem — i förhållande till
            andra regioner — med tåg, buss och flyg. Man har tagit liten eller
            ingen hänsyn till att stora glesbygdsregioner i landet har mycket
            dåliga förutsättningar för kollektiva trafikalternativ. Även olika
            landsdelars behov av regionalpolitiska satsningar har nonchale-
            rats. För vägverkets del kan som ursäkt anföras att resurstilldelningen
            har varit utomordentligt liten i förhållande till snabbt växande
            behov. Ännu allvarligare är det att den framtida planeringen är
            starkt inriktad på grundval av prognoser som pekar mot en ytterligare
            befolkningskon- centration. Den innevarande flerårsplanen för
            byggande av vägar (1970-1974) visar också klart att storstadsregionerna
            blivit prioriterade. De anvisade rambeloppen under denna period
            för byggande av riks- och länsvägar i Stockholmsregionen uppgår
            totalt till 460 milj. kr. Detta utgör ca 300 kr. per invånare.
            Kalmarlänet har enligt samma plan tilldelats 50 milj. kr. vilket
            utgör ca 200 kr. per invånare. Även andra glesbygdsregioner i
            landet som har liknande sysselsättnings- och regionala problem
            har missgynnats vid fördelningen av vägresurserna. När det gäller
            fördelningen av statsbidragen till det kommunala vägbyggandet
            är storstadsregionerna i ännu högre grad favoriserade. Stockholmsområdet
            skall enligt fördelningsplanen erhålla 41,4 procent av medlen,
            Göteborg och Mölndal 19,4 procent och landet i övrigt får alltså
            nöja sig med omkring 27—38 procent. För glesbygdsregionerna är
            det enskilda vägnätet viktigt — och i regel det enda tillgängliga
            — kommunikationsalternativet. Enligt vägverkets uppgifter är medelstilldelningen
            katastrofalt liten till dessa vägar. Ungefär 400 framställningar
            om statsbidrag till drift av enskilda vägar har avslagits eller
            förklarats vilande under 1971. För innevarande år kan vägverket
            tvingas att avslå ytterligare ca 200 ansökningar, och det totala
            antalet stiger då till ca 600. För avfolkningsbygderna innebär
            detta allvarliga förhållande att dessa får ännu större svårigheter
            att hävda sig i sin strävan att motverka avflyttningen. Därför
            kan vi inte acceptera en vägpolitik som får dessa konsekvenser
            för redan eftersatta regioner. I bilaga 8 till årets statsverksproposition
            framhåller departements- chefen att insatserna på vägbyggnadssidan
            inte kan förväntas bli av den storlek som vägplaneutredningen
            förordat. Det bör också noteras att utredningens förslag till
            inriktning av den framtida vägpolitiken är starkt centralistisk.
            I Vägplan 1970 utelämnas flera intressanta problem som t.ex. lastbilstrafikens
            kostnader och tätortsproblematiken. Utredningen präglas även i
            hög grad av brist på fantasi om det framtida samhället. Framför
            allt finns det anledning att ifrågasätta den planeringsmetodik
            som utredningen använder sig av. Utredningen tillämpar en form
            av lönsam- hetsbedömningar av trafikledsprojekten som utelämnar
            väsentliga konse- kvenser för samhället och människorna. Man bortser
            t.ex. från vilka
          </p>
          <pb facs="riksdagen-motions-pdf/data/1972/mot_1972__1178/mot_1972__1178-003.pdf"/>
          <p>
            Mot. 1972:1178 13
          </p>
          <p>
            konsekvenser den föreslagna vägpolitiken får ur miljö-, social-,
            lokali- serings- och stabiliseringspolitiska synpunkter. I stället
            inriktar utred- ningen sin lönsamhetsfilosofi på att enbart värdera
            driftkostnader för vägen och fordonen, den sammanlagda restiden,
            förväntat antal olyckor samt byggnadskostnader. Om utredningens
            ofullständiga metoder för att ta fram ekonomiska kalkyler skulle
            tillämpas för den framtida vägpolitiken skulle den sannolikt få
            en starkt centralistisk inriktning. Det är därför angeläget att
            markera att vägpolitikens konsekvenser utifrån miljö-, social-
            och regionalpolitiska utgångspunkter inte får bli några restposter
            som nonchaleras vid utformningen av de framtida investeringsplanerna.
            Hur vägresurserna används är i hög grad en angelägen jämlikhets-
            och omfördelningsfråga. Ett vägprojekt innebär självklart effekter
            som är olika för olika grupper i samhället. De direkta kostnaderna
            drabbar bilägare och icke bilägare olika, skillnader i förtjänstmöjligheter
            kan uppstå, buller och andra negativa effekter av ökad trafik
            slår olika på olika kategorier. Det är därför förvånande att utredningen
            inte ansett det väsentligt att söka analysera vägpolitikens inverkan
            på jämlikhetsaspek- terna. Till grund för lönsamhetsberäkningen
            i Vägplan 1970 ligger prognoser för trafikarbetet. En allvarlig
            invändning måste riktas mot att dessa är uppbyggda kring en tillväxtfaktor
            som består av befolkningsutvecklingen och antalet bilar per invånare
            i den aktuella regionen. Med dessa kriterier som utgångspunkt
            kan kortsiktiga ekonomiska faktorer styra vägbyggan- det i en
            riktning som inte alls står i överensstämmelse med politiska värderingar
            och med samhällsnyttan.
          </p>
          <p>
            Det finns alltså en uppenbar risk — enligt vår mening — för att
            den prognosmetodik och de lönsamhetsbedömningar som utredningen
            tilläm- par i ännu högre grad kommer att styra resurserna till
            huvudvägnätet och storstadsregionerna. En väg som redan har mycket
            trafik kommer enligt den förordade lönsamhetsbedömningen att uppvisa
            en stor besparing, framför allt som tidsvinst, för en föreslagen
            förbättring. Den förbätt- ringen får alltså hög prioritet och
            genomförs. Den genomförda förbättringen tillför vägen ännu mera
            trafik och nya förbättringar och resursinsatser kan alltså motiveras
            med samma lönsam- hetsprincip. Det är alltså mycket troligt att
            denna metod leder till en accelererande utbyggnad av högtrafikerade
            leder och motsvarande för- summande av lågtrafikleder. För regionalpolitiken
            och glesbygderna kommer en vägpolitik som är uppbyggd efter dessa
            metoder att få förödande konsekvenser i varje fall på sikt. Om
            uttalade målsättningar om regional jämlikhet skall uppnås måste
            de passiva prognoserna som styrinstrument överges och de regional-
            och lokaliseringspolitiska beslu- ten måste få slå igenom, Inriktningen
            av den framtida vägpolitiken måste — enligt vår mening — bygga
            på en överensstämmelse mellan politiska värderingar och trafiksystemets
            utformning. Den praktiska vägpolitiken måste därför få en sådan
            utformning att bl. a. Kalmar läns utvecklingsmöjligheter kan tillvaratas.
            Samma motiv
          </p>
          <pb facs="riksdagen-motions-pdf/data/1972/mot_1972__1178/mot_1972__1178-004.pdf"/>
          <p>
            Mot. 1972:1178 14
          </p>
          <p>
            för insatser gäller sannolikt i stort för flertalet av de regioner
            i landet som under senare år drabbats av kraftigt reducerade väganslag.
            En minimimål- sättning för varje område bör vara att fullfölja
            de investeringsprojekt som finns upptagna i långtidsplanen. Med
            hänvisning till det anförda hemställs
          </p>
          <p>
            att riksdagen som sin mening uttalar 1. att den planeringsmetodik
            — i form av prognoser och lönsam- hetsbedömningar — som tillämpas
            i vägplaneutredningen inte bör ligga till grund för den framtida
            vägpolitiken, 2. att planerna för kommande väginvesteringar bör
            byggas på en metod som även tar hänsyn till miljö, sociala och
            lokalise- ringspolitiska konsekvenser, 3. att de i långtidsplanen
            planerade projekten i första hand bör genomföras under 1970-talet
            i de regioner som är i behov av lokaliserings- och regionalpolitiska
            insatser, 4. att Kungl. Maj:t uppdrar åt vägverket att snarast
            ompröva planeringen av väginvesteringar i syfte att uppnå långtidspla-
            nens målsättningar under 1970-talet i Kalmar län och i andra regioner
            som är i starkt behov av insatser på kommunika- tionsområdet för
            att uppnå regional jämlikhet.
          </p>
          <p>
            Stockholm den 26 januari 1972 GÖSTA ANDERSSON (c)
          </p>
          <p>
            i Nybro
          </p>
          <p>
            IVAN SVANSTRÖM (c) MAC P. HAMRIN (fp)
          </p>
          <p>
            FRITZ BÖRJESSON (c) i Glömminge
          </p>
        </div>
      </div>
    </body>
  </text>
</TEI>
