<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-NU-00285">
  <teiHeader>
    <fileDesc>
      <titleStmt>
        <title>Avskaffande av exportförbudet mot svenskt snus</title>
        <author corresp="i-W6BJ44rcZjp5pD28NhHrCf i-R9MuNkxgtjYredKHhh6ujV">av Gunnar Axén och Per Bill (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Avskaffande av exportförbudet mot svenskt snus</title>
          <idno type="rdwebb">GY02N285</idno>
          <rs type="number">N285</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GY02N285/text</ref>
          <ref type="dokument_url_html">http://data.riksdagen.se/dokument/GY02N285</ref>
          <ref type="dokumentstatus_url_xml">http://data.riksdagen.se/dokumentstatus/GY02N285</ref>
          <ref type="doc">http://data.riksdagen.se/fil/52AD28C6-F5D9-43F4-9E89-F62C55C0BB99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-W6BJ44rcZjp5pD28NhHrCf</idno>
            <name>Gunnar Axén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-T5eKAVdidvKhV7f7TXfr5C" type="signed"/>
        <correspContext corresp="i-T5eKAVdidvKhV7f7TXfr5C">
          <note type="signatory" corresp="i-W6BJ44rcZjp5pD28NhHrCf"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction type="numbering" xml:id="i-92gHxovgktQE2YKZ54Zx9o">
          <date when="2010-10-28"/>
        </correspAction>
        <correspAction type="submission" xml:id="i-ETJoeTTfPCyoq4PDUeZcgB">
          <date when="2010-10-26"/>
        </correspAction>
        <correspAction type="transfer" xml:id="i-8Wy6xTjUZfibLKjEfcwuj5">
          <date when="2010-10-25"/>
        </correspAction>
        <correspAction type="assigned" xml:id="i-M9j4eSoe6bGnSK3RoS16hP"/>
        <correspContext corresp="i-M9j4eSoe6bGnSK3RoS16hP">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-QHtuqBuwW5VddsTddkYRHc">
            Förslag till riksdagsbeslut
          </head>
          <list style="ol">
            <item xml:id="i-KrENHRf4nRYBb5ia81vJGh">
              Riksdagen tillkännager för regeringen som sin mening vad som
              anförs i motionen om att Europeiska unionens förbud mot handel
              med svenskt snus är oförenligt med de principer handelsunionen
              bygger på.
            </item>
            <item xml:id="i-C4JMT7wNQtL3PBba13nknw">
              Riksdagen tillkännager för regeringen som sin mening vad som
              anförs i motionen om att det är angeläget att regeringen tydliggör
              riksdagens ståndpunkt att avskaffa detta långtgående handelshinder
              för kommissionen och övriga medlemsstater.
            </item>
          </list>
        </div>
        <div type="motContent">
          <head type="h1" xml:id="i-9RsL2XYyqRPr9hn7iBdi4r">
            Motivering
          </head>
          <p xml:id="i-Ky3KpU5XukbPu3VBr1nEEF">
            Cigarette smoke is the most hazardous form of nicotine intake
            and medicinal nicotine is the least hazardous. Among the smokeless
            tobacco products on the market, products with low levels of nitrosamines,
            such as Swedish snus, are considerably less hazardous than cigarettes,
            while the risks associated with some products used in Africa and
            Asia approach those of smoking.
          </p>
          <p xml:id="i-YVaZrmaG7RFiBdgsjWKQCM">
            WHO Tob. Reg. Report; Scientific Basis of Tobacco Product Regulation,
            March 2009.
          </p>
          <p xml:id="i-GVia8HRJdjrNXuz2a7WbUc">
            Smokeless tobacco products are clearly less hazardous, and in
            relation to respiratory and cardiovascular disease substantially
            less hazardous, than cigarette smoking.
          </p>
          <p xml:id="i-WFWMTcv51G2Yr2tScBXadX">
            European Commissions Scientific Committee on Emerging and Newly
            Identified Health Risks, 2008.
          </p>
          <p xml:id="i-36hFo96PznF5bNffRpQLy6">
            In Sweden, the availability and use by men of an oral tobacco
            product called snus, one of the less hazardous smokeless tobacco
            products, is widely recognised to have contributed to the low
            prevalence of smoking in Swedish men and consequent low rates
            of lung cancer. Sale of snus is prohibited in other countries
            of the European Union, but the product is available in Norway
            where uptake to date has been low and with no appreciable influence
            on smoking prevalence. However, the Swedish data provide proof
            of concept that substitution of smokeless for smoked tobacco can
            be effective as a harm reduction strategy.
          </p>
          <p xml:id="i-63fnc5bpkYAoV8qvhSm2hf">
            A report by the Tobacco Advisory Group of the Royal College of
            Physicians, September 2008.
          </p>
          <p xml:id="i-LRC9w27smYKNdgX4QQLg4L">
            Sedan medlemskapsförhandlingarna år 1994 har det varit riksdagens
            ståndpunkt att Europeiska unionens exportförbud mot svenskt snus
            ska avskaffas. Sedan regeringen återupptagit diskussionen med
            kommissionen om det orimliga i att ett medlemslands kulturellt
            förankrade och fullt tillåtna produkt inte ska få lov att exporteras
            till övriga medlemsländer finns det anledning för riksdagen att
            åter förtydliga sitt ställningstagande; det är inte förenligt
            med svensk frihandelstradition och avsikterna med vårt medlemskap
            i EU att delar av vårt näringsliv ska förvägras rätten att konkurrera
            på den europeiska inre marknaden.
          </p>
          <p xml:id="i-KLtgAh62xMHe53oZSVtzYd">
            Våren 2004 (bet. 2003/04: NU12) konstaterade ett enhälligt utskott
            att EU:s snushandelsförbud borde avskaffas. Ett förbud mot försäljning
            av snus över gränserna inom unionen är inte, ansåg utskottet,
            förenligt med principen om den fria rörligheten av varor.
          </p>
          <p xml:id="i-7qQef72VuryUWwtMUDwtA7">
            I slutet av föregående mandatperiod anförde näringsutskottets
            betänkande 2009/10:NU13, Vissa handelspolitiska frågor, följande:
            En väl fungerande inre marknad är särskilt viktig för ett litet
            och utrikeshandelsberoende land som Sverige. Förbudet mot försäljning
            av snus över gränserna inom unionen är, anser utskottet, inte
            förenligt med principen om den fria rörligheten av varor. Vidare
            kan det framstå som ologiskt om ett antal andra hälsovådliga produkter,
            både i form av tobak och av andra varor, kan cirkulera fritt på
            den inre marknaden. Andra former av snusliknande produkter finns
            i flera EU-länder och får säljas fritt, exempelvis tuggtobak,
            tobakspastiller, snuspuder och luktsnus. Flera av dessa produkter
            har en liknande sammansättning av ingredienser som det svenska
            snuset. Förbudet mot export av svenskt snus ter sig därför både
            diskriminerande och oproportionerligt.
          </p>
          <p xml:id="i-BSsEw4KUWvK3nfEvU94W7b">
            Det som står på spel är inte rätten till snus utan att den handelsunion
            som Sverige är medlem i tillmäter Sverige samma rättigheter som
            övriga medlemsländer, och därmed tar våra legitima frågeställningar
            om EU:s grundprinciper på allvar.
          </p>
          <p xml:id="i-D35QYe8RR6Lud3XKhSZf6q">
            Tobak är inte nyttigt för brukaren, men omgärdas i vissa avseenden
            av en politisk aktivism som inte står i proportionalitet med dess
            potentiella skadeverkningar. Framför allt är det stor skillnad
            på tobaksprodukter och tobaksprodukter, och detta bör vara utgångspunkten
            för varje reglering för lagstiftare såväl som relevanta tillsynsmyndigheter
            för näringen.
          </p>
          <p xml:id="i-Ao6Nxjqo9pJEkUQzaHuDeN">
            Lagstiftare och politiker ska vara vaksamma på tobakens skadeverkningar
            och agera förebyggande där detta kan anses lovvärt och kan bedömas
            potentiellt framgångsrikt. Men de bör akta sig för att hindra
            handeln med tobak när så inte är berättigat, vilket är fallet
            med det svenska snuset.
          </p>
          <p xml:id="i-5WRgtD3E1AbedDwHBbcNLS">
            Sverige har genom Europeiska unionens förbud mot handel med svenskt
            snus tvingats att böja sig för en långtgående och i delar svagt
            vetenskapligt belagt handelspolitisk åtgärd vilken är främmande
            för grundidén med handelsgemenskapen. Detta långtgående handelsförbud
            förvirrar den folkhälsopolitiska debatten om tobakens roll i samhället,
            individens ansvar för den egna livsföringen och vad som krävs
            för att andra länder ska få mandat att besluta över svenska företags
            förutsättningar att växa och skapa sysselsättning i Sverige.
          </p>
          <p xml:id="i-JEQiay73WE8zqvF9t9aYgd">
            Snus har traditionellt brukats av stora grupper ur befolkningen
            i Sverige sedan 1637 och vi konsumerar mest snus i hela världen.
            En handelsreglering som förhindrar utvecklingen av en svensk industri
            är förvisso en nationell angelägenhet, men bakgrunden till förbudet
            är värt att ifrågasättas då denna framställs som så betydande
            att den motiverar ett totalförbud som formar och påverkar många
            svenskars bild av EU och Sveriges ställning inom handelsgemenskapen.
          </p>
          <p xml:id="i-W9kMA9xhtWZ2qP1yWURjTt">
            Det finns en uppenbar samhällsekonomisk kostnad med att vara
            förvägrad export av en konkurrenskraftig produkt. På uppdrag av
            Svensk Handel har Handelns utredningsinstitut beräknat de historiska
            ekonomiska konsekvenserna av snusexportförbudet.
          </p>
          <p xml:id="i-31mxnKqykXKdHYJLDRtfpK">
            I rapporten S121 Utförselförbudets påverkan på svensk ekonomi
            beräknas att exportförbudet av snus kostar minst 3 miljarder kronor
            per år i förlorade exportintäkter, att ett slopat förbud skulle
            kunna lyfta livsmedelsexporten till EU med 10 procent och att
            sedan 1995 uppgår de förlorade exportintäkterna till 30 miljarder
            kronor.
          </p>
          <p xml:id="i-TGaeydBBo8reuGtp778JfH">
            Om den svenska snusindustrin i dagsläget producerar nära full
            kapacitet skulle en fördubbling av volymen innebära en fördubbling
            i sysselsättning, investeringar och annan produktionskapacitet,
            samt en fördubbling av skatteintäkter således kring tusen jobb
            och 1 miljard i skatteintäkter, enligt HUI:s beräkningar. Konsekvenserna
            av utförselförbudet är allt annat är teoretiska.
          </p>
          <p xml:id="i-EJuEPYpFMVjN95DLb6YhBE">
            Därtill får ett förbud som uteslutande drabbar ett medlemsland
            anses utmana en av hörnstenarna i Europeiska unionen: att en godkänd
            vara i ett land ska få exporteras obehindrat till den andra, en
            princip som Europadomstolen fastställde redan 1979. Det är särskilt
            angeläget att denna princip värnas och lyfts fram av en frihandelsvänlig
            nation som Sverige när det är fråga om en produkt av viss nationell
            särart som straffas ut från den fria marknaden. En princip är
            inte en princip om det ska vara upp till godtyckliga bedömningar
            vad som ska vara tillåtet och inte tillåtet att handla med på
            den marknad som alla medlemsstater ska ha samma rätt till.
          </p>
          <p xml:id="i-ByVj24ySeVAHL4X3U1stLJ">
            Så länge som det svenska snuset är tillåtet att tillverka och
            sälja till myndiga i Sverige ska det vara Sveriges riksdags uppfattning
            och mål att samma förutsättningar ska gälla inom hela EU. Därför
            är det som princip ytterst angeläget att den fria handeln återinförs
            för snus inom EU.
          </p>
          <p xml:id="i-5tZh9dbtzhr6CBsFHfmNiG">
            Svensk tobakspolitik blandar samman alla produkter som saluförs
            till konsument, både sådan avsedd att rökas och sådan avsedd att
            snusa, trots att produkterna skiljer sig väsentligen åt beträffande
            kända hälsorisker, innehåll och konsumtionssätt. Det finns goda
            skäl att varna konsumenterna för cigaretter och det finns all
            anledning att vara vaksam på nya forskningsrön om rökfri tobak
            som skulle fastslå annat än att snus är betydligt mindre skadligt
            än övriga tobaksprodukter.
          </p>
          <p xml:id="i-44EBcFx5bXwtjQXVLHygiF">
            Politiker ska akta sig för att uttolka vetenskapen, och det råder
            inget tvivel om att det finns högst skilda uppfattningar mellan
            forskare om hälsoriskerna med snus. Ett råder det dock vetenskapligt
            konsensus om: svenskt snus är mindre hälsovådligt än cigaretter.
            En expertpanel inom EU konstaterar minst 90 procent mindre hälsovådlig.
          </p>
          <p xml:id="i-4GBnXkMqUC7NpaNr9tJnQb">
            Så länge den fullt tillåtna cigaretten produceras och handlas
            med fritt över hela Europa förefaller det orimligt att Sverige
            ska acceptera EU-lagstiftning som uttalat förbjuder en form av
            tobak men tillåter alla andra. Det är därför helt förenligt med
            strävan att minimera antalet handelshinder för det europeiska
            näringslivet att förespråka ett avskaffande av EU:s förbud mot
            snusexport från Sverige, det mest långtgående handelshinder unionen
            har.
          </p>
          <p xml:id="i-XK971TWWKiS53FGmAH4Lbw">
            Vid de översyner som skett av tobaksdirektivet 2001/37/EC som
            i artikel 8 förbjuder snus har kommissionen brutit mot artikel
            11 genom att inte konstatera dess relativt sett cigaretten lägre
            risker. Kommissionen bör ta ställning till hur tobaksdirektivet
            ska tolkas, och kan förmås göra så genom att Sverige som medlemsland
            uppmärksammar den på det orimliga i att export av svenskt snus
            är förbjudet både ur ett handelsperspektiv och utifrån gällande
            direktiv.
          </p>
          <p xml:id="i-QfrK8A5gLxQ2zVCLBq7GjJ">
            Europadomstolen har förvisso prövat huruvida det är förenligt
            med gemenskapsrätten att ett land förbjuds exportera en produkt
            men aldrig tagit juridisk ställning till om åtgärden i sig kan
            anses proportionerlig eller om dess konsekvenser är diskriminerande
            mot svenska företag.
          </p>
          <p xml:id="i-X2LX45aTVyH8vfZdJ6Q9ae">
            Det är vår uppfattning att snusexportförbudet är diskriminerande
            och att ett exportförbud är oproportionerligt. Sverige bör verka
            för att få till stånd en förändring av tobaksdirektivet som inkluderar
            svenskt snus i en reglerad produktion och försäljning i alla EU:s
            medlemsländer.
          </p>
          <p xml:id="i-Fc3CvTMiUy93pV5BJ4rhe6">
            Svenskt snus är beroendeframkallande, då det innehåller nikotin.
            Nikotin i sig är dock inte farligt för kroppen i de doser som
            förmedlas genom cigarrettrökning, nikotinläkemedel eller snus.
            Ändå var beroende ett av de tre argument som har motiverat exportförbudet
            inom Europeiska unionen. De övriga är att snus ger oralcancer
            och att det är en inkörsport till rökning.
          </p>
          <p xml:id="i-MNcPocfNceZBtBdzXiqih5">
            European Commissions Scientific Committee on Emerging and Newly
            Identified Health Risks konstaterade att även om det i studier
            från USA kunde härledas att bruk av snus kunde leda till ett senare
            bruk av cigaretter fann kommittén att inga svenska studier stöder
            detta antagande. Det finns även svenska studier som föreslår det
            motsatta: att förekomsten av snus har hjälpt rökare sluta. En
            del studier föreslår så långtgående slutsatser som att för män
            i åldrarna 1644 år är det sex rökare som börjar med snus på varje
            snusare som börjar med rökning. År 2005 var även detta en ståndpunkt
            som framfördes av Socialstyrelsen i deras årliga Folkhälsorapport.
          </p>
          <p xml:id="i-2sepSu7oznvah8cHZqcdqd">
            Kunskapen om snus som metod för rökslut har fördjupats genom
            att den norska tobaksforskaren Karl Erik Lund vid Statens institutt
            for rusmiddelforskning 30 september 2010 publicerade studien The
            association between use of snus and quit rates for smoking: results
            from seven Norwegian cross-sectional studies.
          </p>
          <p xml:id="i-3k3BaBGm3oG2F3qdac2eB4">
            I korthet konstaterade forskarna att det som varit känt för Sverige
            under betydande tid; att rökare slutar röka med hjälp av snus
            även gäller för Norge. Consistent with Swedish studies, Norwegian
            data shows that experience of using snus is associated with an
            increased probability of being a former smoker. Denna är den senaste
            i raden av internationella studier som slår hål på myten om att
            snusning leder till rökning. Det är det omvända som gäller.
          </p>
          <p xml:id="i-HuJQLx2xEq4cv3oZknqJ8Z">
            De svenska erfarenheterna av inkörsportargumentet har även uppmärksammats
            av forskare i Australien, ett land där snus är totalförbjudet
            men som har framställts som en av lösningarna på svårigheterna
            att få rökare att sluta.
          </p>
          <p xml:id="i-H94NiUAG8TrpDoapc88CJn">
            Vad gäller snus och muncancer kunde Scenihr-gruppen inte konstatera
            vetenskapligt belägg för dessa frekvent förekommande påståenden.
            Snarare stöder denna avsaknad av vetenskapligt belägg den svenska
            folkhälsostatistikens data över muncancer bland svenska män, där
            Sverige har färre än en tredjedel av EU-genomsnittet i nya cancerfall
            per 100 000 invånare.
          </p>
          <p xml:id="i-4ACwmjuP4h6SDKQeTF5G3j">
            År 2001, i takt med ett växande vetenskapligt underlag, lät kommissionen
            ta bort den obligatoriska cancervarningen på svenskt snus till
            förmån för texten: Denna tobaksvara kan skada din hälsa och är
            beroendeframkallande. En del av förvirringen kring den vetenskapliga
            grunden för ett totalförbud av snus avsett att placera under läppen
            är den bredd av varianter av muntobak som finns, många gånger
            med stark provinsiell och kulturell förankring.
          </p>
          <p xml:id="i-n6tXwckrwmMjQZZCW64UC">
            Med olika framställningsmetoder, ingredienser och konsumtionsmetoder
            följer också en synnerligen skiftande riskbild; de har gemensamt
            att de innehåller nikotin men skillnaderna i övriga ämnen och
            substanser gör att svenskt snus tillhör de dokumenterat minst
            hälsopåverkande medan det finns snusvarianter som är dokumenterat
            upp till 130 gånger farligare att använda.
          </p>
          <p xml:id="i-CB4S4m5dyqAj6TsBCYr5x4">
            Slutsatsen är att kommissionens agerande mot snus historiskt
            sett inte kan avfärdas som folkhälsopolitiskt ogrundat, utifrån
            de varianter av muntobak som var vanligast inom gemenskapens länder
            innan Sverige och Finland blev medlemmar.
          </p>
          <p xml:id="i-FKGAXdZywnRpWuQMfR1qwm">
            Dock kan det konstateras att flera av de erkänt hälsovådliga
            muntobaksprodukterna som asiatisk Paan och Gutka, med känt cancerogena
            beståndsdelar som betelnötter och lime, och sudanesisk Toombak
            finns att köpa i stora delar av EU medan det svenska snuset är
            förbjudet. Nyttjare av Gutka löper en 9,9 gånger så hög risk och
            Paan-användare 8,4 gånger så hög risk att utveckla muncancer som
            icke-brukare. Det har historiskt funnits en vetenskapligt välgrundad
            oro för ett växande bruk av muntobak inom EU, utifrån de då mest
            frekvent förekommande produkterna, produkter som du idag kan inköpa
            fullt lagligt i flera av medlemsländerna men den oron grundar
            sig inte på data på svenskt snus.
          </p>
          <p xml:id="i-CHgkdSLcpmpk2Hfsu3Abuc">
            Av de tre historiska argumenten för ett förbud mot svenskt snus
            är två obsoleta. Det kvarvarande att snus är beroendeframkallande
            är inte tillräckligt för att motivera ett totalt handelsförbud,
            så länge det finns andra dokumenterat och presumtivt beroendeframkallande
            produkter som fritt får handlas inom unionen.
          </p>
          <p xml:id="i-8SSQC5k51yi4HwmHZB4QZa">
            Det finns internationellt stöd för att Sverige kan framställas
            som ett föregångsland vad gäller fungerande skadereduktion på
            tobaksområdet. Detta bör vara en av utgångspunkterna för vårt
            förhållningssätt till EU:s exportförbud mot svenskt snus, som
            bidrar till att reducera effekterna på svenskars folkhälsa och
            förminska det principiella problemet med att belägga legitima
            handelsvaror med extrema hinder.
          </p>
          <p xml:id="i-QkhWv1MrKPkoNNHRfYRfTA">
            Folkhälsa är viktigt, men långt viktigare är att principerna
            om alla varors likabehandlande och alla medlemsländers lika rätt
            upprätthålls. Alternativet är en återgång till de bilaterala handelsregleringarnas
            oöverskådliga lapptäcke, där utvecklingen för varje europeiskt
            lands näringsliv och företag är beroende av godtyckliga handelsrestriktioner,
            tullar och politiskt dikterade kvoter alla de delar som tillsammans
            formar protektionism; en i Europa alltför välkänd företeelse som
            bidragit till att göra oss alla fattigare.
          </p>
          <p xml:id="i-DfEouQfzb3RjJ8Db3KbvRf">
            Det finns inga övertygande argument för att upprätthålla exportförbudet
            av handelspolitiska skäl, tvärtom är argumenten för att öppna
            EU:s gränser för snuset långt mycket tyngre än de eventuella hälsorisker
            för konsumenten som kan anses vetenskapligt belagda. Men även
            detta blir ovidkommande så länge handeln med cigaretter och tuggtobak
            är fullt tillåten utan några som helst handelshinder.
          </p>
        </div>
        <div type="motSignatures">
          <list>
            <item xml:id="i-7YDmjJ3BV2dSn1bk1ztush" who="i-W6BJ44rcZjp5pD28NhHrCf">
              Gunnar Axén (M)
            </item>
            <item xml:id="i-kLkznMR2Pj4qBbecXHtJ4" who="i-R9MuNkxgtjYredKHhh6ujV">
              Per Bill (M)
            </item>
          </list>
        </div>
      </div>
    </body>
  </text>
</TEI>
