<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-LU-00444">
  <teiHeader>
    <fileDesc>
      <titleStmt>
        <title>Likabehandling oavsett sexuell läggning</title>
        <author corresp="i-BprbpWQgeNpqWTF9sztgqA i-BprbpWQgeNpqWTF9sztgqA">av Lars Lindblad (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Likabehandling oavsett sexuell läggning</title>
          <idno type="rdwebb">GO02L444</idno>
          <rs type="number">L444</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GO02L444/text</ref>
          <ref type="dokument_url_html">http://data.riksdagen.se/dokument/GO02L444</ref>
          <ref type="dokumentstatus_url_xml">http://data.riksdagen.se/dokumentstatus/GO02L444</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BprbpWQgeNpqWTF9sztgqA</idno>
            <name>Lars Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BprbpWQgeNpqWTF9sztgqA</idno>
            <name>Lars Lindblad</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DbACw72qTTYu6yHZpeLjiH" type="signed"/>
        <correspContext corresp="i-DbACw72qTTYu6yHZpeLjiH">
          <note type="signatory" corresp="i-BprbpWQgeNpqWTF9sztgqA"/>
          <note type="signatory" corresp="i-BprbpWQgeNpqWTF9sztgqA"/>
        </correspContext>
        <correspAction xml:id="i-UJYFWzz1hKc95Xp92kuRWX" type="reviewing">
          <date when="2000-10-11"/>
        </correspAction>
        <correspAction xml:id="i-TUBERfdAogKURFQvTYFt1j" type="referral">
          <date when="2000-10-11"/>
        </correspAction>
        <correspAction xml:id="i-AQGzw99evXafCUzq1nEJJ9" type="dismissal">
          <date when="2000-10-11"/>
        </correspAction>
        <correspAction xml:id="i-68tiawRgDGVddaM3NLEPLj" type="submission">
          <date when="2000-10-05"/>
        </correspAction>
        <correspAction xml:id="i-4xAjz2uqnYhNf5rTk6WbTL" type="referral">
          <date when="2000-10-11"/>
        </correspAction>
        <correspAction xml:id="i-53x6gok5VVx7XAEgysC4ad" type="dismissal">
          <date when="2000-10-11"/>
        </correspAction>
        <correspAction xml:id="i-5yEKv4dAcZKToYPFEGn2TG" type="submission">
          <date when="2000-10-05"/>
        </correspAction>
        <correspAction xml:id="i-RdYx22QMc54T4jHU1YsXuB" type="assigned"/>
        <correspContext corresp="i-RdYx22QMc54T4jHU1YsXuB">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_L_0444/mot_200001_L_0444-0001.pdf"/>
      <div xml:id="i-E9F6vFCAzLG8tRXD7H8B22" type="motHeader">
        <div xml:id="i-2EGvcxHTHqFucBjoiDPjbB" type="motTitle"/>
        <div xml:id="i-Jc33yXsbwJU3B858yaZpkW" type="motSubmissionInfo"/>
      </div>
      <div xml:id="i-Vn5N8JEySxESqHHS1VG5Kq" type="motBody">
        <div xml:id="i-2vQUAr2bnZtaBZpHjWx3mE">
          <p xml:id="i-2i4MJscDQdaBToqtXddJpi">
            2000/01 mnr: L444 pnr: m800
          </p>
          <p xml:id="i-BsZEehfvS3mr3kfrKcozQm">
            Motion till riksdagen 2000/01:L444
          </p>
          <p xml:id="i-CQhBxghuNTnnJDqE9Ugbsg">
            av Lars Lindblad (m)
          </p>
          <p xml:id="i-VmtiwGjjaP2C72KVhYioYe">
            Likabehandling oavsett sexuell läggning
          </p>
          <p xml:id="i-WKiTJKsDRKHj8k1a3nhr4c">
            Förslag till riksdagsbeslut
          </p>
          <p xml:id="i-MhfAiuPnJrXhEGpf8DrAYV">
            1. Riksdagen tillkännager för regeringen som sin mening vad i
            motionen anförs om lagen om sambors gemensamma hem. 2. Riksdagen
            tillkännager för regeringen som sin mening vad i motionen anförs
            om äktenskapsbalken samt lagen om rätt att förrätta vigsel inom
            andra trossamfund än Svenska kyrkan. 3. Riksdagen tillkännager
            för regeringen som sin mening vad i motionen anförs om närståendeadoption.
            4. Riksdagen tillkännager för regeringen som sin mening vad i
            motionen anförs om internationella adoptioner.
          </p>
          <p xml:id="i-BKXeefA8rd6dQ586ZmDbXF">
            Lika rättigheter inte rättigheter för homosexuella
          </p>
          <p xml:id="i-KTomcLNLtbmVvvfiZggsKE">
            I USA var det i vissa delstater så sent som till 1968 förbjudet
            för män och kvinnor av olika ”raser” att gifta sig. Lagen diskriminerade
            vissa. Det kan tyckas självklart för oss idag att var och en ska
            ha rätt att göra sina egna ivsval. Det innebär bland annat att
            man ska ha rätt att gifta sig med den man vill, men också att
            man ska ha rätt att slippa gifta sig med någon man inte vill.
            Resonemanget ter sig i dag ganska självklart för de flesta. Ur
            detta perspektiv var partnerskapslagstiftningen som gäller från
            första januari 1995 viktig — inte minst som symbol för ett samhälle
            som inte favoriserar en viss typ av livsval och diskriminerar
            andra. Om ett par vill omfattas av de juridiska rättigheter och
            skyldigheter lika för alla som gifter sig eller ingår partnerskap
            ska det kunna göra det oavsett om det är ett par bestående av
            man och kvinna, kvinna och kvinna, eller man och man. Lagen, som
            tyvärr var ångt ifrån självklar för de flesta riksdagsledamöter
            när det röstades om den, har hittills utnyttjas av cirka 1500
            svenska medborgare.
          </p>
          <pb facs="riksdagen-motions-pdf/data/200001/mot_200001_L_0444/mot_200001_L_0444-0002.pdf"/>
          <p xml:id="i-Ho7gKMtA819FNXQMN4bcb3">
            2000/01:L444
          </p>
          <p xml:id="i-Y9GwEUdbcpJuqyAVE6PFWY">
            De parbildningar som sker mellan vuxna människor på frivillig
            grund, och som därför inte är skadliga för inblandade eller tredje
            part, bör likabehandlas i all lagstiftning. Den som hävdar något
            annat måste i sådant fall visa att t ex homosexuella pars inkluderande
            i samlevnadslagstiftningen på samma villkor som för heterosexuella
            skadar dem själva eller andra. Om det inte kan visas är det inte
            alls rimligt att utestänga vissa. Det finns i dag omotiverade
            rättsliga skillnader mellan homo- och heterosexuella sambor. Endast
            vid särskilt angivna fall så likabehandlas dessa par. Exempel
            på områden där homosexuella sambor drabbas är i lagen om ekonomiska
            föreningar, jävsbestämmelser i t ex aktiebolagslagen, lagen om
            arbetslöshetskassor, lagen om allmän försäkring, samt studiestödslagen.
            Det är inte rimligt att Sverige på detta sätt diskriminerar människor
            bara för att de inte valt att leva som man och kvinna. Likhet
            inför lagen är en viktig princip som också måste gälla oavsett
            sexuell läggning. Därför bör de regler som gäller enligt lagen
            om sambors gemensamma hem, den s k sambolagen (1987:232) även
            gälla homosexuella sambor. En detalj som försvårar för homosexuella
            att ingå partnerskap är det faktum att andra trossamfund än Svenska
            kyrkan måste ansöka hos länsstyrelsen för att få tillstånd att
            förrätta registrerat partnerskap. Staten gör det därmed svårare
            för ett trossamfunds präster att förrätta registrerat partnerskap
            vilket inte är bra. Därför bör äktenskapsbalken (1987:230) samt
            lagen om rätt att förrätta vigsel inom andra trossamfund än Svenska
            kyrkan (1993:305) utökas, så att de trossamfund som berörs också
            ges rätt, d v s om de så önskar, att förrätta partnerskap. Ett
            vanligt argument mot partnerskapslagen, när den debatten fördes,
            var att homosexuella relationer inte kunde resultera i egna barn
            och därför heller inte var att betrakta som en ”familj”. Med detta
            resonemang finns det bara en enda typ av familjebildning som verkligen
            går att definiera som en familj, nämligen kärnfamiljen. Alla andra
            typer av relationer bortdefinieras automatiskt. Redan innan partnerskapslagstiftningen
            fanns det ju fler typer av ”familjer” än kärnfamiljen. Dessutom
            borde den som använder detta argument logiskt sett också anse
            att ett heterosexuellt par som inte kan få egna barn inte utgör
            en familj. Det enklaste och mest rimliga vore förstås om kvinnor,
            män, kompisar eller syskon reglerade sina förhållanden genom fria
            civilrättsliga avtal. Dessvärre är det i dag inte realistiskt
            att helt överge de olika typer av äktenskaps- och parlagstiftning
            som finns till förmån för fria avtal mellan kvinnor och män i
            olika konstellationer. Därför är det rimligt att staten, i detta
            läge, tillhandahåller en så individanpassad och livsvalsneutral
            familje- och parlagstiftning som möjligt. Staten bör inte favorisera
            eller peka ut en viss samlevnadsform. Begreppen familj och familjepolitik
            måste utvidgas till omfatta mer än kärnfamiljen, som är långt
            ifrån den enda familjeformen. Ett modernt samhälle är ett öppet
            samhälle och omsluter alla oavsett det individuella valet av livsstil.
            I den bästa av världar skulle det inte finnas något behov av en
            lagstiftning som berör den privata sfären. Tilltron till människors
            förmåga att av egen kraft ta hand om sina närmaste i den vidaste
            bemärkelsen skulle på samtliga områden vara politikens ledstjärna.
          </p>
          <pb facs="riksdagen-motions-pdf/data/200001/mot_200001_L_0444/mot_200001_L_0444-0003.pdf"/>
          <p xml:id="i-UdDRhvfBhMbcFAAMQXNcEV">
            Resonemangen ovan gäller i hög grad adoptionslagstiftningen.
            Det är absurt att vissa människor inte har rätt att ansöka om
            adoption och få sin lämplighet som förälder prövad enbart på grund
            av sexuell läggning. En ytterligare absurditet är att det i dag
            är åtminstone teoretiskt möjligt för homosexuella att adoptera
            barn som ensamstående. Denna möjlighet upphör dock om två homosexuella
            registrerar partnerskap. Enligt gällande svensk rätt får ensamstående
            man eller kvinna som fyllt 25 år adoptera barn. Makar får inte
            adoptera barn annat än gemensamt, om det inte rör sig om så kallad
            närståendeadoption, d v s då den ena maken adopterar den andres
            barn. Sammanboende par får inte adoptera barn gemensamt, men det
            går i och för sig bra att göra det var för sig. Ett beslut att
            ingå registrerat partnerskap får således den lätt absurda följden
            för det homosexuella paret att medan banden till den valda livskamraten
            stärks, väljs samtidigt möjligheten att bli förälder bort. För
            det heterosexuella par som väljer att ingå äktenskap får beslutet
            motsatt effekt. Det par som inte tidigare kunnat få ett gemensamt
            barn kan nu gemensamt adoptera ett, vilket tidigare inte varit
            möjligt. Det vanligaste motargumentet brukar vara att barn som
            växer upp i homosexuella familjer skulle fara illa. Men den samlade
            forskningen inom detta område visar tvärtom att det inte går att
            säga att barn med homosexuella föräldrar skulle ha det sämre eller
            må sämre än andra barn. Man kan t ex besöka amerikanska psykologförbundets
            hemsida, som har en sammanställning av undersökningar, på www.apa.org/pi/parent.html.
            På samma sätt är risken inte större för ett barn att bli mobbat
            om det har homosexuella föräldrar än om det har rödhåriga, heterosexuella
            eller några andra föräldrar. Kort sagt de vanligast förekommande
            argumenten mot homosexuella familjebildningar och möjligheten
            för andra än par bestående
          </p>
          <p xml:id="i-E4GAfzJaYbWBFeLVBQ4fWq">
            av en kvinna och en man att adoptera bygger på fördomar. Ett
            argument mot internationella adoptioner har varit att alla de
            länder som förser svenska adoptivföräldrar med deras barn skulle
            upphöra att skicka hit barn om vi tog ett beslut om att tillåta
            homosexuella att få prövorätt. Detta är dock endast ett lösryckt
            antagande som dessutom visat sig vara fel. Den statliga adoptionsutredningen
            tillfrågade ett antal länder om just detta och svaren var i princip
            entydiga. Vårt eventuella beslut kommer inte leda till att dessa
            länder upphör att sända barn. Det är dags att Sveriges riksdag
            beslutar att bevilja homosexuella rätten till prövning av internationella
            adoptioner. Barnen borde ha rätt till kärlek och trygghet. Adoptionsprövningen
            borde vara inriktad på just detta och inte vilken typ av familjekonstellation
            de ansökande lever i. Genom detta förslag får fler barn möjlighet
            att leva med föräldrar som kan ge dem den kärlek och trygghet
            de behöver. Därtill kommer att den nuvarande lagstiftningen i
            vissa fall uppenbart kommer i strid med den rådande principen
            om barnets bästa. 10 000-tals barn i Sverige lever i dag — oftast
            som barn från tidigare förhållanden — tillsammans med en biologisk
            förälder och dennes homosexuella sambo. Åtminstone i de fall där
            den andra biologiska föräldern omkommit eller av annan anledning
            är ute ur bilden, är det uppenbart att en adoption hade kunnat
          </p>
          <p xml:id="i-FPz31RbD2iyXAg7fR4v1E9">
            2000/01:L444
          </p>
          <pb facs="riksdagen-motions-pdf/data/200001/mot_200001_L_0444/mot_200001_L_0444-0004.pdf"/>
          <p xml:id="i-Sjf5bhGtS2jwfNSUttk5A4">
            2000/01:L444
          </p>
          <p xml:id="i-8a5yMvMxTc3dBEnUeD6gpr">
            vara till fördel för barnet — dels av ekonomiska skäl eftersom
            barnet då får arvsrätt, men framför allt av känslomässiga skäl.
            Dessa fall kommer över huvud taget inte under prövning i dag eftersom
            lagen så kategoriskt utesluter möjligheten för sammanboende/registrerade
            partner att adoptera barn. I detta avseende kan Sverige inte sägas
            leva upp till barnkonventionens krav. Ett första steg vore att
            Sverige, likt Island och — nyligen också — Danmark, införde möjlighet
            till s k närståendeadoption också för homosexuella. Detta innebär
            att om ett barn har en vårdnadshavare, den biologiska föräldern,
            och denna dör så skall dennas partner, också om denna är av samma
            kön, kunna adoptera barnet, som vuxit upp med dem båda. Man kan
            också tänka sig att om barnet har två vårdnadshavare och om det
            inte haft någon kontakt med en av dem, utan istället vuxit upp
            med en av föräldrarna och dennas partner av samma kön, skall den
            senare kunna adoptera barnet, om den andra föräldern går med på
            det. Varje människa borde ha rätt att göra de val hon vill i sitt
            liv generellt så länge hon gör dem av egen kraft och inte skadar
            någon annan. Ingen kan kräva att någon annan — det offentliga
            — ska finansiera ens egna livsval. Däremot kan man kräva rätten
            att fritt få välja så länge man gör det på egen bekostnad. Det
            betyder givetvis också att man måste vara beredd att ta konse-
            kvenserna av sina val.
          </p>
          <p xml:id="i-6cxG3d1MAPQZ9vy1gPav4M">
            Stockholm den 4 oktober 2000 Lars Lindblad (m)
          </p>
        </div>
      </div>
    </body>
  </text>
</TEI>
