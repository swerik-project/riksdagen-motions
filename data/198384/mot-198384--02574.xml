<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--02574">
  <teiHeader>
    <fileDesc>
      <titleStmt>
        <title>I propositionen föreslås att en allmän folk- och bostadsräkning genomförs under år 1985. Räkningen skall baseras dels på enkät till allmänheten  och husägare, dels på olika registeruppgifter.</title>
        <author>Kenth Skårvik och Kerstin Anér</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>I propositionen föreslås att en allmän folk- och bostadsräkning genomförs under år 1985. Räkningen skall baseras dels på enkät till allmänheten  och husägare, dels på olika registeruppgifter.</title>
          <idno type="rdwebb">G7022574</idno>
          <rs type="number">2574</rs>
          <ref type="dokument_url_text">http://data.riksdagen.se/dokument/G7022574/text</ref>
          <ref type="dokument_url_html">http://data.riksdagen.se/dokument/G7022574</ref>
          <ref type="dokumentstatus_url_xml">http://data.riksdagen.se/dokumentstatus/G7022574</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DMheKZZCYDtLzdvzFzc5vP</idno>
            <name>KENTH SKÅRVIK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L618RA3u6JV44VaZvrXwwB" type="signed"/>
        <correspContext corresp="i-L618RA3u6JV44VaZvrXwwB">
          <note type="signatory" corresp="i-DMheKZZCYDtLzdvzFzc5vP"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__2574/mot_198384__2574-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1983/84:2574
          </p>
          <p>
            Kenth Skårvik och Kerstin Anér 1985 års folk- och bostadsräkning,
            m. m. (prop. 1983/84:85)
          </p>
          <p>
            I propositionen föreslås att en allmän folk- och bostadsräkning
            genom- förs under år 1985. Räkningen skall baseras dels på enkät
            till allmänheten och husägare, dels på olika registeruppgifter.
            Propositionen har föregåtts av ett utredningsförslag (FOBALT),
            som framlades av statistiska centralbyrån. Det förslaget hade
            väsentliga brister från framför allt integritetssynpunkt och utsattes
            för hård kritik från olika håll. I sina centrala delar har också
            FOBALT-förslaget avvisats av rege- ringen. Allmänna folk- och
            bostadsräkningar genomförs i Sverige vart femte år i motsats till
            det normala i andra länder, där sådana räkningar genomförs vart
            tionde år. Ett undantag gjordes 1955, när ingen räkning genomfördes.
            Det huvudsakliga syftet till att så täta allmänna räkningar görs
            i Sverige torde vara önskemålet om aktuell sysselsättningsstatistik,
            inte bara på nationell nivå utan också på regional och lokal nivå.
            Detta behov kan numera tillgodoses genom bearbetning av de kontrolluppgifter
            som arbets- givarna årligen lämnar till skattemyndigheterna. Ett
            utnyttjande av infor- mation från kontrolluppgifterna för sysselsättningsstatistik
            bör kunna leda till en på sikt väsentligt förbättrad sysselsättningsstatistik.
            Det kräver inte heller någon förändring av kontrolluppgiften.
            Uppgifter om befolkningen och dess förändringar kan erhållas från
            de olika register som redan finns. Det område där behovet av ny
            statistik kan upplevas som väsentligt gäller med andra ord främst
            boendet. Det är emellertid tveksamt om uppgiftsbehovet är så stort
            att det motiverar en så stor allmän statistikinsamling som en
            generell folk- och bostadsräkning. En enkätundersökning för slumpvis
            utvalda hushåll torde kunna fylla samma behov, eventuellt kompletterad
            med separata mätningar i sådana kommuner som har speciellt behov
            av beslutsunderlag. Skyddet för den personliga integriteten bör
            enligt vår uppfattning ytter- ligare betonas. Den s. k. statistikutredningen
            har nyligen lagt fram förslag om stärkt integritetsskydd, som
            f. n. är föremål för remissbehandling. Vi anser att beslut om
            en ny allmän uppgiftsinsamling av den omfattning som en folk-
            och bostadsräkning innebär inte bör fattas förrän riksdagen fått
            tillfälle att ta ställning till förslagen om förstärkt integritetsskydd.
            Även folkbokföringsfrågorna är f. n. föremål för utredning, vilket
            är ytterligare ett skäl att inte nu genomföra en allmän folk-
            och bostadsräkning. Att det är lämpligt att vänta tills vi fått
            ett sådant stärkt integritetsskydd framgår inte minst av det anförande
            som SCB:s chef, Sten Johansson, höll för inbjudna riksdagsledamöter
            den 8 mars i år. Han anförde därvid:
          </p>
          <pb facs="riksdagen-motions-pdf/data/198384/mot_198384__2574/mot_198384__2574-002.pdf"/>
          <p>
            Mot. 1983/84:2574 10
          </p>
          <p>
            SCB vill ha ytterligare möjligheter att möta människornas oro
            med konstruktiva åtgärder. Statistiker och forskare bör få samma,
            kanske rent av grundlagsfästa möjligheter att skydda sina uppgiftslämnare
            som tid- ningarna har. — — — Skyddet kan förstärkas genom att
            man i sekretesslag och datalag gör en knivskarp åtskillnad mellan
            uppgifter som insamlats och/eller lagrats för statistik och forskning,
            och uppgifter i administrativa myndighetsregister som används
            för kontroll och beslut om enskilda in- divider. Uppgifter som
            har insamlats och lagrats uteslutande för statistik och forskning
            bör enligt sådan ny lagstiftning aldrig under några omstän- digheter
            få användas för administrativ kontroll eller för beslut om enskil-
            da. — — — Integritetsproblemet ser helt olika ut i statistikregister
            och administrativa register. Det är den systematiska sammanblandningen
            av de två typerna som bildar grunden för människornas oro.
          </p>
          <p>
            Dessa ord från Sten Johansson kunde vara direkt tagna ur den
            integri- tetsdebatt som folkpartiet har fört. Vi har också opponerat
            mot vad SCB:s chef kallar en ”systematisk sammanblandning” av
            uppgifter för statistik och för administration. Vi anser liksom
            han att lagen icke är tillräckligt knivskarp på denna punkt. Det
            vore orätt mot en generaldirektör som är så oroad över vad hans
            statistik kan användas till att genomföra en allmän folk- och
            bostadsräkning innan en sådan lag finns. Kostnaderna för den FoB
            85 som propositionen föreslår uppskattas till ca 130 milj. kr.
            Därtill kommer kostnader hos företagen som inte inklude- rats,
            men som uppenbarligen är av icke obetydlig omfattning. En utebliven
            FoB skulle med andra ord innebära en avsevärd besparing. I propositionen
            föreslås att uppgift om arbetsställenummer skall införas på kontrolluppgifterna.
            Detta finner vi särskilt olämpligt. Kontrolluppgif- ten är avsedd
            för skatteredovisning och bör inte belastas med uppgifter som
            ligger utanför skatteområdet. Det skulle också innebära att ett
            stort antal företag med fler än ett arbetsställe skulle drabbas
            av ytterligare utökad uppgiftsbörda, när i stället ambitionen
            enligt vår uppfattning mås- te vara att begränsa uppgiftslämnandet.
            Det kan också invändas att de insamlade uppgifternas relevans
            kommer att bli låg. I propositionen sägs att uppgifterna om arbetsställenummer
            framför allt skall utnyttjas för pendlingsstatistik. Om en sådan
            skall bli användbar måste den emellertid bygga på väsentligt fler
            och bättre data, t. ex. arbetstidens förläggning, restider, färdsätt
            m. m. Med hänvisning till ovanstående hemställer vi 1. att riksdagen
            avslår proposition 1983/84:85 angående 1985 års folk- och bostadsräkning
            m. m., 2. att riksdagen, om ovanstående yrkande ej bifalls, i
            vart fall avslår propositionens förslag till lag om arbetsställenummer
            m.m.
          </p>
          <p>
            Stockholm den 20 mars 1984 KENTH SKÅRVIK (fp) KERSTIN ANÉR (fp)
          </p>
        </div>
      </div>
    </body>
  </text>
</TEI>
