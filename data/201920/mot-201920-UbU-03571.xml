<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-UbU-03571">
  <teiHeader>
    <fileDesc>
      <titleStmt>
        <title>med anledning av prop. 2019/20:127 Fjärrundervisning, distansundervisning och vissa frågor om entreprenad</title>
        <author corresp="i-JLXuQC8Bjt8suyRFj6kC3h">av Gudrun Brunegård m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:3571 av Gudrun Brunegård m.fl. (KD)</title>
          <idno type="rdwebb">H7023571</idno>
          <rs type="number">3571</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H7023571/text</ref>
          <ref type="dokument_url_html">http://data.riksdagen.se/dokument/H7023571</ref>
          <ref type="dokumentstatus_url_xml">http://data.riksdagen.se/dokumentstatus/H7023571</ref>
          <ref type="docx">http://data.riksdagen.se/fil/BF23809C-FC11-4578-A060-68CBC0896727</ref>
          <ref type="pdf">http://data.riksdagen.se/fil/38BC2EDF-B81D-4634-82B1-2343254E7109</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JLXuQC8Bjt8suyRFj6kC3h</idno>
            <name>Gudrun Brunegård</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Gtf31xqX5J4dcpnV6st3EJ</idno>
            <name>Cecilia Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction type="basedOn" xml:id="i-MxS4EZmVddCp375uLT3Sb6"/>
        <correspContext corresp="i-MxS4EZmVddCp375uLT3Sb6">
          <ref>Proposition 2019/20:127</ref>
        </correspContext>
        <correspAction xml:id="i-EE1EYYK2pw2d4eVAR3SJQX" type="signed"/>
        <correspContext corresp="i-EE1EYYK2pw2d4eVAR3SJQX">
          <note type="signatory" corresp="i-JLXuQC8Bjt8suyRFj6kC3h"/>
          <note type="signatory" corresp="i-NHqTsXnUVsZFg94vA6SKDr"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-Gtf31xqX5J4dcpnV6st3EJ"/>
        </correspContext>
        <correspAction type="submitted" xml:id="i-3qzeYtm9TKY3LamR6fkQ3F">
          <date when="2020-04-08"/>
          <time when="15:21:57"/>
        </correspAction>
        <correspAction type="reviewed" xml:id="i-5dnVMVRhxzzeQ6eVD6cLDu">
          <date when="2020-04-09"/>
          <time when="13:08:59"/>
        </correspAction>
        <correspAction type="dismissed" xml:id="i-2U7xg2saQNx5RpRYsdhWR4">
          <date when="2020-04-14"/>
        </correspAction>
        <correspAction type="referred" xml:id="i-KtuaN6mDCbWquxvtE9pAWV">
          <date when="2020-04-15"/>
        </correspAction>
        <correspAction type="assigned" xml:id="i-Ep3jxn9RvRkCcmC7ooJJpj">
          <date when="2020-06-17"/>
          <time when="14:26:21"/>
        </correspAction>
        <correspContext corresp="i-Ep3jxn9RvRkCcmC7ooJJpj">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-UcRpEJucRxves1nePZsfcu"/>
        <correspContext corresp="i-UcRpEJucRxves1nePZsfcu">
          <ref type="uppgift">2019/20:UbU24</ref>
          <ref type="ref_dok_id">H701UbU24</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU24</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-AhbrvdX4RhmzA8K4pkD361"/>
        <correspContext corresp="i-AhbrvdX4RhmzA8K4pkD361">
          <ref type="uppgift">2019/20:UbU22</ref>
          <ref type="ref_dok_id">H701UbU22</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU22</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction type="behandlas_i" xml:id="i-JwS3baHeqRs9c73LsdSEvy"/>
        <correspContext corresp="i-JwS3baHeqRs9c73LsdSEvy">
          <ref type="uppgift">2019/20:UbU23</ref>
          <ref type="ref_dok_id">H701UbU23</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UbU23</ref>
          <ref type="ref_dok_titel">Fjärrundervisning, distansundervisning och vissa frågor om entreprenad</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:3571 av Gudrun Brunegård m.fl. (KD) med anledning av prop. 2019/20:127 Fjärrundervisning, distansundervisning och vissa frågor om entreprenad</div>
      </div>
      <div type="motBody">
        <div type="motProposal" subtype="förslag">
          <head xml:id="i-31FqUUn4AdqKhhTFjLkUcn">
            Förslag till riksdagsbeslut
          </head>
          <list style="ol">
            <item xml:id="i-4CMmCSjmwmTNoMbdBoTKsQ">
              Riksdagen ställer sig bakom det som anförs i motionen om att
              tillgodose en förstärkt rätt för elever från alla nationella minoriteter
              att utveckla sin kultur och sitt språk, likt samiskan nu får,
              och detta tillkännager riksdagen för regeringen.
            </item>
            <item xml:id="i-XwrQ6gx6AmG5m6DYed8Yyx">
              Riksdagen ställer sig bakom det som anförs i motionen om ökad
              flexibilitet i regelverket och tillkännager detta för regeringen.
            </item>
            <item xml:id="i-HptMMupDXQRUtf3ngxdz2v">
              Riksdagen avslår förslaget att fjärrundervisning endast ska ske
              med elever som befinner sig i lokaler som skolan disponerar.
            </item>
            <item xml:id="i-7vbCSrcnpaRT5vY3g1DL1M">
              Riksdagen ställer sig bakom det som anförs i motionen om skollagens
              22 kap. 9 § och tillkännager detta för regeringen.
            </item>
            <item xml:id="i-GuYDKJPjYhvhGiwfTQCgB7">
              Riksdagen ställer sig bakom det som anförs i motionen om skollagens
              22 kap. 11 § och tillkännager detta för regeringen.
            </item>
            <item xml:id="i-5iNKY79HJB4jdR93jwVoUp">
              Riksdagen ställer sig bakom det som anförs i motionen om att
              stryka andra stycket i skollagens 22 kap. 20 § och tillkännager
              detta för regeringen.
            </item>
            <item xml:id="i-7kYB4fcfvv8t1pV8FLsuPS">
              Riksdagen ställer sig bakom det som anförs i motionen om distansundervisning
              även i vissa praktiska ämnen och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-BBmDDAuY36TNytpoJzFWLB">
            Motivering
          </head>
          <p xml:id="i-JHADPShMuQh4AwpXLGwBGW">
            Propositionen innehåller förslag som innebär utökade möjligheter
            att använda fjärrundervisning och distansundervisning. Fjärrundervisning
            ska få användas bl.a. om det för viss undervisning inte finns
            någon lärare inom huvudmannens skolenhet som uppfyller skollagens
            krav på legitimation och behörighet och huvudmannen trots upprepade
            ansträngningar inte har lyckats anställa en sådan eller om elevunderlaget
            för en viss skolenhet är så begränsat att närundervisning inom
            skolenheten leder till betydande organisatoriska eller ekonomiska
            svårigheter för huvudmannen. Distans­undervisning ska få användas
            för en elev som inte kan delta i närundervisning på grund av en
            dokumenterad medicinsk, psykisk eller social problematik och,
            i gymnasieskolan och gymnasiesärskolan, även för en elev som av
            andra särskilda skäl inte kan delta i närundervisning. Propositionen
            föreslår också utökade möjligheter till entreprenad.
          </p>
          <p xml:id="i-QvfwFrsQm1m5bKdX1LzCN">
            Kristdemokraterna välkomnar att propositionen ger ökade möjligheter
            att använda fjärr- och distansundervisning. Det bidrar exempelvis
            till att elever i glesbygd kan få undervisning av en behörig lärare
            utan att behöva pendla långa sträckor. Elever med samiska som
            modersmål får bättre möjlighet att få sin rätt till undervisning
            på moders­målet tillgodosedd. Genom att regleringen om samiska
            flyttas från förordning till lag stärks denna rätt. Kristdemokraterna
            menar att denna förändring även ska gälla för övriga nationella
            minoritetsspråk. Detta bör riksdagen tillkännage för regeringen.
          </p>
          <p xml:id="i-2S1QFVeVn2dXZ78UaGQHRY">
            Fjärrundervisning, som enligt den föreslagna definitionen innebär
            att lärare och elever ska vara åtskilda i rum, borde kunna kombineras
            med vanlig närundervisning, så att läraren samtidigt ska kunna
            ha några elever i samma klassrum och några på video­länk. Med
            de begränsningar som den föreslagna lagstiftningen innebär, ska
            en lärare som ger fjärrundervisning sitta i ett eget klassrum
            och ha ett antal elever i ett annat klassrum, med handledare,
            vilket innebär ett ineffektivt resursutnyttjande. Krist­demokraterna
            anser att regelverket borde medge större flexibilitet, exempelvis
            att kombinera olika undervisningsformer.
          </p>
          <p xml:id="i-4fhnPtRQfQLD9aYsEJ1wc1">
            Vi avvisar förslaget att fjärrundervisning endast ska ske med
            elever som befinner sig i lokaler som skolan disponerar. Uppdelningen
            mellan fjärr- och distansundervisning är ett problem. Det finns
            olika anledningar till behovet att få fjärr- eller distansundervis­ning:
            undervisning som tillhandahålls från en annan ort för att den
            lokala skolan saknar expertis i ämnet, exempelvis hemspråk, stödinsatt
            distansutbildning – komplettering av den reguljära utbildningen
            på grund av särskilda behov eller omständigheter, och reguljär
            distansutbildning – planerad del i utbildningen, avsedd för alla
            kursens elever. En flexiblare lagstiftning borde öppna för elever
            som av fysiska, psykiska eller andra skäl har beviljats distansundervisning
            att när det är lämpligt delta i fjärrundervisning från hemmet
            eller en annan plats.
          </p>
          <p xml:id="i-HzuSwkRGj6gnqkywoRdTD6">
            Kristdemokraterna tillstyrker också förslaget om att distansundervisning
            kan användas som stöd under perioder eller under hela utbildningen
            i de fall det bedöms vara lämpligt. Vi understryker vikten av
            att eleven ska ha möjlighet att när som helst övergå/återgå till
            ordinarie undervisning. Skolan ska stödja eleven i detta.
          </p>
          <p xml:id="i-7ufBzDjEfNKiBfb32VmoGV">
            I 22 kap. 9 § skollagen föreskrivs att anordnaren måste ha förutsättningar
            (exempel­vis elevunderlag) för att bedriva reguljär distansundervisning.
            De kraven gör att mindre skolor som vill använda distansundervisning
            som en särskild insats till enstaka elever med extra stödbehov
            inte kommer att kunna utföra detta själva, utan tvingas lägga
            ut det på entreprenad. Det vore en olycklig utveckling, då det
            äventyrar elevens koppling till lärare och skola. Kristdemokraterna
            förordar att det i denna paragraf görs explicit att detta krav
            gäller enbart för utbildningar som är avsedda att ha distansundervisning
            som en reguljär del.
          </p>
          <p xml:id="i-RhJVTpLPnaNiNLQc1A9S34">
            I 22 kap. 11 § skollagen föreskrivs att distansläraren ska ha
            regelbunden direkt­kontakt med eleven när distansundervisning
            används. Detta bör ytterligare preciseras.
          </p>
          <p xml:id="i-HtuKqfcDA3wCpqKSMDKRFH">
            I 22 kap. 20 § skollagen föreskrivs att kommuner inte behöver
            betala det tilläggs­belopp som lämnas för elever som har ett omfattande
            behov av stöd eller ska erbjudas modersmålsundervisning, om det
            innebär betydande ekonomiska svårigheter. Denna bestämmelse riskerar
            att öppna en smitväg för kommunen med avsevärd potential för problem
            och bristande likabehandling. Kristdemokraterna föreslår att stycke
            två stryks. Detta bör ges regeringen till känna.
          </p>
          <p xml:id="i-mTfLQ8Bj3vmup6EkghMCz">
            Kristdemokraterna menar vidare att även vissa praktiska ämnen,
            vilka i proposi­tionen inte omfattas av möjligheten till distansundervisning,
            ska kunna omfattas av distansundervisning. Ämnen som musik och
            bild skulle, åtminstone delvis, kunna utföras på distans.
          </p>
          <p xml:id="i-G1ntcHoUsMS1NXoqFyeAaE">
            Kristdemokraterna tillstyrker förslaget om att fjärrundervisning
            i modersmål ska kunna ges till elever i förskoleklass och understryker
            vikten av att det finns handledare närvarande och att utbildningsformen
            utvärderas.
          </p>
          <p xml:id="i-TEEsueqRKsLZbnK8f5K6Ra">
            I den nationella försöksverksamhet som bedrivs i Torsås kommun
            kombineras i dag fjärr-, distans- och närundervisning i olika
            utbildningsmoment, med individuell fjärrundervisning kombinerad
            med digitala korrespondensstudier och närundervisning vad gäller
            naturvetenskapliga laborationer. Mentorer följer upp studieresultat
            och ger psykosocialt stöd då det behövs. Modellen har visat sig
            vara framgångsrik, både för utlandssvenska elever, elitidrottare
            och elever med olika funktionsnedsättningar. Med de förändringar
            som föreslås i denna motion skapas förutsättningar för en fortsättning
            och även för andra aktörer.
          </p>
        </div>
        <div type="motSignatures">
          <list>
            <item xml:id="i-Jr4YX9u6KRjtDh3pdASEaB">
              Gudrun Brunegård (KD)
            </item>
            <item xml:id="i-2WpRgrDiDBdYGtS1knknR6">
              Acko Ankarberg Johansson (KD)
            </item>
            <item xml:id="i-EjE5GjVRnyRyZ9vyuA1dsL">
              Pia Steensland (KD)
            </item>
            <item xml:id="i-PTFEx4EME32rsTXqiyvAon">
              Cecilia Engström (KD)
            </item>
          </list>
        </div>
      </div>
    </body>
  </text>
</TEI>
