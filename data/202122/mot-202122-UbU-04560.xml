<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-UbU-04560">
  <teiHeader>
    <fileDesc>
      <titleStmt>
        <title>med anledning av prop. 2021/22:161 Ökad likvärdighet för skolhuvudmän</title>
        <author corresp="i-WRiXUtixNTz4kgEnAAs5GH">av Christian Carlsson m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4560 av Christian Carlsson m.fl. (KD)</title>
          <idno type="rdwebb">H9024560</idno>
          <rs type="number">4560</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H9024560/text</ref>
          <ref type="dokument_url_html">http://data.riksdagen.se/dokument/H9024560</ref>
          <ref type="dokumentstatus_url_xml">http://data.riksdagen.se/dokumentstatus/H9024560</ref>
          <ref type="docx">http://data.riksdagen.se/fil/AB87595D-E34D-4448-A3E4-AD1F8024C6ED</ref>
          <ref type="pdf">http://data.riksdagen.se/fil/9ED730A4-E242-4908-9078-0F8BCC42E332</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-WRiXUtixNTz4kgEnAAs5GH</idno>
            <name>Christian Carlsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-Fnk9Zpnk5sS5WYPNBLTPx3</idno>
            <name>Pia Steensland</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NHqTsXnUVsZFg94vA6SKDr</idno>
            <name>Acko Ankarberg Johansson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ASuUxf9qkfH7jj1uPqokMm" type="basedOn"/>
        <correspContext corresp="i-ASuUxf9qkfH7jj1uPqokMm">
          <ref>Proposition 2021/22:161</ref>
        </correspContext>
        <correspAction xml:id="i-58vVZCxYoUbFrDCHDtKUcj" type="signed"/>
        <correspContext corresp="i-58vVZCxYoUbFrDCHDtKUcj">
          <note type="signatory" corresp="i-WRiXUtixNTz4kgEnAAs5GH"/>
          <note type="signatory" corresp="i-Fnk9Zpnk5sS5WYPNBLTPx3"/>
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-NHqTsXnUVsZFg94vA6SKDr"/>
        </correspContext>
        <correspAction xml:id="i-QMpqy9HFkLp1ZFFJ3EeYkZ" type="submitted">
          <date when="2022-04-06"/>
          <time when="16:27:01"/>
        </correspAction>
        <correspAction xml:id="i-F5La5m5jDamKSo2qpTyWXB" type="reviewed">
          <date when="2022-04-11"/>
          <time when="18:24:12"/>
        </correspAction>
        <correspAction xml:id="i-YNy9tEeKkT6KnVFU4JbgFF" type="dismissed">
          <date when="2022-04-13"/>
        </correspAction>
        <correspAction xml:id="i-NYkuojnn8Sm3LYoaqphFhM" type="referred">
          <date when="2022-04-19"/>
        </correspAction>
        <correspAction xml:id="i-3QUE2ETeQChLW881mu5tPV" type="assigned">
          <date when="2022-10-12"/>
          <time when="11:36:25"/>
        </correspAction>
        <correspContext corresp="i-3QUE2ETeQChLW881mu5tPV">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-PjyDRsGRg9qfFcYM5GTCDU" type="behandlas_i"/>
        <correspContext corresp="i-PjyDRsGRg9qfFcYM5GTCDU">
          <ref type="uppgift">2021/22:UbU32</ref>
          <ref type="ref_dok_id">H901UbU32</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU32</ref>
          <ref type="ref_dok_titel">Ökad likvärdighet för skolhuvudmän</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-3Jj4doJuPCgwZsBBUsAqrV" type="motHeader">
        <div xml:id="i-8kTzQ98VoayxqZoGH5mvCf" type="motTitle">
          Motion till riksdagen 2021/22:4560 av Christian Carlsson m.fl.
          (KD) med anledning av prop. 2021/22:161 Ökad likvärdighet för
          skolhuvudmän
        </div>
      </div>
      <div xml:id="i-DSoQFfwq989HWX91WQPdza" type="motBody">
        <div xml:id="i-36RrJPTUSbNhk3zX2gyHzD" type="motProposal" subtype="förslag">
          <head xml:id="i-UFyQ5iBg4oc3SBtnpAhtDi">
            Förslag till riksdagsbeslut
          </head>
          <list xml:id="i-9qhaZUcfNMUPJPwgxZpDo9" style="ol">
            <item xml:id="i-KhgaNtUCqUbVMQBnUXXr45">
              Riksdagen avslår proposition 2021/22:161.
            </item>
            <item xml:id="i-N84JrJ8zLCp2MYYHrSg3Zr">
              Riksdagen ställer sig bakom det som anförs i motionen om att
              regeringen ska återkomma med ett nytt och genomarbetat förslag
              för skolans finansiering och tillkännager detta för regeringen.
            </item>
            <item xml:id="i-HjjSnxai56UWBByHkKj5ij">
              Riksdagen ställer sig bakom det som anförs i motionen om ökad
              statlig styrning av kommuners beräkning av skolpengen och tillkännager
              detta för regeringen.
            </item>
            <item xml:id="i-7GWUzuw9RxytmuKw6nocNA">
              Riksdagen ställer sig bakom det som anförs i motionen om en nationell
              skolpengsnorm och tillkännager detta för regeringen.
            </item>
          </list>
        </div>
        <div xml:id="i-Eztfzwp1Xqaja7WWPYvNWG" type="motContent">
          <head xml:id="i-3uT3B6FUDCL35K7729tVyP" type="h1">
            Motivering
          </head>
          <p xml:id="i-9tcoe9n3ituQs4yZipdH9y">
            I propositionen föreslås flera ändringar i skollagen som syftar
            till att tydliggöra systemet för kommuners beslut om bidrag till
            enskilda skolhuvudmän. Förslagen ska även syfta till att öka likvärdigheten
            mellan kommunala och enskilda huvudmän.
          </p>
          <p xml:id="i-NW7JLPHmM4G9BUF1SMrahD">
            Kristdemokraterna anser att det så långt som möjligt ska finnas
            likvärdiga och rättvisa villkor för kommunala och fristående skolor,
            men vi bedömer att regeringens proposition kommer att få motsatt
            effekt.
          </p>
          <p xml:id="i-6Y3VZSW7fBbwc5tPc3scWs">
            I propositionen föreslås bl.a. att elever som väljer en friskola
            ska få lägre skolpeng. Det kommer att gå ut över enskilda elever
            och slå hårdast mot de mindre och ideella skolorna. Hellre än
            att sänka skolpengen för alla barn som väljer en friskola framför
            en kommunal skola, så bör staten hitta andra sätt att kompensera
            kommuner eller enskilda skolor som har faktiska merkostnader på
            grund av att man upprätthåller vakanta platser eller snabbt behöver
            bygga ut sin kapacitet som en följd av ett skolplaceringsansvar.
            Det behövs dessutom ett betydligt bredare grepp kring frågan om
            skolpengen och skolans finansiering om syftet är att skapa likvärdiga
            förutsättningar.
          </p>
          <p xml:id="i-GB457x1KPSCeYrDJ6meEQY">
            Det största problemet med skolpengen är att den i dag varierar
            för mycket beroende på var i landet du bor. Kristdemokraterna
            vill se en ökad statlig styrning av skolans finansiering och föreslår
            därför en nationell skolpengsnorm, vilket skulle leda till ökad
            likvärdighet mellan skolor, tydlighet om hur skolpengen ska beräknas
            och en mer jämlik skola i hela landet. I stället har riksdagen
            ett förslag på sitt bord där vi inte fullt ut kan överblicka konsekvenserna,
            vare sig för fristående eller för kommunala verksamheter, om regeringens
            förslag blir verklighet.
          </p>
          <p xml:id="i-BmKv8NzYVJc2spvqFnr83u">
            Kristdemokraterna hade gärna sett att regeringen inväntat den
            granskning som Riks­revisionen nu gör av systemet med skolpeng
            och som kommer att redovisas i juni i år. Vi hade också gärna
            sett att regeringen bjudit in riksdagspartierna till konstruktiva
            samtal för att finna gemensamma lösningar kring skolans finansiering.
            Välunderbyggda förslag om skolpengssystemet som på allvar bidrar
            till mer likvärdiga villkor för kommunala och enskilda skolhuvudmän
            hade på så sätt kunnat föras fram. En ny finansieringsmodell behöver
            bl.a. ta hänsyn till likabehandling av elever, oavsett vilken
            skolform de går i, och likvärdiga tilläggsbelopp för elever med
            särskilda behov. Kristdemokraterna avslår därför propositionen
            och föreslår att regeringen ska återkomma med ett nytt och genom­arbetat
            förslag för skolans finansiering.
          </p>
          <head xml:id="i-XDT7ZJMfiZn4RqtWDERyJW" type="h1">
            Kristdemokraternas syn på regeringens förslag
          </head>
          <head xml:id="i-9EiXdfUG76VnBEUipumjZ5" type="h2">
            Förslag om att strukturersättning införs som särskild del i grundbeloppet
          </head>
          <p xml:id="i-WiR9vccREuMLsooLtzcFBv">
            I dag ska hemkommunen enligt skollagen lämna bidrag till den
            enskilda huvudmannen för varje elev vid dennes förskole- eller
            skolenhet. Detta bidrag ska bestå av ett grund­belopp och i vissa
            fall ett tilläggsbelopp. Regeringen föreslår i propositionen att
            det ska införas en strukturersättning som en särskild del i detta
            grundbelopp som hemkommu­nen lämnar till huvudmannen. Grundbeloppet
            föreslås bestå dels av en basersättning, som omfattar de kostnadsslag
            som anges i nuvarande bestämmelser om grundbeloppet, dels av en
            strukturersättning som fördelas utifrån barns och elevers olika
            förutsättningar och behov, undantaget sådana resurser som fördelas
            enligt bestämmelser om tilläggs­belopp.
          </p>
          <p xml:id="i-Nuk2hftUjW1TfiApXbrN1C">
            Sveriges Kommuner och Regioner (SKR) avstyrker förslaget då de
            menar att det riskerar att driva kommuner till att vikta sina
            ersättningar utan att det finns behov av det. SKR menar att bidragen
            i stället bör delas upp i grundbelopp, strukturersättning och
            tilläggsbelopp. Friskolornas riksförbund anser att det inte är
            rimligt vare sig utifrån skollagens krav på likvärdighet för eleverna
            eller utifrån elevers förutsättningar och behov att fördelningssystemen
            ser så olika ut mellan kommuner. Det behöver finnas en större
            enhetlighet i systemet.
          </p>
          <p xml:id="i-2ASqUMtpVJgGvwpfuMxMAC">
            Kristdemokraterna anser att det behövs strukturersättningar,
            både socioekonomiska och sådana som syftar till att stärka mindre
            skolor på landsbygden. Skillnaderna mellan kommuner behöver dock
            minska och inte öka när det gäller beräkning av skolpeng.
          </p>
          <p xml:id="i-4p3TGBGEz2DAXsARHYBxyA">
            Kristdemokraterna vill se en ökad statlig styrning av skolans
            finansiering och före­slår därför en nationell skolpengsnorm,
            vilket skulle leda till ökad likvärdighet mellan skolor och tydlighet
            om hur skolpengen ska beräknas. Vi avstyrker därför förslaget
            att strukturersättning ska införas som särskild del i grundbeloppet
            och föreslår att reger­ingen ska återkomma med ett nytt och genomarbetat
            förslag för skolans finansiering.
          </p>
          <head xml:id="i-9PWVgPrSdDdYTjqMh6TCNt" type="h2">
            Förslag om att kommuner ska redovisa sina beräkningar i ett beslut
            om grundbelopp vilket ger ökad transparens
          </head>
          <p xml:id="i-6LxsXaCd1ScwebWAk38Qkq">
            Förslaget innefattar att regeringen, med stöd av ett bemyndigande
            i skollagen för reger­ingen eller den myndighet som regeringen
            bestämmer, ska kunna meddela föreskrifter som gör en kommun skyldig
            att lämna uppgifter om hur bidrag till en fristående för­skola,
            skola eller annan enskild verksamhet har beräknats avseende grundbeloppet,
            inklusive basersättningen och strukturersättningen.
          </p>
          <p xml:id="i-Qs24g6BJpdNUF4ZE5EnULp">
            Kristdemokraterna har, i likhet med vad många remissinstanser
            framfört, länge påpekat problematiken med att enskilda huvudmän
            inte kan veta bakgrunden till beslut om bidrag som hemkommunen
            har fattat utan att vara nödgade att överklaga beslutet. Det är
            därför positivt att viljan finns att kommunerna ska tydliggöra
            beräkningarna. Frågetecken kvarstår dock kring hur beräkningarna
            faktiskt kommer att göras samt hur påverkan blir på enskilda huvudmän.
            Det behövs en ökad statlig styrning av hur skol­pengen ska beräknas
            för att uppnå mer likvärdiga förutsättningar mellan skolor, och
            regeringens förslag är därför inte tillräckligt långtgående.
          </p>
          <head xml:id="i-KoA3g4AikguTPt1o2KLT95" type="h2">
            Förslag om avdrag för kommuners merkostnader gällande grundbeloppet
          </head>
          <p xml:id="i-Hc3KRNG5B8WYbN6AbsPpF7">
            Regeringen föreslår att hemkommunen ska göra ett avdrag vid beräkning
            av grundbelop­pet till varje enskild huvudman för skolor, efter
            att ha bestämt vilken basersättning som ska lämnas i bidrag per
            elev och innan strukturersättningen läggs till och beslut fattas
            om det slutliga grundbeloppet. Den sänkta skolpengen för friskolorna
            ska motsvara hem­kommunens merkostnader till följd av dess lagstadgade
            skolplaceringsansvar, dvs. att anordna skola i den omfattning
            som krävs för att bereda utbildning för alla i kommunen som har
            rätt till det och inte fullgör sin skolgång på annat sätt. Kristdemokraterna
            avstyr­ker, liksom flera remissinstanser, förslaget att sänka
            skolpengen för alla friskolor.
          </p>
          <p xml:id="i-XFWW7YJa4VXVMEpDEsfE2G">
            Det större ansvar som kommunerna har i och med skolplaceringsansvaret
            åligger inte enskilda kommunala skolor utan kommunen. Hellre än
            att sänka skolpengen för alla barn som väljer en friskola framför
            en kommunal skola, så bör staten hitta andra sätt att kompensera
            kommuner eller enskilda skolor som har faktiska merkostnader på
            grund av att man upprätthåller vakanta platser eller snabbt behöver
            bygga ut sin kapacitet till följd av ett skolplaceringsansvar.
            Det behövs dessutom en bredare ansats kring frågan om skolpengen
            och skolans finansiering om syftet är att skapa likvärdiga förutsättningar.
          </p>
          <p xml:id="i-XN6KBCp2wabfFQLU93HpGa">
            Regeringens förslag om sänkt skolpeng saknar väl beskrivna konsekvenser.
            I prakti­ken kan inte regeringen säga hur förslagen skulle påverka
            en fristående skolstiftelse eller idéburen organisation. Regeringen
            kan inte heller beskriva hur förslagen skulle påverka landets
            kommuner.
          </p>
          <p xml:id="i-W1NPdmPzLeGsPypSmAbKAL">
            Det vi vet är att sänkt skolpeng kommer att gå ut över enskilda
            elever och att det kommer att slå hårdast mot de mindre och ideella
            friskolorna. Det finns en risk att mindre fristående skolenheter
            inte skulle klara sig ekonomiskt, t.ex. byskolor på lands­bygden.
          </p>
          <p xml:id="i-5ou72qmnFNqwbwqdpiy3Rf">
            Kristdemokraterna avstyrker således förslaget och vill att en
            bredare utredning till­sätts om skolpengen och skolans finansiering.
            Det största problemet med skolpengen är att den i dag varierar
            för mycket beroende på var i landet du bor. Kristdemokraterna
            vill därför se en ökad statlig styrning av skolans finansiering
            och en nationell skolpengs­norm. Vi vill minska de skillnader
            som finns i dag mellan kommuner och mellan skolor, genom vårt
            förslag om en ökad statlig styrning av kommuners beräkning av
            skolpengen och att en nationell skolpengsnorm införs för att stärka
            likvärdigheten över hela landet.
          </p>
          <head xml:id="i-MR1vJLXS3t9xJiq5cFMhwz" type="h1">
            Kristdemokraternas förslag och ställningstaganden
          </head>
          <p xml:id="i-FVhH2sZZyDCZ9wB1277cqG">
            Skolan ska vara likvärdig i hela landet, men i dag finns stora
            skillnader i kunskaps­resultat mellan skolor i stad och land.
            Vi måste ta itu med låga kunskapsresultat och ge alla barn goda
            möjligheter till utbildning i hela landet. Det är dock inte bara
            när det gäller kunskapsresultaten som det finns stora skillnader.
          </p>
          <p xml:id="i-2oZsD9mjrkQ8YT8FhgSRRv">
            Skolpengen varierar i dag alltför mycket beroende på om man bor
            i en stad eller på landsbygden, och den varierar mycket mellan
            olika kommuner. Kristdemokraterna vill minska dessa skillnader
            genom en ökad statlig styrning av kommuners beräkning av skolpengen
            och att en nationell skolpengsnorm införs för att stärka likvärdigheten
            över hela landet.
          </p>
          <p xml:id="i-X5hZHTjpWHCEirApgJWH2J">
            En nationell skolpengsnorm behöver inte vara bindande i alla
            delar, men det skulle sätta rätt förväntningar på kommunerna och
            underlätta jämförelser och ansvarsutkrävan­de om det förtydligades
            hur skolpengen ska beräknas och vilka kostnader som kommu­nerna
            ska ta höjd för. Vi menar att en ökad statlig styrning i form
            av en nationell skol­pengsnorm skulle kunna vägleda kommunerna
            mot en mer jämlik och bättre skola.
          </p>
          <p xml:id="i-EWT6DX5JqTS2BimLVPBnPb">
            Regeringen föreslår i stället sänkt skolpeng för alla fristående
            skolor. Sänkt skolpeng slår direkt mot mindre friskolor på landsbygden,
            som ofta drivs av föräldrar med stöd från bygden. Om glesbygdens
            skolor slås ut slås också den levande landsbygden ut, utflyttningen
            av familjer avstannar och valfriheten för elever försämras.
          </p>
          <p xml:id="i-7BHAhCx9Ga6kQdLEa3uAS2">
            Kristdemokraterna verkar för likvärdiga förutsättningar mellan
            skolor i hela landet och betonar vikten av att även de mindre
            huvudmännen, såsom de idéburna företagen, ska verka. Vi försvarar
            rätten till full skolpeng för alla elever och avvisar förslag
            som slår mot friskolorna, landsbygden och valfriheten. Därför
            motsätter vi oss regeringens förslag och avslår propositionen.
          </p>
        </div>
        <div xml:id="i-HK7jxPSnrGxL4dmnjaAQ4t" type="signatureBlock">
          <list xml:id="i-KPLrwuxg3hCGpBUCMov6ZD">
            <item xml:id="i-6apfNTmY6BKh1L7YFfnYni" who="i-WRiXUtixNTz4kgEnAAs5GH" type="signature">
              Christian Carlsson (KD)
            </item>
            <item xml:id="i-Uxj5dAD8Gg2AKqVFZMnC48" who="i-Fnk9Zpnk5sS5WYPNBLTPx3" type="signature">
              Pia Steensland (KD)
            </item>
            <item xml:id="i-SWNpAKCc83WhUVB2o5DJMR" who="i-KHxTD13x4T7QRobXtjMm4K" type="signature">
              Roland Utbult (KD)
            </item>
            <item xml:id="i-5CZ1Bvxfx8N8uSeq5vzmfx" who="i-NHqTsXnUVsZFg94vA6SKDr" type="signature">
              Acko Ankarberg Johansson (KD)
            </item>
          </list>
        </div>
      </div>
    </body>
  </text>
</TEI>
