<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-UbU-00031">
  <teiHeader>
    <fileDesc>
      <titleStmt>
        <title>med anledning av prop. 1996/97:141 Högskolans ledning, lärare och organisation</title>
        <author corresp="i-PRHkYxGCaT2cbJpjjfnRtn i-PRHkYxGCaT2cbJpjjfnRtn">av Beatrice Ask (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:141 Högskolans ledning, lärare och organisation</title>
          <idno type="rdwebb">GK02Ub31</idno>
          <rs type="number">Ub31</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GK02Ub31/text</ref>
          <ref type="dokument_url_html">http://data.riksdagen.se/dokument/GK02Ub31</ref>
          <ref type="dokumentstatus_url_xml">http://data.riksdagen.se/dokumentstatus/GK02Ub31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask </name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-6ZXPhahtuyAnN7jBRr9Zc3"/>
        <correspContext corresp="i-6ZXPhahtuyAnN7jBRr9Zc3">
          <ref>Proposition 1996/97:141</ref>
        </correspContext>
        <correspAction xml:id="i-VwCj4uhvCm8sFvwqcY6Z18" type="signed"/>
        <correspContext corresp="i-VwCj4uhvCm8sFvwqcY6Z18">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-PRHkYxGCaT2cbJpjjfnRtn"/>
        </correspContext>
        <correspAction type="referral" xml:id="i-Q76nMsohTcEoybDjbkNtWK">
          <date when="1997-06-12"/>
        </correspAction>
        <correspAction type="dismissal" xml:id="i-Jq3YgYhDrXMEdZT59MZ1Ta">
          <date when="1997-06-12"/>
        </correspAction>
        <correspAction type="submission" xml:id="i-Sp4WX5r9MV6Yv1B4CUhx8i">
          <date when="1997-06-11"/>
        </correspAction>
        <correspAction type="referral" xml:id="i-6CjLenio1T5JqFuDSoRbbF">
          <date when="1997-06-12"/>
        </correspAction>
        <correspAction type="dismissal" xml:id="i-CrENgaBDTVJB2nAh3GNgS3">
          <date when="1997-06-12"/>
        </correspAction>
        <correspAction type="submission" xml:id="i-HCLyTgDNf6mVBroAeW5wop">
          <date when="1997-06-11"/>
        </correspAction>
        <correspAction type="assigned" xml:id="i-WSJg2qAnew7cgwF3Rdf62g"/>
        <correspContext corresp="i-WSJg2qAnew7cgwF3Rdf62g">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_UB_0031/mot_199697_UB_0031-0001.pdf"/>
      <div type="motHeader" xml:id="i-BK5moDvKfeXTHw53awgiDc">
        <div type="motTitle" xml:id="i-P9HKY4VD8bfGb7GWdSbQqo"/>
        <div type="motSubmissionInfo" xml:id="i-Q4xED3ojnaxYi9DFJt7Wvc"/>
      </div>
      <div type="motBody">
        <div>
          <p>1996/97 Ub31 Ub30-36</p>
          <p>Motion till riksdagen</p>
          <p>105862 Ub31</p>
          <p>av Beatrice Ask m.fl. (m)</p>
          <p>med anledning av prop. 1996/97:141 Högskolans ledning, lärare och organisation</p>
          <p>Den högre utbildningens och forskningens viktigaste uppgift är att åstadkomma kunskapsutveckling. Den högre utbildningen och forskningen måste hålla hög internationell klass. Det är bara genom att ligga i frontlinjen inom viktiga och strategiska områden som Sveriges intressen fullt ut kan tas tillvara.</p>
          <p>Vår grundläggande utgångspunkt är att kvaliteten i utbildningen och dess resultat är det avgörande. De kvantitativa målsättningarna, oavsett om det gäller antal studieplatser, professorer eller jämställdhetsmål, måste ligga i linje med de rimliga och nödvändiga krav som vi och omvärlden ställer rörande utbildningens kvalitet och inriktning. Valfrihet och mångfald, kontinuerliga utvärderingar och kvalitetsanalyser är väsentliga medel och redskap i strävan att uppnå detta övergripande mål. Universitetens och högskolornas organisation måste utmärkas av ökad flexibilitet. En förändrad organisation inom högre utbildning och forskning bör syfta till att lyfta fram både studenternas berättigade krav på ökat inflytande över sina egna studier och handledning av professorer och övriga disputerade lärare, samtidigt som ett kreativt, tolerant och flexibelt forskningsklimat måste främjas. I ett sådant klimat uppmuntras alla individer att utnyttja sin kompetens och att använda sin arbetstid på olika sätt. Det är viktigt att studenterna under sin grundutbildning i undervisningen får möta välmeriterade forskare. Regeringens proposition om högskolans ledning, lärare och organisation innehåller förslag till vad som avses vara förbättringar. Konsekvenserna gällande flertalet av förslagen innebär dock det motsatta. Det beror på att regeringen anlägger ett felaktigt perspektiv i sina förslag. Tonvikt ligger på att i kvantitativa termer kraftigt öka antalet professorer och lektorer, istället för att möjliggöra en kvalitativ utveckling, ett kreativt forskningsklimat som inbjuder till internationellt samarbete, ökad flexibilitet och större inflytande för studenterna. Regeringen har också struntat i att analysera konsekvenserna av sina förslag. Den har lagt ett förslag om en fördubbling av antalet professorer men, bekvämt nog, glömt bort att finansiera tjänsterna.</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0002.pdf"/>
          <p>2Det behövs en ökad rörlighet inom universiteten och högskolorna</p>
          <p>Det är angeläget att statens övergripande regler för högskolornas organisation och resursfördelning är så utformade att de främjar mångfald. Regeringens politik kommer dessvärre att leda till motsatsen. Att ha som övergripande idé att sprida ut forskningsresurser riskerar att leda till ett sämre resultat än om regeringen valt att koncentrera forskningsresurser till ett antal universitet och högskolor. Detta gäller såväl kvaliteten som antalet disputerade. Omfattande utvärderingar utförda av USA:s nationella forskningsråd talar sitt tydliga språk. Ett utmärkande drag hos framgångsrika forskningsinstitutioner i USA är att de är stora. Kännetecknande för det amerikanska utbildningsväsendet är dessutom dess rörlighet. Det normala förfarandet är att en persons grundutbildning, forskarutbildning och första tjänst sker vid olika universitet. I Sverige stannar man ofta vid sin ursprungliga institution. Detta medför förstelning, brist på nytänkande och till ett klimat som försvårar ett sunt utbyte av forskare och professorer mellan olika universitet och högskolor. Vi förordar en utveckling där studenters och forskares rörlighet främjas. Att påbörja forskarutbildning vid de mindre högskolorna i syfte att dessa skall producera sina egna lärare är feltänkt. Resurser till forskarutbildning skall koncentreras syftande till att uppnå en hög kvalitet. Forskarutbildning bör inte anordnas vid fler lärosäten än att hög kvalitet kan garanteras. Mindre högskolor kan bedriva forskning — men resurserna bör användas inom den berörda högskolans prioriterade forskningsområde och i samverkan med det lokala och regionala näringslivet. De regionala högskolornas särarter skall profileras och utvecklas.</p>
          <p>3Lärarbristen är ett faktum — vad gör regeringen?</p>
          <p>Det är välkänt bland alla inblandade och berörda i universitets- och högskolevärlden att det råder brist på kompetenta disputerade lärare och ramtiden ser inte ljusare ut. Detta illustreras av att mellan åren 1986 och 995 har antalet studenter ökat med cirka 72 26 medan antalet lärare enbart ökat med 26 26. År 1986 fanns det cirka 24 000 lärare och 125 000 studenter jämfört med 1995 då det fanns cirka 30 000 lärare och 215 000 studenter. Lärarbristen är ett faktum och den är ett allvarligt hot mot utbildningens långsiktiga kvalitet. Vad gör regeringen? Vilka åtgärder avser regeringen att vidta för att lösa detta uppenbara problem? Regeringen är, som i så många andra avseenden, handfallen och villrådig. Regeringen, med utbildningsminister Carl Tham i spetsen, avser nämligen att locka pensionerade universitetslärare att göra comeback. Regeringen pekar vidare på möjligheten att rekrytera lärare utomlands vilket, med nuvarande löneläge och skattetryck, förefaller vara en god men orealistisk föresats. Regeringen menar vidare att en storsatsning på de mindre och medelstora högskolorna snabbt kommer att resultera i ett stort antal unga lovande disputerade forskare som kan tänkas vara intresserade av att stanna på en mindre ort anställda som universitetslärare. Mot denna bakgrund framträder bilden av en regering som inte förstår vidden av problemet med lärarbrist på landets universitet och högskolor.</p>
          <p>Mot. 1996/97Ub31</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0003.pdf"/>
          <p>Mot. 8 1996/97Ub31 Detta intryck förstärks när vi tar del av regeringens förslag avseende undervisningsskyldighet för professorerna. Den rådande lärarbristen kan inte och får inte åtgärdas genom att ”göra om landets professorer till lektorer” med en alltför stor undervisningsskyldighet. Regeringen föreslår att en högskola inte längre skall behöva ha tillstånd rån Högskoleverket för att anställa professorer. Detta förslag avvisar vi med bestämdhet. Professorstiteln skall inte degraderas. Kvalitet och kompetens är nyckelorden. Antal inrättade professorstjänster får inte användas som ett lättvindigt konkurrensmedel. Professorernas främsta uppgift är att forska och undervisa och därmed bidra till, den för Sverige så avgörande uppgiften, att bättra på vår kunskapsutveckling. De har i det sammanhanget en tidskrävande och viktig uppgift att söka anslag till olika forskningsprojekt och knyta intressanta internationella kontakter som kan medföra att fler orskare i Sverige blir involverade i internationella forskningsprojekt. Regeringen anser att tillsvidareanställning bör vara den normala anställningsformen inom universitet och högskolor. Detta är en aning örvånande med tanke på att utvecklingen, både utomlands och i Sverige, rör sig i riktning mot fler projekt- anställningar och andra tidsbegränsade anställningsformer. Den misstanke som lätt dyker upp är att regeringen vill införa en anställningsmodell som kan karakteriseras som en konjunkturpolicy istället för en kompetenspolicy. Detta eftersom regeringen anför att ”...om ett långvarigt behov av lärare inom ett ämnesområde kan förutses, är det enligt regeringens mening rimligt att fler lärare tillsvidareanställs. Högskolorna bör således sträva efter att öka antalet lärare med tillsvidareanställning”. Vi anser att tjänsterna vid landets universitet och högskolor i första hand skall vara tidsbegränsade. Ett vanligt arbetssätt inom den akademiska världen är att arbeta i olika forskningsprojekt under en begränsad tid som i hög grad kan variera från projekt till projekt. Utgångspunkten bör därför vara att organisationen präglas av flexibilitet och rörlighet. (Se vidare 8.2 nedan.)</p>
          <p>4Ökat studentinflytande behövs</p>
          <p>Det behövs ett ökat studentinflytande framförallt i planerings- och genomförandefasen inom «både &lt;grund- och = forskarutbildningen. Organisationen inom högskola och universitet påverkar i allra högsta grad studenternas möjlighet att ta ansvar för och utforma sin egen utbildning. I regeringens proposition om högskolans ledning, lärare och organisation saknas det perspektivet. Den enskilde studentens förmåga att lära och utvecklas är på ett avgörande sätt beroende av om han eller hon får ta ansvar för sitt eget lärande. Att studenterna själva planerar och ansvarar för sina studier är en lovande och bra början. Lärarna skall i detta sammanhang fungera som kompetenta, ämneskunniga och uppdaterade handledare. Lärarna skall vara kunniga och engagerade pedagoger. Detta förutsätter en reellt förändrad organisations- struktur och ett förändrat arbetssätt inom högskola och universitet.</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0004.pdf"/>
          <p>Pedagogisk talang och pedagogisk utveckling måste främjas, uppmuntras och belönas. Studenterna skall utvärdera undervisningen och sina egna prestationer som ett inslag i den kontinuerliga uppföljningen och utvärderingen av universiteten och högskolorna. Detta utgör en naturlig del i bedömningen av undervisningens kvalitet. Studenternas erfarenheter är betydelsefulla för utbildningens fortsatta utveckling. Formerna för utvärdering och omdömen ur ett studerandeperspektiv kan variera, men måste utvecklas och tillämpas.</p>
          <p>SJämställdhet skall främjas — inte kvoteras eller tvingas fram</p>
          <p>Regeringen föreslår att högskolelagen ändras så att jämställdhet i högskolornas verksamhet alltid skall iakttas och främjas. Detta är ett utmärkt örslag. Vi motsätter oss däremot med bestämdhet regeringens förslag för att uppnå dessa goda mål. Kvotering och bestraffningar i form av frysta anslag är oacceptabla och otidsenliga redskap för att uppnå en i grunden mycket viktig målsättning. Regeringen avser att i kommande budgetproposition ange rekryteringsmål ör perioden 1997-1999. Vi förutsätter att regeringens hot om bestraffningar i form av frysta anslag inte tas i bruk under denna period, om inte annat så av den enkla anledningen att halva perioden redan är avverkad. Vår utgångspunkt är att kompetensen skall avgöra vem som tilldelas en professorstjänst. Hot om indragna anslag är upprörande. Är den kvinnliga och manliga kandidaten lika meriterade bör tjänsten tillfalla det underrepresenterade könet. Kvotering är fel metod. Kvotering leder till en nedvärdering av professorsyrket och det gynnar ingen. Istället torde det viktigaste vara att debatten om hur kompetens bedöms och värderas fortsätter bland forskare och ansvariga. Målstyrning är ett bra redskap att driva ett förnyelse- och förändringsarbete framåt. Men målen skall beslutas och läggas fast på rätt nivå i utbildningssystemet. Regeringen anser, uppenbarligen, att den är mer kompetent och lämpad att ange kvantitativa mål för jämställdhetsarbetet än landets universitet och högskolor. Detta är minst sagt en märklig inställning. Kompetensen och detaljkunskaper om personer att anställa, lämpliga forskningsområden och resursfördelning finns i forskarvärlden. Vi utgår dessutom från att där finns ett seriöst intresse för att se till att både mäns och kvinnors kompetens tas tillvara.</p>
          <p>6Fasta och tydliga spelregler behövs</p>
          <p>Ett väl fungerande utbildningsväsende präglas av rörlighet och dynamik. Regeringens politik leder till motsatsen. Den statliga forskningspolitikens uppgift är att staka ut den långsiktiga kursen och lägga fast tydliga spelregler. Fasta och tydliga spelregler är ett nödvändigt medel för att kunna uppnå ett utbildnings- och forskningsklimat präglat av rörlighet och konkurrens. Detta i sin tur förutsätter långsiktigt stabila förutsättningar. Fördelningen av</p>
          <p>Mot. 1996/97Ub31</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0005.pdf"/>
          <p>Mot.</p>
          <p>10</p>
          <p>1996/97Ub31</p>
          <p>resurser till högre utbildning och forskning får inte präglas av ett politiskt köpslående.</p>
          <p>6.1 Frågan om särskild myndighetsform för de statliga högskolorna</p>
          <p>Frågan om särskild myndighetsform för de statliga högskolorna förtjänar att tas på allvar och undersökas vidare. Regeringen anför att genom att införa särskilda regler för högskolan har riksdag och regering markerat att verksamheten där skiljer sig från annan statlig verksamhet. Detta är exakt vad utredarna hävdar; nämligen att högskolorna på många sätt särskiljer sig från vad som normalt förknippas med statliga myndigheter. Utredarna anser det motiverat med en egen offentligrättslig form för högskolan. Utredningen ”Reform och förändring” (SOU 1996:21) anser att det finns starka skäl som talar för en egen offentlig rättslig form för de statliga universiteten och högskolorna. Regeringen å sin sida menar att denna typ av verksamhet måste styras och kontrolleras av det allmänna. Detta anser vi vara sämre än ett utökat självbestämmande. Frågeställningen är så pass komplicerad att den kräver en fördjupad analys. Att förändra högskolornas myndighetsform kräver möjligen en grundlags- ändring.</p>
          <p>6.2Inrättandet av nya professurer skall godkännas av Högskoleverket</p>
          <p>Regeringen föreslår att en högskola inte längre skall behöva tillstånd från Högskoleverket för att anställa professorer. Detta förslag kan få långtgående konsekvenser avseende den övergripande forskningspolitiken. Vi anser att en kvalitetssäkring är nödvändig vid tillsättning av nya professorstjänster. Högskoleverket bör få uppdraget att granska och bedöma den berörda högskolans kvalitet inom det berörda forsknings- och utbildningsområdet innan tillstånd kan beviljas. Regeringens förslag är inkonsekvent och ologiskt. Regeringen menar att å ena sidan skall en högskola inte längre behöva tillstånd från Högskoleverket för att anställa professorer, å andra sidan kan en högskola som inte är universitet inte få ett eller flera vetenskapsområden sig tilldelat innan Högskoleverket beviljat tillstånd. Regeringens uppfattning är tydligen att det statliga resursfördelningssystemet måste kvalitetssäkras men inte inrättandet av professorsämbeten bland landets högskolor.</p>
          <p>6.3Fördelning av resurser till forskning och forskarutbildning</p>
          <p>Vi ställer oss frågande till regeringens fokusering på kvantitet istället för kvalitet rörande, för Sveriges utveckling, avgörande frågor som högre utbildning och forskning. Det är av stor vikt att den kvalificerade forskningen</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0006.pdf"/>
          <p>och högre utbildningen inte blir föremål för en politik som främst grundas på regionala eller arbetsmarknadspolitiska skäl. Vi är vidare övertygade om att det krävs en ganska väsentlig volym av duktiga och kreativa forskare vid en institution för att forskarutbildnings- verksamheten också skall bli kvalitativt framgångsrik. Det statliga resursfördelningssystemet skall vara resultatkrävande. Det finns inget hinder för att universitet respektive mindre och medelstora högskolor har olika styrsystem. Fokus vid tilldelning av ekonomiska och personella resurser skall ligga på kvaliteten, inte kvantiteten. Det krävs koncentration av resurser om de statliga insatserna skall ge resultat. Styrelsen har tillsammans med rektor en viktig uppgift att svara för den interna resursfördelningen och uppföljningen av densamma. Att utvärdera det uppnådda resultatet av de fördelade resurserna måste vara en prioriterad uppgift för högskolans styrelse och rektor. Denna utvärdering bör sedan ligga till grund för nästa års resursfördelning. Ökad fokusering på kvalitet innebär inte att mindre och medelstora högskolor sätts åt sidan. På många håll uppnås i dag goda resultat vilket bl. a. redovisas i aktuella rapporter. Men höga kvalitetskrav innebär att forskning vid mindre enheter måste koncentreras till ett eller flera begränsade forskningsfält. Att utveckla högskolornas speciella profil är en huvuduppgift för både det enskilda lärosätet och det statliga resursfördelningssystemet.</p>
          <p>7Högskolans ledning — en klar ansvarsfördelning är nödvändig</p>
          <p>Högskolans ledning skall kännetecknas av professionalism och engagemang, sakkunskap och god överblick. Högskolans ledning måste kunna utöva ett starkt ledarskap präglat av stor lyhördhet. En klar och tydlig ansvarsfördelning av arbetsuppgifterna inom styrelsen är nödvändig. Vi instämmer i att styrelsens ansvar bör förtydligas. Styrelsen för högskolan har det yttersta ansvaret för verksamheten. Det får inte föreligga några oklarheter vad avser styrelsernas roll och uppdrag.</p>
          <p>7.1Styrelsen skall ha tydliga arbetsuppgifter och fullt ansvar</p>
          <p>Högskolans styrelse skall vara självständig och aktiv. Styrelsens huvuduppgifter bör vara att ansvara för de långsiktiga frågorna. Styrelsen skall vara professionell och ha som huvuduppgift att medverka till att kreativa forsknings- och utbildningsmiljöer skapas. Styrelsen bör kunna vara en aktiv pådrivare gällande det nödvändiga och strategiskt viktiga tvärvetenskapliga samarbetet. Styrelsen bör inte ha huvudansvar för den dagliga verksamheten. Det är rektors uppgift. I högskolans styrelse bör näringslivet vara representerat. Högskolans styrelse har en prioriterad uppgift att tillsammans med rektor arbeta aktivt med att knyta samman universitetens och högskolornas verksamhet med det omgivande samhället.</p>
          <p>Mot. 1996/97Ub31</p>
          <p>kl</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0007.pdf"/>
          <p>Mot.</p>
          <p>12</p>
          <p>1996/97Ub31</p>
          <p>Styrelsen och ordföranden skall utses efter samråd med den berörda högskolan eller universitetet.</p>
          <p>7.2Rektor är självskriven styrelseledamot och föredragande</p>
          <p>Högskolans rektor skall vara självskriven ledamot av styrelsen och föredragande. Högskolans rektor bör utses av styrelsen efter det att lärarnas, elevernas och övriga anställdas synpunkter inlämnats. Att låta styrelsen utse rektor skulle renodla dennes förhållande till styrelsen. Stor frihet bör råda för hur de olika lärosätena tar fram sina kandidater till befattningen som rektor. Ordningen med en valförsamling för att på så sätt förankra ett förslag till ny rektor skall kunna behållas vid de aktuella lärosätena. Vi anser dock att pedagogiska meriter bör vägas in på ett tydligare sätt än i dag. Rektorns huvudsakliga uppgift bör vara att ansvara för den löpande verksamheten. Rektor är högskolans chef. Rektorn bör i framtiden lägga mindre tid på administration och mer av sin tid på att utveckla den högre utbildningen och forskningens kvalitet vid det egna lärosätet.</p>
          <p>7.3Ordföranden skall vara extern</p>
          <p>Högskolornas ordförande skall utses av regeringen. Ordföranden skall vara en extern person som inte är anställd vid den berörda högskolan. Regeringen bör inte kunna utse en aktiv politiker eller politiskt tillsatt tjänsteman till ordförande i styrelsen. Att partipolitisera detta viktiga uppdrag vore förödande för verksamheten. En extern ordförande i högskolans styrelse kan tillföra stor kunskap, erfarenhet, kontakter och perspektiv som kan vara nyttiga för högskolans verksamhet. Att göra åtskillnad på uppdragen som rektor respektive ordförande leder till en tydligare rollfördelning. Detta är bra. Det är, enligt högskolelagen, styrelsen som har det övergripande ansvaret över verksamheten. Det är därför naturligt att ordföranden leder styrelsens sammanträden.</p>
          <p>8Lärarna i högskolan</p>
          <p>Den stora bristen på lärare inom landets universitet och högskolor måste åtgärdas. Sverige behöver fler disputerade lärare. Vid de mindre och medelstora högskolorna har endast en fjärdedel av lärarna disputerat. Att skapa förutsättningar för god lärarförsörjning måste vara en huvuduppgift för regering och riksdag.</p>
          <p>8.1Det behövs fler ”riktiga” professorstjänster</p>
          <p>Det behövs fler professorer. Vi motsätter oss inte regeringens ambition att öka antalet professurer, men det får inte bli ett självändamål.</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0008.pdf"/>
          <p>Professorsuppgifter medför en förskjutning åt mer forskningsverksamhet och mindre undervisning än att verka som lektor. Professorstjänsterna måste präglas av en rimlig arbetsbelastning avseende exempelvis omfattningen av undervisningsskyldighet och kontra professorer- nas möjligheter att bedriva långsiktig forskning. Regeringens förslag att ompröva nu gällande kollektivavtal för professorernas undervisnings- skyldighet får inte syfta till att de skall tvingas ha en undervisningsbörda liknande lektorernas. Regeringens förslag att avskaffa de s k sabbatsterminerna motsätter vi oss med bestämdhet. ”Regeln om professorers utrymme för återkommande, ängre sammanhängande perioder för forskning eller sammanhängande konstnärligt utvecklingsarbete bör utgå ur högskoleförordningen” heter det i propositionen. Det verkar uppenbarligen som regeringen har tänkt sig att delvis lösa problemet med lärarbrist genom att tvinga professorerna till en betydligt större undervisningsskyldighet. Detta är en oacceptabel lösning av lärarbristen inom den högre utbildningen. Högskolan behöver mer av lexibilitet och långsiktigt forskningsarbete, inte mindre. Studenterna behöver redan tidigt i sin grundutbildning möta välrenommerade professorer, men precis som alltid är kvalitet viktigare än kvantitet. Regeringens förslag om en fördubbling av antalet professorer på kort tid saknar all realism. Regeringen har, bekvämt nog, glömt bort att en utökning av antalet professorer måste finansieras. Professorer utan de för professorerna nödvändiga ekonomiska och personella resurserna är en omöjlighet. Hur skall de utan dessa elementära förutsättningar kunna arbeta effektivt? En förbisedd effekt blir med automatik att antalet nyanställda ektorer måste öka ytterligare. Regeringen verkar dessutom bortse från att den lagt ut ett besparingskrav på i universitetens fall cirka 100 miljoner kronor. Ekvationen går inte ihop. Fler professorstjänster är ett mycket bra örslag, men de måste finansieras fullt.</p>
          <p>8.2Professorsförordnandet skall vara tidsbegränsat</p>
          <p>Professorsförordnandet bör vara tidsbegränsat till en första period om sex år. Detta bör ses som en kvalitetssäkring. Alla duktiga docentkompetenta forskare blir inte fullgoda professorer. Att få ett förordnande på livstid utan kvalitetsuppföljning av hur individen i fråga fungerar på den berörda tjänsten är otidsenligt. När den första perioden om sex år fullföljts bör professorn kunna ansöka om ett livstidsförordnande, varvid en ny bedömning av vederbörandes kvalifikationer måste göras. En verksam professor skall vara aktiv både inom forskning och undervisning. Men att forska bör i ”normalfallet” vara professorernas huvuduppgift. Varje professor bör emellertid ta aktiv del i undervisningen i någon utsträckning. Frågan om professorstjänsternas exakta innehåll måste hanteras av respektive lärosätes ledning. Det innebär dessutom att de för individerna och helheten viktiga avvägningarna kan göras. Pedagogiska meriter och pedagogiskt engagemang ska belönas och uppmuntras.</p>
          <p>Mot. 1996/97Ub31</p>
          <p>Jä</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0009.pdf"/>
          <p>Mot.</p>
          <p>14</p>
          <p>1996/97Ub31</p>
          <p>Vi känner tveksamhet inför förslaget att avskaffa befordringstiteln biträdande professor. Dessa tjänster fyller en viktig funktion bl a vad gäller befordringsmöjligheter och behovet av olika karriärvägar. Frågan är om inte behovet av biträdande professorer borde kunna avgöras av högskolorna själva.</p>
          <p>8.3Det behövs fler disputerade lärare</p>
          <p>Om Sverige skall ligga i frontlinjen inom forskning och högre utbildning måste antalet disputerade öka kraftigt. Detta gäller inte minst antalet disputerade som arbetar vid de mindre och medelstora högskolorna. Det råder en uppenbar lärarbrist inom högskolan. Detta är ett stort problem. Men ett minst lika allvarligt problem är att antalet disputerade lärare är alldeles för lågt i förhållande både till det totala antalet lärare och antalet studenter. Andelen disputerade lärare varierar mycket kraftigt mellan olika lärosäten och olika ämnen. Vi kan konstatera att knappt hälften av högskolornas och universitetens lärare har disputerat. Vid de mindre och medelstora högskolorna är motsvarande andel cirka 23 96. En allvarlig följd av denna situation är att konkurrensen om välmeriterade lärare att anställa vid de mindre och medelstora högskolorna är hård. Högskolorna och ortens gymnasieskolor kommer att konkurrera om ett begränsat antal lärare. Gymnasieskolorna är, precis som landets högskolor, i akut behov av forskarutbildade lärare. Under de senaste åren har det skett en betydande minskning av antalet. Den långsiktiga trenden är också nedåtgående. Vi ser allvarligt på de effekter det får för gymnasieutbildningens kvalitet och därmed förkunskaperna hos blivande högskolestuderande.</p>
          <p>9Hemställan</p>
          <p>Med hänvisning till det anförda hemställs 1. att riksdagen avslår regeringens förslag till lag om ändring i högskolelagen (1992:1434) i enlighet med vad som anförts i motionen, 2. att riksdagen avslår regeringens förslag om att en tillsvidareanställd lektor som är behörig att anställas som professor skall anställas som professor i enlighet med vad som anförts i motionen, 3. att riksdagen avslår regeringens förslag om att en högskola inte längre skall behöva Högskoleverkets tillstånd för att anställa professorer i enlighet med vad som anförts i motionen, 4. att riksdagen avslår regeringens förslag om principerna för uppställande av rekryteringsmål för professorer i enlighet med vad som anförts i motionen, 5. att riksdagen som sin mening ger regeringen till känna vad i motionen anförts om att forskarutbildning inte bör anordnas vid fler lärosäten än att en hög kvalitet kan garanteras,</p>
          <pb facs="riksdagen-motions-pdf/data/199697/mot_199697_UB_0031/mot_199697_UB_0031-0010.pdf"/>
          <p>6. att riksdagen som sin mening ger regeringen till känna vad i motionen anförts om att tjänster som professor, biträdande professor, lektor, forskarassistent och adjunkt, i första hand bör vara tidsbegränsade, 7. att riksdagen som sin mening ger regeringen till känna vad i motionen anförts om behovet av ett ökat studentinflytande inom högskolan, 8. att riksdagen som sin mening ger regeringen till känna vad i motionen anförts om jämställdhet, 9. att riksdagen som sin mening ger regeringen till känna vad i motionen anförts om en fördjupad analys av frågan om en särskild myndighetsform för högskola och universitet, 10. att riksdagen som sin mening ger regeringen till känna vad i motionen anförts om inrättande av professurer och tillsättning av nya professorstjänster, 11. att riksdagen som sin mening ger regeringen till känna vad i motionen anförts om det statliga resursfördelningssystemet, 12. att riksdagen som sin mening ger regeringen till känna vad i motionen anförts om högskolestyrelsernas uppgifter, 13. att riksdagen som sin mening ger regeringen till känna vad i motionen anförts om att rektor skall utses av styrelsen, 14. att riksdagen som sin mening ger regeringen till känna vad i motionen anförts om regeringens tillsättning av ordföranden i universitetens och högskolornas styrelser, 15. att riksdagen som sin mening ger regeringen till känna vad i motionen anförts om varierade styrsystem vid olika lärosäten, 16. att riksdagen som sin mening ger regeringen till känna vad i motionen anförts om tidsbegränsade professorstjänster under en första period av sex år, 17. att riksdagen som sin mening ger regeringen till känna vad i motionen anförts om omprövning av gällande bestämmelser för professorernas undervisningsskyldighet.</p>
          <p>Stockholm den 10 juni 1997 Beatrice Ask (m) Rune Rydén (m) Ulf Melin (m) Hans Hjortzberg-Nordlund (m) Margareta E Nordenvall (m) Tomas Högström (m) Ulf Kristersson (m) Chris Heister (m) Per Unckel (m)</p>
          <p>Birgitta Wistrand (m)</p>
          <p>Mot. 1996/97Ub31</p>
          <p>15</p>
        </div>
      </div>
    </body>
  </text>
</TEI>
