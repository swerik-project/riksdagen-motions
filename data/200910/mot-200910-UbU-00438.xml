<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UbU-00438">
  <teiHeader>
    <fileDesc>
      <titleStmt>
        <title>Elkraftscentrum Östersund</title>
        <author corresp="i-DKsVYU73WDtSTFEeLoboVx">av Ola Sundell (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Elkraftscentrum Östersund</title>
          <idno type="rdwebb">GX02Ub438</idno>
          <rs type="number">Ub438</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GX02Ub438/text</ref>
          <ref type="dokument_url_html">http://data.riksdagen.se/dokument/GX02Ub438</ref>
          <ref type="dokumentstatus_url_xml">http://data.riksdagen.se/dokumentstatus/GX02Ub438</ref>
          <ref type="doc">http://data.riksdagen.se/fil/2D55B0E5-34EB-457D-8EF3-E7EE556871C7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DKsVYU73WDtSTFEeLoboVx</idno>
            <name>Ola Sundell</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SQZWAdyJa2DhppXTmKMr8p" type="signed"/>
        <correspContext corresp="i-SQZWAdyJa2DhppXTmKMr8p">
          <note type="signatory" corresp="i-DKsVYU73WDtSTFEeLoboVx"/>
        </correspContext>
        <correspAction xml:id="i-Kt4QQL61uXb1edbNS99WnN" type="numbering">
          <date when="2009-10-06"/>
        </correspAction>
        <correspAction xml:id="i-XuXJhMYG4yBUGxz9eVa1Kd" type="submission">
          <date when="2009-10-05"/>
        </correspAction>
        <correspAction xml:id="i-2tcAoLSyVLbV1f51CuQA2e" type="transfer">
          <date when="2009-10-05"/>
        </correspAction>
        <correspAction xml:id="i-C6ApeXQGKtbfe13RUt1ZEn" type="assigned"/>
        <correspContext corresp="i-C6ApeXQGKtbfe13RUt1ZEn">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Y2WH8SzVfRCtmU8Nw3bLmC" type="motBody">
        <div xml:id="i-SAUUUx9XviWz2uGMFHqFV6" type="motProposal" subtype="förslag">
          <head xml:id="i-33t5o37kaDgbZmL8zoWcmg">
            Förslag till riksdagsbeslut
          </head>
          <p xml:id="i-HUbqNSH635oJh3r177vJWf">
            Riksdagen tillkännager för regeringen som sin mening vad som
            anförs i motionen om att etablera Elkraftscentrum Östersund.
          </p>
        </div>
        <div xml:id="i-Lr6jNFbFWP6Mmq4Q7ZBvnt" type="motContent">
          <head xml:id="i-BbzcVtm6TTFTRUoSRTLLNT" type="h1">
            Motivering
          </head>
          <p xml:id="i-GxHCDuqX2M1RWXvgUTaWZQ">
            Alliansens historiska energiöverenskommelse innebär kraftiga
            satsningar på förnybara energislag. Jämtlands naturresurser kommer
            att utgöra en viktig del för att en framgångsrik omställning till
            ren el ska materialiseras. Bristen på kvalificerad teknisk kompetens
            utgör emellertid en flaskhals i utbyggnadsförfarandet. Arbetskraftsbristen
            är ett faktum i flertalet energisektorer. Ett utbildningscentrum
            för elkraftsrelaterade teknikområden Elkraftscentrum Östersund
            ger bättre förutsättningar att möta klimatomställningen samtidigt
            som den jämtländska arbetsmarknaden stärks på längre sikt.
          </p>
          <p xml:id="i-GNxLEjhHZ62vZSjrrqLWSd">
            Regeringens målsättning är att andelen förnybart av Sveriges
            elkraftsproduktion ska uppgå till 50 procent år 2020. Utbyggnad
            av energikällor såsom vindkraft kommer att utgöra en stor del
            i planen. Moderaterna vill därutöver se över vattenkraftens förutsättningar
            att utvecklas med klimatvänlig el genom primärt uppgradering av
            den småskaliga vattenkraften. Ambitionen är att vindkraftens potential
            ska öka från 30 terawattimmar år 2020, varav 20 terawattimmar
            till lands. Bedömningar har också gjort gällande att den småskaliga
            vattenkraftens kapacitet kan öka med 5 terawattimmar.
          </p>
          <p xml:id="i-UREH9Lv7PnGP5vCUcLqVr9">
            En effektökning i förnybara energislag kräver ett modernt anpassat
            eldistributionssystem. I nuläget står Sverige med ett nationellt
            stamnät som behöver uppgraderas och byggas ut för att öka distributionskapaciteten.
            Dessutom står regionnäten och lokalnäten inför massiva restaureringsprogram
            och lokala utbyggnadsplaner för att tillmötesgå vindkraftens och
            vattenkraftens förväntade kapacitetsökning.
          </p>
          <p xml:id="i-4ndufE4ZcgPjveV61kTKXB">
            Regeringens satsningar på förnybara energikällor och elnät innebär
            betydande möjligheter för arbetsmarknaden. En exakt kvantifiering
            är svår att göra, men det finns kalkyler för hur klimatomställningen
            omsätts i antal gröna jobb. Till exempel: Föreningen Svensk Vindenergi
            har beräknat att en utbyggnad av vindkraften om 10 terawattimmar
            kan skapa 7 000 nya arbetstillfällen, detta förutsatt att kompetens
            finns att tillgå.
          </p>
          <p xml:id="i-5oaQL6kTTWi4qQrtZxm7mi">
            En generell arbetskraftsbrist på ingenjörer och kvalificerade
            tekniker är sedan länge väl känt i Sverige. Enligt Sveriges Ingenjörer
            bedöms det saknas cirka femtiotusen ingenjörer i Sverige 2020,
            givet nuvarande utvecklingstakt, demografi, antagningar till högre
            utbildning och utbildningssystem.
          </p>
          <p xml:id="i-NgPu1da6u7EfqTKKmuCX5i">
            Arbetskraftsbristen inom elkraft är särskilt allvarlig. Arbetsgivare
            i landets energibranscher såsom kraftbolag, teknikkonsulter, entreprenörer,
            myndigheter och egenföretagare upplever i dagsläget en grav kompetensbrist
            inom elkraftteknik. En demografisk situation som innebär en oöverträffad
            generationsväxling på ingenjörsområdet gör situationen extra komplicerad
            det är framförallt avgörande på längre sikt att arbetsmarknaden
            får en ordentlig kunskapsinjektion inom elkraftsområdet detta
            för att framgångsrikt kunna sjösätta planerade investeringsprogram,
            avsluta pågående projekt och effektivt genomföra kunskapsväxlingen.
          </p>
          <p xml:id="i-H8s5DHid2Gsrr3YdKoSjYN">
            Enligt Statistiska centralbyråns årliga arbetskraftsbarometer,
            senast publicerad i slutet av 2008, är arbetskraftsbristen i hela
            civilingenjörssegmentet uppenbar, men särskilt påtaglig inom elkraftteknik.
            Till exempel: bristen på civilingenjörer inom elektronik/datateknik/automation
            är extrem vad gäller yrkeserfarna, knappt bättre vad gäller nyutexaminerade.
            Rekryteringsläget på civilingenjörer inom energi- och elektrotekniken
            med yrkeserfarenhet är motsvarande nivå, något bättre vad gäller
            nyutexaminerade. Högskoleingenjörer inom el/elektronik/datateknik
            är densamma. Bristen på styr- och reglertekniskt utbildade är
            extrem vad gäller yrkeserfarna, knappt bättre i det nyutexaminerade
            segmentet.
          </p>
          <p xml:id="i-Uhef1MVkJcWuSHKrDPoyFD">
            Det är viktigt att betona att kompetensbristen inte enbart är
            relaterad till yrkessegment med akademiska bakgrunder. Kunskapen
            har också en tydlig praktisk karaktär, varför relevanta yrkesutbildningar
            därtill är nödvändiga. Arbetskraftsbristen kan kopplas till att
            endast ett fåtal yrkesutbildningar (KY) inom ämnet finns att tillgå
            i landet.
          </p>
          <p xml:id="i-YSZe4f28DU6Rn6BytP5PK7">
            Slutsatsen är kristallklar: tillgången på kompetens matchar med
            all önskvärd tydlighet inte den långsiktiga efterfrågan på elkraftskompetens
            i Sverige.
          </p>
          <p xml:id="i-QPFuNueQn5B3zbFbwnEqHE">
            Det finns i dagsläget akademiska institutioner som har relevanta
            utbildningsprogram inom elkraftsteknikrelaterade ämnen. I södra
            Norrland utmärker sig flera lärosäten. Redan i dag finns en kvalificerad
            yrkesutbildning för drift, service och underhåll av vindkraft
            på Hjalmar Strömerskolan i Strömsund. Utbildningsprogrammet är
            ett samarbete med KTH i Stockholm och Högskolan på Gotland. Skolan
            har mellan tjugo och trettio platser att erbjuda.
          </p>
          <p xml:id="i-LS5MR61uePmiRGNFZi5tnh">
            Relevanta tvååriga KY-utbildningar står att finna i Härnösand.
            Utformningen på programmen är väl anpassade till att möta valda
            delar av kompetensbristen. Inom elkraft bedöms cirka trettio platser
            erbjudas (totalt sjuttio platser per år, varav Kraft-Värme och
            Solenergi står för två tredjedelar).
          </p>
          <p xml:id="i-BioQMHr5h9TFF4XjEtAajn">
            Mittuniversitetet erbjuder också tekniska utbildningar. I Sundsvall
            finns till exempel en civilingenjörsutbildning i elektroniksystem.
            Denna kan erbjuda tio platser per utbildningsomgång. I dagsläget
            har Mittuniversitetet i Östersund sin tyngdpunkt i samhällsvetenskap
            med viss teknikutbildning och tydliga profileringar mot vårdutbildning
            och socionomutbildningar. Institutionen i Östersund har ingen
            elkraftteknisk koppling.
          </p>
          <p xml:id="i-PSezJ6KxbBxLt8zEGae6HJ">
            Det är uppenbart att antalet utbildningsplatser på nämnda institutioner
            ovan inte matchar det totala kompetensbehov som står att finna
            inom den svenska energisektorn på lång sikt. Utrymme finns för
            att utforma fler utbildningsprogram på fler geografiska platser.
            Det är nödvändigt att möta den kompetensefterfrågan som blir den
            oundvikliga konsekvensen av massiva investeringsprogram i förnybara
            energislag.
          </p>
          <p xml:id="i-QhdsbmboccN3vnKJra6CLB">
            Elkraftscentrum Östersund kan utgöra ett samlingsnamn för en
            utbildningssatsning med fokus på elkraftsrelaterade ämnen som
            bör inkludera valda delar av Mittuniversitet i Östersund, tvååriga
            yrkesutbildningsprogram och gymnasieskolans tekniska program.
            Näringslivsaktörer i regionen bör verka som aktiva samarbetspartner
            i satsningen. Det är naturligt att etablera ett samordnat utbildningscenter
            i just Östersund. Stadens geografiska läge och närhet till en
            stor del av Sveriges förnybara källor gör staden till en informell
            strategisk kontaktpunkt redan idag.
          </p>
          <p xml:id="i-R6aw2oAwT4dEFyz6paFroH">
            Jämtland med omnejd är hjärtat i svensk produktion av förnybara
            energislag. I Jämtlands län produceras totalt cirka 13 terawattimmar
            förnybar el varje år, vilket motsvarar 100 000 kilowattimmar per
            länsinvånare. Jämtlands län är med denna siffra ledande inom EU.
          </p>
          <p xml:id="i-HawhMiVpUzy9sWBKa2BLxE">
            Jämtland står också i centrum för svensk vindkraftsutbyggnad.
            Några exempel: Statkraft med stöd av SCA kommer att etablera inte
            mindre än sju vindkraftsparker med 455 vindkraftverk i skogslandet
            mellan Västernorrland och Jämtland, ett projekt värt uppskattningsvis
            16 miljarder kronor. Företaget Wallenstam investerar 300 miljoner
            kronor i 13 vindkraftverk i Jämtland. Senast i raden av investeringsprogram
            är Airtricity och SSE som tillsammans med ett lokalt konsortium
            ska upprätta 45 vindkraftverk i länet.
          </p>
          <p xml:id="i-5Dd5GBY3D7iDonPmv2jHY5">
            Vattenkraften representerar en stor av Sveriges förnybara energiproduktion.
            En bedömning är att 75 % av den totala vattenkraftsproduktionen
            ligger inom en radie om tre timmars bilfärd från Östersund. Kraftbolagen
            investerar i ombyggnation och modernisering av befintliga vattenkraftverk.
            Till exempel Vattenfalls ramprogram 1 inkluderar en gradvis uppgradering
            av befintliga verk som kommer att pågå fram till 2013.
          </p>
          <p xml:id="i-Luxb3HWqMbKr8wqmb7CG5q">
            Alliansens energiöverenskommelse ger betydande möjligheter för
            den jämtländska arbetsmarknaden. Detta kräver dock att kompetensen
            står att finna. Att etablera Elkraftscentrum Östersund är en vital
            del av lösningen för arbetsgivare, studenter, framtida arbetstagare
            och för regionen som helhet.
          </p>
        </div>
        <div xml:id="i-21MmRipf9vffJgN6e8Wvio" type="signatureBlock">
          <list xml:id="i-Sqs3vzPAtK2SWwAqFTquWq">
            <item xml:id="i-D9BcqBxjkziH2wjX9brh2w" who="i-DKsVYU73WDtSTFEeLoboVx" type="signature">
              Ola Sundell (m)
            </item>
          </list>
        </div>
      </div>
    </body>
  </text>
</TEI>
