<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1969--ak--00088">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1969/mot_1969__ak__88/mot_1969__ak__88-001.pdf"/>
      <fw xml:id="i-RP39tgEDkyStf5Xf5VFyUo">
        Motion i Andra kammaren, nr 88 år 1969 9
      </fw>
      <div xml:id="i-YLbPPnnocSYMc8VEzq9HVM" type="motHeader">
        <div xml:id="i-X8pgdWGCXXnfZ3sK1kqRei" type="motTitle"/>
        <div xml:id="i-X7MkjDqtV8wnYziG4CBxzd" type="motSubmissionInfo"/>
      </div>
      <div xml:id="i-C4Kwk78seUydoxyTr9sAic" type="motBody">
        <div xml:id="i-VPPAFqmZ5RyitGHiKqo9mV">
          <p xml:id="i-8VeY7rwdXuLLYJN9VPFvJL">
            Nr 88
          </p>
          <p xml:id="i-MD593Lap89gKrYZ81HVhNe">
            Av herr Ahlmark, angående kapitalvinstbeskattningen. (Lika lydande
            med motion nr 75 i Första kammaren)
          </p>
          <p xml:id="i-STStiK1WtD3piuw1MyY6qn">
            Flera riksdagsbeslut under 1960-talet har aktualiserat samordningen
            mellan olika slag av kapitalvinstbeskattning. En rad remissinstanser
            påpekade både inför 1966 års beslut om ny aktievinstbeskattning
            och 1967 vid reformen av markvinstbeskatt- ningen att en sådan
            samordning bör ske. Landsorganisationen skrev t. ex. i sitt re-
            missvar om aktievinstutredningen:
          </p>
          <p xml:id="i-769Sp83jghG1FCGD5DihuT">
            LO saknar ett samlande grepp på hela problemet beskattning av
            kapitalvinster. Här måste ses som en helhet förmögenhetsbeskattningen,
            värdestegringsbeskattning på aktier, mark och fastigheter, arvs-
            och gåvobeskattningen och aktiebolagsbeskatt- ningen. En samordning
            och anpassning är nödvändig för ett rättvist och effektivt beskattningssystem.
            Utredningen har inte presenterat något underlag för eller mate-
            rial till en sådan diskussion vilket LO beklagar. Väsentliga ekonomiska
            bedömningar kan därför inte göras.
          </p>
          <p xml:id="i-WC4AkCjiJejsHwSriRDqR6">
            I remissvaren till utredningen om bl. a. markvinstbeskattningen
            påpekade många organisationer och institutioner samma sak. Riksskattenämnden
            ifrågasatte om inte beskattningsreglerna borde bli föremål för
            en ny gemensam prövning. Kooperativa förbundet beklagade att det
            saknades förslag om en utredning som skall samordna olika delar
            av kapitalvinstbeskattningen. Näringslivets skattedelegation trodde
            att man riskerade att bristen på samordning kunde leda till ”störande
            inverkan på kapi- talplaceringarna”. Liknande synpunkter framfördes
            vidare av bl. a. kammarrätten, konjunkturinstitutet, Folksam,
            överståthållarämbetet, Familjeföretagens förening och flera länsstyrelser.
            Också propositionen beträffande markvinstbeskattningen var inne
            på denna tanke, dock utan att utlova en sådan utredning. Departementschefen
            sade att han var överens med kritikerna om ”att en samordning
            var önskvärd och kanske nödvändig på lång sikt”. Men han tänkte
            sig endast att man ”i belysning av gjorda erfaren- heter så småningom”
            skulle se över lagstiftningen. Detta är, enligt min mening, inte
            tillräckligt. Det är olämpligt att under lång tid ha ytterst skiftande
            regler för beskattning av olika slag av kapitalvinster. En mål-
            sättning bör vara, som LO framhöll 1966, att principiellt försöka
            se skilda typer av kapitalvinster som en helhet. Därmed är inte
            sagt att det kommer att visa sig möj- ligt att göra reglerna helt
            enhetliga med tanke på de olika förutsättningarna för skilda slag
            av kapitalvinster. Men man bör sträva åt det hållet och snarast
            tillsätta
          </p>
          <pb facs="riksdagen-motions-pdf/data/1969/mot_1969__ak__88/mot_1969__ak__88-002.pdf"/>
          <fw xml:id="i-2a8agiG3kAS5gkq2JbF58D">
            10 Motion i Andra kammaren, nr 88 år 1969
          </fw>
          <p xml:id="i-9dqT6Pb63pytqabwAJFNJx">
            en utredning med den uppgiften. Den bör både gå igenom utländska
            förslag och erfarenheter och belysa frågorna med ledning av de
            praktiska följderna i Sverige av de gällande reglerna för aktievinst-
            och markvinstbeskattning. En annan viktig principfråga, som en
            sådan utredning bör granska, är de nuva- rande skillnaderna mellan
            kapitalvinstbeskattning och inkomstbeskattning. Är det i framtiden
            rimligt att behålla en avsevärt lindrigare beskattning av kapitalvinster
            än av vanliga inkomster? Den frågan diskuterades i proposition
            153/1967 på föl- jande sätt:
          </p>
          <p xml:id="i-THdyRFWz8LnGKR5AUcC4T2">
            Inkomstbegreppet enligt 1928 års kommunalskattelag i dess ursprungliga
            lydelse vilade på uppfattningen att det råder en avgörande skillnad
            mellan inkomst och kapitalvinst. Såsom inkomst skulle i princip
            betraktas endast avkastning av en för- värvskälla. Att beskatta
            sådan avkastning var inkomstbeskattningens syfte. Kapital- vinst
            däremot kunde uppkomma när en kapitaltillgång byttes ut mot en
            annan. Så- dan omflyttning beskattades särskilt t. ex. genom en
            arvs- och gåvoskatt men ansågs inte böra underkastas inkomstskatt.
            Undantag härifrån gjordes för spekulations- vinster som betraktades
            ligga så nära avkastning att de borde inkomstbeskattas. För fastigheter
            uppställdes presumtionen att spekulationsvinst förelåg om fastigheten
            sål- des inom tio år från förvärvet. Detta betraktelsesätt kan
            numera inte längre upprätthållas. Samhällsutvecklingen har medfört
            att större vinster, som uppkommer när tillgångar i realkapital
            realise- ras, inte i första hand framstår som om det från början
            insatta kapitalet återfås efter skälig förräntning. Vinsten är
            ofta relativt sett så stor, att utbytesmomentet trä- der i bakgrunden.
            Resultatet av investeringen ter sig ofta omotiverat fördelaktigt.
            Särskilt i ett läge, när samhället begär att medborgarna skall
            avstå en förhållandevis stor del av sina årliga arbetsinkomster
            till det allmänna i form av skatt, synes ett benhårt fasthållande
            av den ursprungliga skillnaden mellan inkomst och kapitalvinst
            strida mot en annan av de grundläggande principerna för vår beskattning,
            näm- ligen skatteförmågeprincipen.
          </p>
          <p xml:id="i-FFpAZ79eY1ymYTKLACtRGS">
            Starka skäl talar för att ett sådant synsätt i framtiden i ökad
            utsträckning bör påverka skattelagstiftningen. Det är förståeligt
            om många löntagare frågar sig var- för kapitalvinster, som ofta
            erhållits utan vare sig risker eller arbete, endast delvis beskattas
            medan deras egna inkomster är skattepliktiga helt och fullt. Från
            jäm- likhetssynpunkt kan det då bli svårt att motivera de nuvarande
            skillnaderna. Ett ytterligare närmande mellan kapitalvinstbeskattningen
            och inkomstbeskatt- ningen är därför önskvärt med hänsyn till
            principen om skatt efter förmåga. Men om detta skall kunna uppnås
            fordras att flera problem vid kapitalvinstbeskattningen, inte
            minst de samhällsekonomiska effekterna, noga analyseras. Inflationsproblemet
            gavs en god lösning i 1967 års beslut om markvinstbeskattning
            men måste lösas också för andra former av kapitalvinstbeskattning.
            Principen om särskild skatteberäkning för ackumulerad inkomst
            bör rimligen ges en vidgad tillämpning också för realisa- tionsvinst.
            Behandlingen av realisationsförluster blir viktigare i ett läge
            då man i ökad utsträckning jämställer kapitalvinstbeskattning
            och inkomstbeskattning — man bör då söka uppnå större parallellitet
            än i dag mellan rätten att dra av förluster och plikten att skatta
            för vinster.
          </p>
          <pb facs="riksdagen-motions-pdf/data/1969/mot_1969__ak__88/mot_1969__ak__88-003.pdf"/>
          <fw xml:id="i-MkSmZSE49KUWdc3u3JUFLB">
            Motion i Andra kammaren, nr 88 år 1969 11
          </fw>
          <p xml:id="i-ACE1fXmjMjRnBKujBDTvXi">
            Vid en annan beskattning av aktievinster är det angeläget att
            se till att företagens kostnader för finansiering med eget kapital
            inte ökar i förhållande till finansiering med främmande kapital.
            Lösningen på detta problem kan sökas inom ramen för företagsbeskattningen,
            där vi t.ex. har frågan om den nuvarande dubbelbeskatt- ningen
            av utdelad aktiebolagsvinst. Andra komplicerade problem kommer
            naturligt- vis också att aktualiseras. Visar det sig möjligt att
            på ett tillfredsställande sätt lösa dessa och andra frågor, kan
            det också bli möjligt att i framtiden närma reglerna för kapitalvinstbeskattning
            med bestämmelserna för inkomstbeskattning. Visar sig däremot problemen
            vara utomordentligt svårlösta, bör naturligtvis utredningen ges
            frihet att också undersöka om samordningen av olika slag av kapitalvinstbeskattning
            kan uppnås på annat sätt. Det är under alla förhållanden viktigt
            att gå vidare i arbetet på att skapa mo- derna och rationella
            skatteregler för kapitalvinster. När detta krävdes 1967 (mo- tion
            1:908) ansåg bevillningsutskottet (utl. nr 64) att man först borde
            avvakta verk- ningarna av just fattad lagstiftning. En del resultat
            kan nog skönjas redan nu — de första direkta erfarenheterna av
            den nya markvinstbeskattningen kommer att vin- nas vid 1969 års
            taxering — och det är under alla förhållanden viktigt att en ny
            utredning börjar penetrera problemen så snabbt som möjligt. En
            utredning som koncentrerar sig på de skilda slag av samordningsfrågor
            som här har skisserats bör kunna ge underlag för ytterligare reformer.
            Med hänvisning till det anförda hemställes, att riksdagen måtte
            i skrivelse till Kungl. Maj:t begära att en utredning snarast
            tillsättes för att 1. samordna skilda former av kapitalvinstbeskattning,
            2. undersöka möjligheten och lämpligheten av ett ytterligare närmande
            mellan kapitalvinstbeskattning och inkomstbeskattning.
          </p>
          <p xml:id="i-Db6pZtVSRCvYezmsa1U6oD" type="date">
            Stockholm den 17 januari 1969
          </p>
          <div xml:id="i-4K18SPnzT5dZErYQ6292yW" type="signatureBlock">
            <list xml:id="i-3abnBQ1ePfJVwMx6HGN1fs">
              <item xml:id="i-3iTvCjLDgmwP8TdeEEJRXZ" who="i-8aNTXCV4f9MdU7Dz15ZXyB" type="signature">
                Per Ahlmark (fp)
              </item>
            </list>
          </div>
        </div>
      </div>
    </body>
  </text>
</TEI>
