<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-TU-00381">
  <teiHeader>
    <fileDesc>
      <titleStmt>
        <title>Det fasta telefonnätet</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Det fasta telefonnätet</title>
          <idno type="rdwebb">GY02T381</idno>
          <rs type="number">T381</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GY02T381/text</ref>
          <ref type="dokument_url_html">http://data.riksdagen.se/dokument/GY02T381</ref>
          <ref type="dokumentstatus_url_xml">http://data.riksdagen.se/dokumentstatus/GY02T381</ref>
          <ref type="doc">http://data.riksdagen.se/fil/5E961B0A-D8AC-486A-A5FD-C1EE7C833D8A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9CH1KbWwyrj8DRqAQB3Fza</idno>
            <name>Gustav Fridolin</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NHrCDXpbefeQ4tNVN1AkpR" type="signed"/>
        <correspContext corresp="i-NHrCDXpbefeQ4tNVN1AkpR">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-9CH1KbWwyrj8DRqAQB3Fza"/>
        </correspContext>
        <correspAction type="numbering" xml:id="i-8DZuoHURPHjU5aaeYz4Fed">
          <date when="2010-10-28"/>
        </correspAction>
        <correspAction type="submission" xml:id="i-CZC4UxX9FznMfuqFesnNWY">
          <date when="2010-10-26"/>
        </correspAction>
        <correspAction type="transfer" xml:id="i-VuXEZMEFaiFiVcEk8j8drP">
          <date when="2010-10-25"/>
        </correspAction>
        <correspAction type="assigned" xml:id="i-PrFLjCVRnxW6aky96TTPLm"/>
        <correspContext corresp="i-PrFLjCVRnxW6aky96TTPLm">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-JLzDPECLF1srKGRPkQrxcL">
            Förslag till riksdagsbeslut
          </head>
          <p xml:id="i-VUrZokTVH77PX2BrH74hpo">
            Riksdagen tillkännager för regeringen som sin mening vad som
            anförs i motionen om betydelsen av att bevara och utveckla det
            fasta telefonnätet.
          </p>
        </div>
        <div type="motContent">
          <head type="h1" xml:id="i-AexQijrNo3p2vgQBySZ5Sc">
            Bakgrund
          </head>
          <p xml:id="i-DQHjBP4AUSdsJSWxtaYU2h">
            Många människor runt om i Sverige är i dag oroliga för att förlora
            sin kontakt med omvärlden via den fasta telefonin. Det rör sig
            om ca 70 000 abonnenter vars fasta telefoni kommer att avvecklas.
            Cirka tusen telestationer ska läggas ned. En miljon telefonstolpar
            ska bort. Och det här vill Telia genomföra under, som det uppges,
            cirka åtta år.
          </p>
          <head type="h1" xml:id="i-HWXCmfNhnzSEr2xfUyVF2U">
            Motivering
          </head>
          <p xml:id="i-UrQS9LAyZrnKTsDJ3Czquk">
            Den mobila kommunikationsteknikens svagheter visade sig tydligt
            när stormen Gudrun drog fram. När det fasta nätet revs ned av
            fallande träd fanns bara trådlöst att tillgå. Tyvärr revs även
            elförsörjningen till många basstationer också ned och de reserver
            som fanns klarade inte av situationen. Efter bara några timmar
            var de flesta stationer utslagna.
          </p>
          <p xml:id="i-L8zaniMM5KR9jS7MQu6PWB">
            Den fasta telefonin får sin elförsörjning via kommunikationstrådarna,
            vilket i praktiken innebär att det trådlösa och det fasta representerar
            två olika elförsörjningssystem som vid katastroflägen visar sig
            vara mycket viktigt. På många ställen där elen slogs ut fanns
            det fasta nätet kvar och tvärt om. Dubbla system innebar mindre
            sårbarhet än ett system hade inneburit.
          </p>
          <p xml:id="i-Q8Ta9wvXgQoaSVX43MczCc">
            Den strategiska aspekten att ett fast telefonnät innebär en ökad
            säkerhet för vårt telekommunikationsnät glöms ofta bort i debatten.
            Med avregleringar följer med nödvändighet att konkurrensutsatta
            aktörer väljer bort kommersiellt olönsamma delar av tekniken.
            Därför måste samhället överväga om merkostnaden för säkerhet skall
            tas via skattemedel eller om den kostnaden via lag skall åläggas
            operatörerna att dela på.
          </p>
          <p xml:id="i-R5KcWhMzCjtXrPPzZUt2iw">
            Att inte ta ansvar för sårbarhetsaspekter är politisk dumhet
            och självklart en ansvarslöshet som inte bör förekomma i en väl
            fungerande demokrati. När det fasta telenätet nu av kommersiella
            motiv monteras ned i stora delar av landet så måste därför politiken
            ta ansvar för konsekvenserna.
          </p>
          <p xml:id="i-XbY1V4kK82MvZcqu8ANfPg">
            Att påstå att samhället tar ansvar för de så kallade USO-tjänsterna
            (de samhällsomfattande tjänsterna) som enligt lag bland annat
            skall ge alla svenska medborgare en rimlig tillgänglighet blir
            inte trovärdigt om man inte hanterar frågan. Regeringen erkänner
            att man har ett ansvar men gör inget åt saken.
          </p>
          <p xml:id="i-SVvFvgrHdaWe7D6TNFcS1d">
            Enligt lagen om elektronisk kommunikation skall hushåll i Sverige
            ha rätt till tillgång till telefoni till överkomliga priser. Post-
            och telestyrelsen för enligt uppgift en ständig dialog och gör
            uppföljningar för att det skall finnas telefoni som fungerar.
            Det finns dock inget som i dagsläget pekar på att det måste innebära
            tillgång till viss teknik, exempelvis koppartråd. Allt vanligare
            är att frågan löses med mobil teknik. Post- och telestyrelsen
            har även skyldighet, om så krävs, att se till att separata upphandlingar
            görs för att boende skall få den telefoni de har rätt till.
          </p>
          <p xml:id="i-9Bboa6EhHK8G9EvwDToKwT">
            Men trots att detta låter betryggande är teori och verklighet
            två olika saker i dagens Sverige. Lagen säger att man har rätt
            till telefoni oavsett var man bor, men verkligheten visar sig
            alltför ofta vara en annan. På många håll i landet drabbas människor
            av problem med telefontekniken i takt med att det fasta nätet
            monteras ned. Det som sker i spåren av Telias avveckling av det
            fasta telefonnätet ger en allvarlig varningssignal. Principen
            om rätt till telefoni i hela landet är på väg att sättas ur spel.
          </p>
          <p xml:id="i-KimXXcNUTVkAXdaJVoSX9t">
            Regeringen är ytterst ansvarig för principen om allas rätt till
            telefon, oavsett bostadsort. Delstatliga Telia, som i dag har
            ansvaret för gamla Televerkets telenät, måste alltid visa en uppriktig
            vilja att lösa de problem som uppstår när telestationer läggs
            ned. PTS måste som ansvarig statlig myndighet arbeta mycket aktivt
            för att inte någon skall lämnas i sticket.
          </p>
          <p xml:id="i-3YeMXdu5Q23gkh7ffcbSfs">
            Om man drar in en tjänst är det enda rimliga att man samtidigt
            presenterar en lösning för de berörda människorna. Men så sker
            inte i dag. Man meddelar bara att man drar in den fasta telefonin
            och lämnar efter sig ett stort tomrum.
          </p>
          <p xml:id="i-LiDjyKgGH2y2hjcygGMSVB">
            Kopparnätet täcker hela Sverige. Mobilnätet är däremot inte uppbyggt
            på det sättet. Brister finns i framför allt skogslänen från Värmland
            upp till Norrbotten. Kopparnätet har även en annan fördel för
            den ökande andelen människor i vårt land som drabbas av funktionshindret
            elöverkänslighet. Många av dessa har på grund av sitt funktionshinder
            tvingats att flytta från tätbebyggt område till glesbygd för att
            lindra sina sjukdomssymptom. För dessa människor fungerar varken
            Telias eller PTS mobila lösningar utan man förlorar all möjlighet
            till telekommunikation när Telia lägger ned kopparnätet.
          </p>
          <p xml:id="i-XYrQPRbBHKwG18oKEui3BF">
            För att lagen om rätt till telefoni även skall kunna gälla för
            dessa människor måste det fasta kopparnätet bevaras. Tas det bort
            försvinner både kommunikationen med omvärlden och ofta även möjligheterna
            till arbete och sysselsättning och personen ifråga döms till passivitet
            och bidragsberoende.
          </p>
          <p xml:id="i-LBF1yJ2npAdp5zjxvxPy5i">
            Man skall inte heller underskatta kopparnätets framtida betydelse.
            Den senaste utvecklingen av ADSL-tekniken pekar på mycket intressanta
            utvecklingsmöjligeter av kopparnätet. Inom kort kan det mycket
            väl visa sig vara ett väldigt dåligt beslut att montera ned stora
            delar av kopparledningarna.
          </p>
          <head type="h1" xml:id="i-NYrMFcYMEuLiqQNqnMWHsz">
            Förslag till åtgärd
          </head>
          <p xml:id="i-CNQThtam6Az28CMDVqzikU">
            Mot bakgrund av det ovan anförda är det rimligt att regeringen
            tar ansvar för att det fasta kopparnätet behålls i hela landet
            och att rivningen omedelbart stoppas. Regeringen har nyligen fått
            14 000 namnunderskrifter från en insamling med detta krav.
          </p>
          <p xml:id="i-SP8hPQjHnq8RRpnhCyNyX7">
            Av såväl strategiska som hälsomässiga anledningar finns det starka
            motiv att bevara ett heltäckande nationellt kopparnät för telekommunikation.
            Att avreglering leder till att kortsiktiga ekonomiska intressen
            styr utvecklingen är knappast en överraskning utan egentligen
            en av de effekter som eftersträvas. Därför är det rimligt att
            samhället ser över hur de samhälleliga intressen som inte ryms
            inom ett kommersiellt intresse skall hanteras.
          </p>
          <p xml:id="i-DuwaGZ74d6ahBHZL8efxqK">
            Därför föreslår vi att riksdagen uppdrar åt regeringen att snarast
            återkomma till riksdagen med förslag om de åtgärder som erfordras
            för att ett nationellt heltäckande kopparnät för telekommunikation
            skall kunna upprätthållas.
          </p>
        </div>
        <div type="motSignatures">
          <list>
            <item xml:id="i-HC2YyvobtmBEncjkUcgGRJ">
              Jan Lindholm (MP)
            </item>
            <item xml:id="i-Sp2syy8dsBJ3p7PkFKpgQy">
              Stina Bergström (MP)
            </item>
            <item xml:id="i-XYNHR9vjCPanZ4pBuXnDHA">
              Gustav Fridolin (MP)
            </item>
          </list>
        </div>
      </div>
    </body>
  </text>
</TEI>
