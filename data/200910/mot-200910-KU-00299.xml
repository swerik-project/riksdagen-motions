<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-KU-00299">
  <teiHeader>
    <fileDesc>
      <titleStmt>
        <title>Rättvisare distribution av valsedlar</title>
        <author corresp="i-Q6UywURdDfH4kXfTm7hwEb">av Max Andersson (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rättvisare distribution av valsedlar</title>
          <idno type="rdwebb">GX02K299</idno>
          <rs type="number">K299</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GX02K299/text</ref>
          <ref type="dokument_url_html">http://data.riksdagen.se/dokument/GX02K299</ref>
          <ref type="dokumentstatus_url_xml">http://data.riksdagen.se/dokumentstatus/GX02K299</ref>
          <ref type="doc">http://data.riksdagen.se/fil/97076CEE-AA7C-4A54-934F-5E5C823911AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6UywURdDfH4kXfTm7hwEb</idno>
            <name>Max Andersson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-TYcnMdEENfoNcTosS3wsWM" type="signed"/>
        <correspContext corresp="i-TYcnMdEENfoNcTosS3wsWM">
          <note type="signatory" corresp="i-Q6UywURdDfH4kXfTm7hwEb"/>
        </correspContext>
        <correspAction xml:id="i-EV85u7vTV183B51R2MUZyB" type="numbering">
          <date when="2009-10-06"/>
        </correspAction>
        <correspAction xml:id="i-Np9CqJKw9Q3YTih7gZJaDK" type="submission">
          <date when="2009-10-02"/>
        </correspAction>
        <correspAction xml:id="i-qBnSRbQ4csNRwq1SmJNMb" type="transfer">
          <date when="2009-10-01"/>
        </correspAction>
        <correspAction xml:id="i-HS7mnFTMZbsYUcHn9coGzG" type="assigned"/>
        <correspContext corresp="i-HS7mnFTMZbsYUcHn9coGzG">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UbWF8n1g4DZP8RDQ7SnmKw" type="motBody">
        <div xml:id="i-PaWazn3sPqehsi1GoEzbkY" type="motProposal" subtype="förslag">
          <head xml:id="i-8fyFnJJGiXZ7FKn7tLjDrS">
            Förslag till riksdagsbeslut
          </head>
          <p xml:id="i-J13PnUFD9bmtUZhQ6XMNBx">
            Riksdagen tillkännager för regeringen som sin mening vad som
            anförs i motionen om att alla partier som har registrerat sin
            partibeteckning ska få sina valsedlar utlagda i vallokalerna.
          </p>
        </div>
        <div xml:id="i-Dbq9pXt98zuuYMAS8t4ecT" type="motContent">
          <head xml:id="i-J2k9pqSXXN6wjw8YXtZLzN" type="h1">
            Motivering
          </head>
          <p xml:id="i-DbuEr8fWVdoBzGZJqmYf16">
            Ett av Valmyndighetens viktigaste syften bör vara att underlätta
            för medborgarna att göra sitt val. När väljaren kommer till vallokalen
            bör det vara lätt för väljaren att rösta på det parti hon eller
            han stöder.
          </p>
          <p xml:id="i-6ubhenAX6seS9kDB61BEGa">
            Olyckligtvis är det dock inte lika lätt att rösta på alla partier,
            eftersom partierna inte behandlas lika när det gäller valsedelsdistributionen.
            De partier som vid något av de senaste två riksdagsvalen fått
            mer än 1 procent av rösterna erhåller gratis tryck och distribution
            av valsedlar till vallokalerna, medan andra partier själva måste
            se till att få ut sina valsedlar.
          </p>
          <p xml:id="i-XBdLFTW7mD4UYNu8vZJYuW">
            Det är ett omvittnat svårt problem för nya och oetablerade partier.
            Under valdagen 2006 var 6 177 vallokaler öppna, och till det kommer
            att det även finns ett stort antal förtidsröstningslokaler och
            ett behov av att ersätta valsedlar som tagit slut, gömts eller
            stulits av politiska motståndare. Detta innebär att nya partier
            måste ägna en mycket stor del av sin valrörelse åt valsedelsdistribution
            istället för att kommunicera med väljarna och föra fram politiska
            argument.
          </p>
          <p xml:id="i-MCTQ6gYyVAdYoDiNNfR9sg">
            Det är varken rimligt eller rättvist att nya och mindre partier
            belastas med en så tung börda, och frånvaron av de mindre partiernas
            valsedlar bland vallokalernas valsedlar påverkar troligen valresultaten.
          </p>
          <p xml:id="i-BH7KC4JYzHCTNo6FPrrHEw">
            Jag ser en stor fördel i att det svenska valsystemet, till skillnad
            från valsystemen i vissa andra länder, inte stänger ute partier
            från att kandidera genom höga krav på medlemsantal eller andra
            regler som försvårar för partier att delta i valen. Men det svenska
            valsystemet skulle vara ännu bättre om inte vissa partiers valsedlar
            saknades i en stor andel av vallokalerna.
          </p>
          <p xml:id="i-Jq869YAcxH5ZahyLgTEmPK">
            Man skulle teoretiskt kunna lösa detta problem genom att besluta
            om att Valmyndigheten ska ha i uppdrag att tillhandahålla valsedlar
            för samtliga partier som ställer upp i valet, men det beslutet
            skulle få oönskade konsekvenser. Risken är att det då skulle bli
            väldigt många partier. Det finns ju exempel på att en enskild
            medborgare har ställt upp för mer än 30 enmanspartier i samma
            val, så om systemet helt saknar kvalifikationskrav finns det risk
            att det missbrukas.
          </p>
          <p xml:id="i-TD6nYyix69UtpXsuGDYMhD">
            Det är rimligt att man underlättar valsedelsdistributionen, men
            kostnaden bör hållas nere, och det är heller inte önskvärt att
            det blir svårt för väljaren att hitta den valsedel han eller hon
            letar efter.
          </p>
          <p xml:id="i-PApxjTuGYqn26jHqt1qVds">
            En rimlig ordning är därför att partier som inte uppnått enprocentsspärren
            själva får betala för tryckningen av sina valsedlar, men att Valmyndigheten
            därefter står för distributionen. Det kan också vara lämpligt
            att begränsa rätten till gratis distribution av valsedlar till
            de partier som har registrerat sin partibeteckning. För ett riksdagsval
            innebär det att partiet behöver ha samlat in namnunderskrifter
            från 1 500 medborgare, och det kravet utgör knappast något hinder
            för ett seriöst parti som har förutsättningar att komma in i riksdagen.
          </p>
          <p xml:id="i-H7Bu6sR4Wx9Ch88rRvyKyG">
            Det här förslaget skulle leda till ett rättvisare valsystem,
            ge förutsättningar för en bättre konkurrens och mångfald i det
            svenska partiväsendet och göra det enklare för väljarna att rösta
            på nya partier.
          </p>
        </div>
        <div xml:id="i-8j28TcjRLAkFUj8QwGgFP1" type="signatureBlock">
          <list xml:id="i-LMCZTZmzhmkfb3ofc9Fc5s">
            <item xml:id="i-LjEzrDH8EUfNt8KU5pXaHK" who="i-Q6UywURdDfH4kXfTm7hwEb" type="signature">
              Max Andersson (mp)
            </item>
          </list>
        </div>
      </div>
    </body>
  </text>
</TEI>
