<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__198/mot_1924__ak__198-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 198. D
          </p>
          <p>
            Nr 198.
          </p>
          <p>
            Av herrar Hage och Samuelsson, om skrivelse till Kungl Maj:t
            angående uppförande i Luleå av byggnader för statens behov.
          </p>
          <p>
            Under de senaste åren har det vid flera tillfällen på allvar
            varit tal om att för statens räkning åstadkomma administrations-
            och bostadsbygg- nader i Luleå. Så har det från statens sida förelegat
            ett förslag om att bygga en administrationsbyggnad, som bl. a.
            skulle innehålla postkontor och expedition för överjägmästareexpeditionerna
            samt bostadslägenheter. Detta förslag fullföljdes emellertid ej.
            Det har dessutom förelegat förslag om uppförande av en byggnad
            för domkapitlet. Detta förslag har ej hel- ler resulterat i något
            beslut. Så har förelegat ett förslag om att statens järnvägars
            änke- och pupillkassa skulle bygga ett bostadshus, som skulle
            uthyras till järnvägspersonalen, varav ett mycket betydande antal
            finns placerat i staden. Detta förslag föll på grund av motstånd
            från järnvägs- styrelsen. Utöver detta har telegrafverkets lokala
            myndigheter i Luleå gjort framställning om byggande av ett hus
            främst för den ganska talrika personal, som har anställning hos
            verket. Avslag även här, i det att kungl. telegrafstyrelsen ansett
            sig ej böra framföra saken till Kungl. Maj:t. Slutligen har såväl
            stadens hyresgästförening som stadsfullmäk- tige med hänsyn till
            bostadsbristen samt med hänsyn därtill, att vissa statsverk —
            som postverket och telegrafverket — icke alls samt statens järnvägar
            icke i förhållande till den i Luleå placerade personalens antal
            medverkat till ökad bostadsproduktion, framfört krav såväl till
            Kungl. Maj:t som till de resp. kommunikationsverkens styrelser
            på statsanslag till bostadsbyggande — dock utan resultat, trots
            att stadsfullmäktige för- klarat sig villiga att tillsläppa tomt
            för byggnaderna. Däremot har statsverket vidtagit åtgärder, som
            komma att leda till, att befintliga bostadslägenheter minskas
            i staden och att bostadsbristen i nå- gon mån ökas. Statsverket
            har nämligen, i stället för att bygga nya hus, inköpt dels ett
            hus för domkapitlet, dels ett hus till postkontor. Det sist- nämnda
            för övrigt liggande synnerligen olämpligt till, om jämförelse
            göres med det läge, som postkontoret nu har. Med andra ord sagt,
            staten har ej fullföljt de planer på byggande i Luleå, som varit
            uppe och vilka säkerli- gen torde ha grundat sig på en uppfattning,
            som en tid funnits inom resp. statsverk, nämligen att staten hade
            en viss skyldighet att sörja för till-
          </p>
          <pb facs="riksdagen-motions-pdf/data/1924/mot_1924__ak__198/mot_1924__ak__198-002.pdf"/>
          <p>
            6 Motioner i Andra kammaren, Nr 198.
          </p>
          <p>
            komsten av administrationslokaler och bostadslägenheter för den
            synner- ligen talrika personalen, på samma gång som detta låge
            i statens eget intresse. Nu skulle det emellertid ej vara så synnerligen
            mycket att säga härom, d. v. s. att staten ej gjort allvar av
            sina planer, om det vore så, att bostads- tillgången vore god
            i samhället. Men så är ej fallet. Tvärtom existerar i staden en
            betydande bostadsbrist, trots att staden själv tagit på sig mycket
            betydande ekonomiska bördor för bostadsbristens avhjälpande. Staden
            är också synnerligen betyngd av tagna lån och kommunalskatten
            är synnerligen hög, i det att den under de senaste tiderna kretsat
            omkring 9 till 10 kronor. Det kan därför synas rimligt, att staten
            gör allvar av de planer, som vid upprepade tillfällen, som förut
            omnämnts, varit uppe från statens sida att bygga i Luleå, ty givetvis
            har bostadsbristen i viss mån sin orsak i tillvaron av en mångfald
            av statsinstitutioner, vilket sist- nämnda förhållande även existerar
            till exempel i det närbelägna Boden, där dock staten byggt bostäder
            och hus för administration m. m. i en be- tydligt större utsträckning,
            vilket väl även i någon mån torde vara or- saken till, att sistnämnda
            samhälle har det bättre ställt med avseende på bostadstillgång
            m. m. Inom Luleå är det däremot helt annorlunda ställt med bostadstill-
            gången. Där är, som redan förut nämnts, en ganska betydande bostads-
            brist, särskilt om hänsyn skall tagas därtill, att det existerar
            ett stort antal mindrevärdiga och rent av hälsofarliga bostäder,
            som måste rivas, varjämte en del bostäder torde komma bort vid
            en del gaturegleringar m. m., vilka nu pågå. Denna bostadsbrist
            — som särskilt kom till synes den 1 oktober förra året, då staden
            måste inhysa en hel del familjer i synnerligen olämpliga bostäder,
            varjämte placerande av flera familjer i en bostad även måste tillgripas,
            under det att en framställning att få använda ett staten till-
            hörigt hus, som stod tomt, avvisades, — uppgår, enligt en uppgift
            från stadens hyresförmedlingsnämnd, till omkring 120 lägenheter,
            vilket är en ganska betydande bostadsbrist för ett samhälle med
            omkring 11,000 inne- vånare — i verkligheten torde denna bostadsbrist
            vara åtskilligt större, om hänsyn tages därtill, att ett ej obetydligt
            antal personer, som ha sys- selsättning inom staden, nödgas bosätta
            sig inom Neder-Luleå försam- ling, på långt avstånd från tjänstgöringsplatsen.
            Så är t. ex. fallet med en del befattningshavare vid telegrafverket,
            vilket framkom vid en utredning, som skedde inom nämnda verk och
            som lades till grund för ovan nämnda framställning från verket,
            att det skulle byggas ett bostadshus, då det för verkets personal
            erfodrades ett 40-tal rum och 23 kök. (Det kunde i det sammanhanget
            ifrågasättas, om ej huset även borde innehålla tjänste- lokaler
            för telegrafverket, som nu åtminstone för en del av sina lokaler
            nödgas erlägga en mycket stor hyra, vilket blivit en följd av
            den i riks-
          </p>
          <pb facs="riksdagen-motions-pdf/data/1924/mot_1924__ak__198/mot_1924__ak__198-003.pdf"/>
          <p>
            Motioner i Andra kammaren, Nr 198. 7 dagen påtalade åtgärden
            att kasta ut en del av telegrafverket ur riks- bankhuset för att
            bereda bostad åt en tjänsteman). Givetvis skulle det vara önskligt,
            om beslut om anslag för här förmälda ändamål av riksdagen kunde
            fattas under denna riksdag. Men då inga mera ingående utarbetade
            förslag med kostnadsberäkningar föreligga, och då en närmare granskning
            av frågan, som berör flera verk, torde vara
          </p>
          <p>
            behövlig, vilja vi — under uttalande, att frågan om användandet
            av ett nu i Luleå befintligt men oanvänt f. d. landsstatshus även
            bör i detta sammanhang upptagas till prövning — inskränka oss
            till att begära en
          </p>
          <p>
            utredning av frågan i sin helhet. Det hemställes alltså,
          </p>
          <p>
            att riksdagen måtte i skrivelse till Kungl. Maj:t hem- ställa,
            att Kungl. Maj:t — med utgångspunkt särskilt från det flertal
            av projekt, som under de senare åren fram- förts och även från
            statsverket framkommit, att i Luleå uppföra byggnader, behövliga
            som tjänstelokaler och som bostäder åt statspersonal — måtte göra
            en utredning om behovet och nödvändigheten av att i Luleå med
            sfatsmedel uppföra byggnader av ovan nämnt slag, ävensom vidtaga
            de åtgärder, vartill utredningen kan föranleda.
          </p>
          <p>
            Stockholm den 21 januari 1924.
          </p>
          <p>
            Ernst Hage. Rob. Samuelsson.
          </p>
        </div>
      </div>
    </body>
  </text>
</TEI>
