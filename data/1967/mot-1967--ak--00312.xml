<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__312/mot_1967__ak__312-001.pdf"/>
      <div type="motHeader" xml:id="i-B5QvsGWeYAj3r25JgTgW1Y">
        <div type="motTitle" xml:id="i-WW3tUNNVizeMPeVc7rDBBc"/>
        <div type="motSubmissionInfo" xml:id="i-DoEnjjGNxi8nuJ8YqphfE7"/>
      </div>
      <div type="motBody" xml:id="i-NYu7DXH5kN8wgvxPq6c5vr">
        <div xml:id="i-C7LpUQZnpZgczjnCkftJ4L">
          <p xml:id="i-9GCRdsxDgcALR33gXmkjX9">
            12 Motioner i Andra kammaren, nr 312 år 1967
          </p>
          <p xml:id="i-Rbe6EA9UdfTL3MzRf2fYZ2">
            Nr 312
          </p>
          <p xml:id="i-FT1VrEGqvNTfhTM4Qx4sd6">
            Av herr Hermansson m. fl., om kartläggning av problemen inom
          </p>
          <p xml:id="i-PNTDCwQN1o98FZDU1QLBKo">
            filmskapandets område, m.m.
          </p>
          <p xml:id="i-9fyiQ81Cu72ngzF7rfGyqg">
            I en kommunistisk gruppmotion till årets riksdag rörande vissa
            centrala kulturpolitiska frågor understrykes starkt den andliga
            kulturens orga- niska samband med samhällslivet i övrigt samt
            samhällets ansvar för kul- turlivets inriktning och utveckling.
            Till de kulturella aktiviteter som en- ligt detta betraktelsesätt
            utgör samhälleliga angelägenheter får inte minst filmskapandet
            räknas. Det är länge sedan filmen gavs möjligheter att omvandlas
            från ett banalt marknadsnöje till en avancerad konstform med stark
            suggestionsförmåga och med bred marginal för valet av konstnärliga
            uttrycksmedel. Utveckling- en inom filmbranschen ger oss emellertid
            beklagligtvis anledning till frå- gan, om inte tvärtom andra krafter
            än de samhälleliga och de konstnärligt skapande tillförsäkrat
            sig ett ökat inflytande i fråga om denna konstforms utveckling
            — med andra ord att de kommersiella lagarna tillåtits bli do-
            minerande och för denna del av kulturlivet avgörande. Bristande
            samhälleligt intresse för denna konstforms utveckling och för
            dess produkters distribution är visserligen ingen nyhet. Fram
            till år 1963 var intresset i huvudsak endast fiskaliskt, nämligen
            genom nöjesskatten på biografföreställningarna. Det kan sägas
            att intresset fick ett något mera positivt uttryck — eller ett
            minskat negativt — genom 1963 års riksdagsbe- slut att låta de
            nämnda skattemedlen återföras till filmbranschen. Vid detta tillfälle
            upprättades svenska filminstitutet och godkändes ett mellan staten
            och filmbranschen upprättat avtal, enligt vilket institutets verksam-
            het skulle finansieras genom nyssnämnda skatteinkomster. Avtalet
            före- skrev att dessa medel, inlevererade av biografägarna, skulle
            användas för direkta bidrag till producenter av svensk film samt
            till särskilt stöd åt svensk kvalitetsfilm — detta senare i form
            av kvalitetsbidrag och förlust- utjämning. Frågan är nu om detta
            avtal och dess tillämpning främjat ökad produk- tion av konstnärligt
            högtstående film och om samhällets inflytande be- träffande filmkonstens
            utveckling och utnyttjande i kulturlivet har steg- rats. Vi nödgas
            hävda att genom riksdagsbeslutet år 1963 avstod samhället från
            att bära något egentligt ansvar för utvecklingen på detta viktiga
            kultur- område. Det som inträffat efter 1963 års riksdagsbeslut
            har i allt väsentligt
          </p>
          <pb facs="riksdagen-motions-pdf/data/1967/mot_1967__ak__312/mot_1967__ak__312-002.pdf"/>
          <p xml:id="i-Mkci78FL8aoYDh7icRUzHJ">
            Motioner i Andra kammaren, nr 312 år 1967 13
          </p>
          <p xml:id="i-NxSWpTPiE96GzZiU7ZHZa8">
            bekräftat att denna nya ordning inte var ägnad att låta nya ambitioner
            inom filmindustrien komma till uttryck. Vidare har bolagsdominansen
            medfört att självständiga producenter tvingats kapitulera och
            låta sig en- gageras av monopol med stora biografkedjor till sitt
            förfogande. Att en utveckling i denna riktning var att befara
            underströks i en kom- munistisk motion i anslutning till 1963
            års proposition i detta ämne (I: 684 och II: 839). Där framhölls
            att branschens struktur är sådan att främst de stora bolagen och
            de monopol som samtidigt kontrollerar produktion och distribution
            kommer att åtnjuta fördelarna av det i propositionen föreslagna
            filmstödet. Vidare påpekades att distributionssidan kommer att
            erhålla de största vinsterna genom avtalets bestämmelser och tillfogades:
          </p>
          <p xml:id="i-TeNDSRwiYq7YmSq9QgaPWC">
            Mindre producenter, och framför allt sådana som inte stödjes
            av egna eller närstående biografkedjor, får (emellertid) relativt
            sämre villkor. Där- med förstärkes monopoliseringstendenserna
            inom filmbranschen och kan fristående producenters och regissörers
            inspelningar komma att försvåras, vilket i samma mån går ut över
            självständig filmproduktion. Riktigheten i denna analys har utvecklingen
            själv bekräftat genom att kommersialiseringens och monopoliseringens
            avigsidor starkt dominerat inom filmproduktion och -distribution
            framför de positiva dragen. Själv- klart kan man inte blunda för
            att även konstnärligt högtstående film fram- bragts under den
            tid som här berörts och förts ut till publiken. Men att en och
            annan kvalitetsprodukt tillåtes framträda bredvid dussinprodukterna
            ligger i linje med den kulturella kommersialiseringens verkningssätt
            — vilket bl.a. de kommersiellt arbetande privata bokförlagen bekräftar
            ge- nom sin utgivningspolitik. Det är de biografteaterindustriella
            bolagen som drar fördelarna av nu- varande former för filmstödet,
            och deras ambitioner inriktas framför allt på att fabricera film
            som anses icke »stöta publiken» och som inte stöter aktieägarnas
            ekonomiska och andra intressen. Man matar särskilt lands- bygdspubliken
            med enkel filmunderhållning och tar publikens gouterande av detta
            tillgängliga nöje till intäkt för påståendet att det är just sådan
            i bästa fall menlös underhållningsfilm som publiken vill ha. Ett
            samhälle- ligt strävande på detta område borde utgå ifrån att
            kommersiellt bransch- intresse och försök till uppodlande av en
            enkel och billig &gt;smak» måste vika för konstnärliga ambitioner
            att skapa god film och att göra konstnärligt kvalificerad film
            bättre ekonomiskt lönsam. Tillgång på konstnärliga krafter för
            dessa uppgifter finns. Dessa pre- sumtiva självständiga filmskapare
            skulle — särskilt som också många nya tekniska hjälpmedel tillkommit
            — kunna förnya filmkonsten, ge det se- riösa större utrymme inom
            den samlade produktionen, frambringa konst- närligt högtstående
            samt kulturellt och socialt engagerad film. Men inom
          </p>
          <pb facs="riksdagen-motions-pdf/data/1967/mot_1967__ak__312/mot_1967__ak__312-003.pdf"/>
          <p xml:id="i-DtdYb6zyLenV1V6nFPXKjW">
            14 Motioner i Andra kammaren, nr 312 år 1967
          </p>
          <p xml:id="i-VHEF3dHzuUeEc7Gv86jb6d">
            nu rådande system för statsstödet åt filmskapandet kommer de
            ohjälpligt till korta. Svenska filminstitutets och dess styrelses
            tolkningar av 1963 års avtal uttrycker en stark bundenhet till
            den biografteaterindustriella filmpro- duktionen och en föga positiv
            inställning till den högaktuella frågan om samverkan mellan TV-
            och biofilm. Beträffande filminstitutets verksam- het heter det
            i uttalanden sommaren 1966 att institutet »i framtiden strikt
            kommer att slå vakt om den svenska biografspelfilmen med normal
            bio- grafpremiär och normal biografexploatering»&gt;. Och apropå
            frågan om eko- nomiskt kvalitetsstöd till producenten av den bekanta
            filmen »Myglaren&gt; hette det i styrelsens uttalande, att institutet
            i framtiden kommer att »diskvalificera varje mygelpremiär, oavsett
            om den arrangeras av pro- fessionella eller icke professionella,
            fria eller ofria producenter». Vi kan inte annat än finna sådana
            avtalstolkningar och uttalanden oro- ande. De bekräftar en tilltänkt
            fortsättning på den för filmkonstens fria växt hämmande utveckling
            som vi uttryckte farhågor för i motionen av år 1963. Uttalandena
            verifierar uppkomsten av ett slags kartell, som med ut- gångspunkt
            från kortsiktiga kommersiella intressen sätts i tillfälle att
            ta i anspråk statliga filmstödspengar. Därmed har också samhället
            ställt sig utanför ansvaret för filmproduktionens omfång, tekniska
            standard, konst- närliga kvalité och sociala ambitioner. Vi anser
            att kvalitetsbedömningar uteslutande bör ligga till grund för
            tilldelningarna av statligt ekonomiskt stöd åt producerad film,
            innebä- rande att kriteriet »biografspelfilm med normal biografpremiär
            och nor- mal biografexploatering&gt; icke tillåtes utöva inflytande
            på stödfrågans hand- läggning. Beträffande de fria producenterna
            (således de icke bolagsbundna) av konstnärligt värdefull långfilm,
            barnfilm, kortfilm, undervisningsfilm och experimenterande film
            vore det vidare av särskild vikt att ekonomiskt förhandsstöd kunde
            ges under filmarbetets gång eller redan under dess förberedelse
            i de fall då en bedömning redan då kan anses möjlig. Det mellan
            staten och svenska filminstitutet träffade avtalet kan om- prövas
            tidigast tio år efter dess tillkomst. Man har således under alla
            för- hållanden att räkna med dess existens ännu många år, men
            möjligheter torde föreligga att inom ramen för detsamma driva
            en stödpolitik med i viss mån annan inriktning än f.n. även om
            samhälleliga initiativ härtill tas och medför avsett resultat,
            återstår likväl att ramen för denna form av stöd- politik är alltför
            snäv i sin kommersiella bundenhet. Behov av direkta samhälleliga
            åtgärder för främjandet av filmkonsten föreligger därför, varvid
            även startandet av ett samhälleligt filmproduktionsbolag visserligen
            kan tänkas men svårligen funktionera på avsett sätt utan att samtidigt
            en samhällsägd biografkedja bygges upp.
          </p>
          <pb facs="riksdagen-motions-pdf/data/1967/mot_1967__ak__312/mot_1967__ak__312-004.pdf"/>
          <p xml:id="i-EWr2W4cjKhiJYq8F1o9tGn">
            Motioner i Andra kammaren, nr 312 år 1967 15
          </p>
          <p xml:id="i-G5Me97N2HGgtsRrHakFpp7">
            Vi anser att problemen är så stora och mångskiftande inom detta
            kul- turområde att en kartläggning snarast möjligt bör utföras
            och därpå för- slag framläggas för riksdagen om nya och kulturpolitiskt
            avancerade for- mer för samhälleligt främjande av den svenska
            filmkonstens utveckling och för distributionen av filmalstren.
            Med stöd av det anförda föreslås riksdagen besluta att i skrivelse
            till Kungl. Maj:t hemställa om en kartlägg- ning av problemen
            inom filmskapandets område och om för- slag till riksdagen rörande
            nya former för främjande av filmkonsten och filmdistributionen.
          </p>
          <p xml:id="i-HBJzpQUuwX4SxXDZ2Niuu9">
            Stockholm i januari 1967
          </p>
          <p xml:id="i-Drizq1FXqTZzX5om3qtu2G">
            C.-H. Hermansson (k) Gunvor Ryding (k) Sven Hector (k)
          </p>
        </div>
      </div>
    </body>
  </text>
</TEI>
