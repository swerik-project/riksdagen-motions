<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_201/mot_200506_MJ_201-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ201 pnr: c323
          </p>
          <p>
            Motion till riksdagen 2005/06:MJ201
          </p>
          <p>
            av Kenneth Johansson och Annika Qarlsson (c)
          </p>
          <p>
            Åtgärder mot hundsmuggling
          </p>
          <p>
            Förslag till riksdagsbeslut
          </p>
          <p>
            Riksdagen begär att regeringen lägger fram förslag för bekämpning
            av hundsmuggling till Sverige.
          </p>
          <p>
            Motivering
          </p>
          <p>
            Smugglingen av hundar till Sverige har ökat mycket under senare
            år. Enligt uppgifter kan det röra sig om tiotusentals insmugglade
            hundar. Vissa populära raser, med begränsad tillgång, har gett
            en kriminell marknad. I det forna Östeuropa föds hundar upp fabriksmässigt.
            Smugglarna köper dem billigt och säljer dem med en rejäl vinst
            i Sverige. En allvarlig konsekvens av smugglingen är att dessa
            hundar kan föra med sig sjukdomar in i vårt land. I de länder
            hundarna ofta kommer ifrån förekommer fortfarande rabies och dvärgbandmask
            i stor omfattning. Risken är uppenbar att smugglarna struntar
            i rabiesvaccination, immuntester och avmaskning som är ett krav
            för att importera en hund därifrån. Jordbruksverket ändrade i
            oktober 2004 reglerna för hur upptäckta smuggelhundar skall hanteras.
            Istället för som tidigare att resa tillbaka med hunden, alternativt
            avlivning eller fyra månaders karantän fick den som försökt smuggla
            in hunden så kallad hemkarantän. Djurägaren skulle själv garantera
            att den insmugglade hunden inte kom i kontakt med någon inhemsk
            hund under karantänstiden och meddela veterinär om hunden verkade
            sjuk. Från veterinärkåren i landet blev det stor oro och upprördhet
            över Jordbruksverkets nya regler. Veterinärkåren trodde inte alls
            på att de nya reglerna skulle fungera. Efter de starka reaktioner
            som Jordbruksverket fick har nu verket enligt uppgift gått över
            till en ordning där varje enskilt fall bedöms för sig. Handlar
            det t ex om djur från ett land där det finns rabies tillämpas
            den hårda linjen, medan det kan det bli fråga om hemisolering
            om omständigheterna bedöms som väsentligt mindre allvarliga. Situationen
            med en friare införsel innebär att veterinärerna har fått en svårare
            uppgift i sin roll
          </p>
          <pb facs="riksdagen-motions-pdf/data/200506/mot_200506_MJ_201/mot_200506_MJ_201-0002.pdf"/>
          <p>
            2005/06:MJ201
          </p>
          <p>
            att hindra smittspridning. Det är viktigt att Sverige driver
            en restriktiv linje för att aktivt kunna bekämpa hundsmuggling
            och smittspridning. Vad gäller parasiter är kravet på avmaskning
            ett undantag som Sverige har förhandlat sig till. Det undantaget
            får vi behålla fram till 2007. Sedan skall frågan prövas igen
            av EU. Det är viktigt att Sverige får behålla kravet på avmaskning.
            Så länge ett djur är avmaskat är det ingen risk för dvärgbandmask.
            Men om dvärgbandmasken kommer in i Sverige med hundar som bärare
            väntas den komma att sprida sig. Den sprids genom ägg i hundars
            avföring som hamnar i naturen. När människor sedan äter svamp
            och bär kan ägg slinka med och kläckas och utvecklas till maskar
            som rentav kan leda till livshotande tillstånd. Det skulle betyda
            att våra friluftsvanor måste ändras helt, eftersom det inte längre
            är säkert att äta bär och svamp som plockas i skog och mark. En
            vidare spridning kan komma att ske till grönsaksodlingar på friland,
            och även utomhuslekplatser för barn kan komma att påverkas. Dvärgbandmasken
            slår således mot människor. Det är angeläget att på alla sätt
            vidta åtgärder så att rabies och parasitsjukdomar som dvärgbandmask
            inte släpps in i Sverige. Vårt gränsskydd är inte dimensionerat
            för att möta problemen med införsel av djur som kan bära på smitta
            och den idag förekommande kriminellt bedrivna insmugglingen. Tullen
            och Jordbruksverket som har till uppgift att klara detta tillsammans
            har inte tillräckliga resurser för att hantera den nya situation
            som har uppstått. Ett exempel är att det på en stor flygplats
            som Arlanda saknas nödvändig expertis ett par dagar i veckan,
            vilket ställer till stora bekymmer. Gränsskyddet måste därför
            förbättras. Idag finns det två professionella karantäner i Sverige.
            Den ena av dessa håller på att läggas ner av ekonomiska skäl.
            Det finns för närvarande inte något statligt stöd som garanterar
            att det finns en verksamhet som drivs kontinuerligt över året
            och att det finns nödvändig kompetens att tillgå. Allt kan inte
            finansieras genom intäkter som kommer in för de djur som sätts
            i karantän. Här måste det vara ett samhällsansvar att med statligt
            stöd se till att det även fortsättningsvis finns professionell
            karantänsverksamhet i Sverige. Vi anser att regeringen ska ges
            i uppdrag att vidta åtgärder för att aktivt bekämpa hundsmuggling
            till Sverige.
          </p>
          <p>
            Stockholm den 14 september 2005
          </p>
          <p>
            Kenneth Johansson (c) Annika Qarlsson (c)
          </p>
        </div>
      </div>
    </body>
  </text>
</TEI>
