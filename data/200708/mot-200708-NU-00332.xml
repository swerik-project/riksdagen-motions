<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-NU-00332">
  <teiHeader>
    <fileDesc>
      <titleStmt>
        <title>En sammanhållen landsbygdspolitik</title>
        <author corresp="i-JfXS8EFEqMfBiyryszrVvW">av Ann-Kristine Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En sammanhållen landsbygdspolitik</title>
          <idno type="rdwebb">GV02N332</idno>
          <rs type="number">N332</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GV02N332/text</ref>
          <ref type="dokument_url_html">http://data.riksdagen.se/dokument/GV02N332</ref>
          <ref type="dokumentstatus_url_xml">http://data.riksdagen.se/dokumentstatus/GV02N332</ref>
          <ref type="doc">http://data.riksdagen.se/fil/571544F5-2208-45D8-A1C4-92B24634A0D4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-C6MPg8QS78d6rtHZ6Jc424</idno>
            <name>Sinikka Bohlin</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-B34sv9ytsiioT1XaQtyXUo</idno>
            <name>Helén Pettersson i Umeå</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-SvS8rTwUeKpVtp5mrPNCaP</idno>
            <name>Leif Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PkGx1tGPg1PUYVNXvaJ5H2" type="signed"/>
        <correspContext corresp="i-PkGx1tGPg1PUYVNXvaJ5H2">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-C6MPg8QS78d6rtHZ6Jc424"/>
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-B34sv9ytsiioT1XaQtyXUo"/>
          <note type="signatory" corresp="i-SvS8rTwUeKpVtp5mrPNCaP"/>
        </correspContext>
        <correspAction xml:id="i-N5hp6zY3QtwVovvCMNwQ9n" type="referral">
          <date when="2007-10-16"/>
        </correspAction>
        <correspAction xml:id="i-WkGbHwueVxj7z4YiQLuB3o" type="dismissal">
          <date when="2007-10-16"/>
        </correspAction>
        <correspAction xml:id="i-6HeRmkzcH81SAVjAT8fbgL" type="numbering">
          <date when="2007-10-08"/>
        </correspAction>
        <correspAction xml:id="i-BmzefDtuAMvHJh9hhZ5D75" type="submission">
          <date when="2007-10-05"/>
        </correspAction>
        <correspAction xml:id="i-FzUST1B2sMY67VzwLky5cp" type="transfer">
          <date when="2007-10-02"/>
        </correspAction>
        <correspAction xml:id="i-YRhxoZBonoM21fu6nt6V5t" type="assigned"/>
        <correspContext corresp="i-YRhxoZBonoM21fu6nt6V5t">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QnMo1h6e1Ze33nrR7Xjqr7" type="motBody">
        <div xml:id="i-P6CPCZa2hWYiHmwkeGiWX9" type="motProposal" subtype="förslag">
          <head xml:id="i-JDPHSxh8G88usy5sJWkB56">
            Förslag till riksdagsbeslut
          </head>
          <p xml:id="i-G6BeZ2Mirgywu5dSuQEaPU">
            Riksdagen tillkännager för regeringen som sin mening vad som
            anförs i motionen om en sammanhållen nationell landsbygdspolitik.
          </p>
        </div>
        <div xml:id="i-JGc4VmJ6DUDgNJLCtTuMKb" type="motContent">
          <head xml:id="i-9G6MPNQzZv3Yeee4t23dKD" type="h1">
            Inledning
          </head>
          <p xml:id="i-JM6SE6XFWLy156455erGMB">
            I de gröna näringarna i produktionen av varor och tjänster inom
            livsmedelsbransch, skog, energi, turism och rekreation samt landskaps-
            och naturvård ligger en betydande del av Sveriges framtid. Där
            finns möjligheterna till fler jobb och till en långsiktigt hållbar
            tillväxt.
          </p>
          <p xml:id="i-DThG54oypfbm3FWJzf6Jc9">
            Sveriges landskapsbild varierar väsentligt, från de norra delarnas
            korta odlingssäsong till de sydliga trakternas bördighet. Landsbygdspolitiken
            måste därför utgå från de lokala förutsättningarna och de unika
            möjligheterna.
          </p>
          <p xml:id="i-oU5RtgzsnKdg9MECgBpKm">
            Praktiskt taget alla nationella politikområden innehåller i dag
            en mer eller mindre synliggjord landsbygdsdimension. Den utvecklingen
            måste samordnas för att kunna utnyttjas effektivt.
          </p>
          <p xml:id="i-86ycAvSUG6hH66dUpkiGzv">
            Landsbygdskommitténs betänkande från förra året, Se landsbygden
            myter, sanningar och framtidsstrategier, var efterlängtad. Grundtanken
            i utredningen var att statens politik för landsbygden ska vara
            samordnad och helhetsinriktad.
          </p>
          <p xml:id="i-TRoLD1ZNZR4sEfrnpDg5vo">
            Tyvärr har dock flera beslut som regering och riksdag har tagit
            under innevarande mandatperiod gått i motsatt riktning och missgynnar
            istället landsbygdsutvecklingen. A-kassans ändrade regler gör
            det svårare att vara mångsysslare och säsongsanställd. De organisationsförändringar
            som Abetsförmedlingen, Försäkringskassan och Skatteverket genomför,
            där verksamheten koncentreras till större orter och kontor på
            små orter läggs ner, innebär försämrad statlig service på landsbygden.
          </p>
          <p xml:id="i-G1QG5pS6iHzzzLdCBV28TW">
            Den borttagna rabatten på sociala avgifter för småföretagare
            drabbar i hög grad de gröna näringarna. Förändringarna i det kommunala
            skatteutjämningssystemet ger mindre pengar till landsbygdskommunerna.
            Att den aviserade reformeringen av fastighetsskatten snedfördelar
            är numera väl känt; invånare i mindre orter på landsbygden kommer
            genom höjd reavinstskatt att betala skattelättnaderna för villaägare
            i storstäderna. Angelägna väginvesteringar på landsbygden låter
            vänta på sig.
          </p>
          <p xml:id="i-XNSNYzjEYzMUYccu4s9ppf">
            Det finns behov av initiativ på ett antal områden för att vända
            utvecklingen och främja utvecklingen på landsbygden.
          </p>
          <head xml:id="i-XTsh7phtfk7ysuTjr1pTF5" type="h1">
            Infrastruktur
          </head>
          <p xml:id="i-N8evHvxUnTiL5Vh1jGVa39">
            Infrastrukturen på landsbygden har många brister och det behövs
            en kontinuerlig analys av landsbygdens behov när det gäller främst
            väg- och järnvägsnätet, IT-strukturen och strategiska flygplatser
            i främst norra Sverige. Dessutom uppvisar kollektivtrafiken stora
            kvalitetsbrister och undermålig kapacitet när det gäller busstrafiken
            i stora delar av landet men även när det gäller den regionala
            tågtrafiken i en del regioner.
          </p>
          <p xml:id="i-2bDSJwqBndViTwAW3T2kN7">
            Befolkningen behöver bra pendlingsmöjligheter till större arbetsmarknader
            och studiecentra. Även väl fungerande bredbandsnät med hög kapacitet
            är ett avgörande livsvillkor för både småföretag och tiotusentals
            hushåll.
          </p>
          <p xml:id="i-CFdLWqevdH3TjaE6HqXjx5">
            Tele- och elledningsnäten, där staten har ett stort ansvar via
            direkt ägande, tillhör de viktigaste infrastrukturfunktionerna.
            Konsekvenserna av att dessa system har för låg kvalitet eller
            inte fungerar slår hårdast mot landsbygden.
          </p>
          <head xml:id="i-Y3pDJgtaM1eoXGVk2koDeh" type="h1">
            Bostäder
          </head>
          <p xml:id="i-35LjxUciARNWEppzHM8Rct">
            I regioner med låga marknadsvärden finns problem med att finansiera
            ny- och ombyggnad av bostäder. Låga marknadsvärden på bostäder
            medför krav på höga kontantinsatser eller annan säkerhet, till
            exempel i form av borgensåtaganden, för dem som vill bygga nya
            fastigheter. Svårigheten att få tillräckliga lån på landsbygden
            motverkar inflyttningen och därmed det regionalpolitiska målet
            om väl fungerande lokala arbetsmarknader med en god servicenivå
            i hela landet. En analys bör ske av vilka möjligheter som kan
            finnas att förbättra förutsättningarna att bygga på landsbygden.
          </p>
          <head xml:id="i-VPnjnREzeiNB8Du3J1BBr" type="h1">
            Offentlig och kommersiell service
          </head>
          <p xml:id="i-EpU2nz1EV289758xJzWJus">
            Att den statliga servicen krymper och försämrats på landsbygden
            får effekter för andra offentliga verksamheter, men även för hela
            den privata kommersiella sektorn såsom handeln, bankservicen och
            taxinäringen för att nämna några exempel. Utvecklingen skapar
            osäkerhet om framtiden hos befolkning och företag på landsbygden
            och försvårar vardagslivet på ett högst påtagligt sätt.
          </p>
          <p xml:id="i-JG6WP9hTevYoZwCTHAuJSg">
            Samverkan med kommuner, landsting och privata aktörer är en fördel
            för alla parter om servicens kvalitet och efterfrågan ska öka.
            Den andra nödvändiga förändringen är att samordna den statliga
            servicen genom att där det går samutnyttja teknik, lokaler, personal
            och transporter.
          </p>
          <p xml:id="i-Jixxo4btroMXtH9sVvSTHx">
            De medel som den offentliga sektorn varje år använder för inköp
            av varor och tjänster har ofta en avgörande betydelse för utvecklingen
            av landsbygdens småföretag. Inom ramen för denna fråga är också
            den lokala handelns villkor viktiga. Enligt undersökningar från
            bland annat Nutek har små företag, speciellt på landsbygden, svårt
            att konkurrera på rättvisa villkor mot större företag och att
            överhuvudtaget kunna vara med i en anbudstävling. Här behövs både
            utbildning och en översyn av lagen om offentlig upphandling.
          </p>
          <p xml:id="i-PpPBjDuCt53BHQKgLR44Wk">
            De små kommunernas framtida möjligheter att kunna erbjuda hushåll
            och företag en bra lokal utvecklingsmiljö och ekonomisk och social
            välfärd behöver preciseras när det gäller sakområden som samarbetsformer
            med grannkommuner, uppbyggnaden av demokratiskt valda regionala
            organ, demokratins lokala former, samarbetet med den ideella sektorn
            samt samarbetet med statliga serviceorgan.
          </p>
          <head xml:id="i-Nhhu1fTHDL7ZJ3aGDU9CjQ" type="h1">
            Kunskap och forskning
          </head>
          <p xml:id="i-TE8tD66DSu9pqFNGSwbpU5">
            Kunskapsinsamlingen och analysen av landsbygdens förändringar
            och framtid behöver systematiseras och fördjupas. En ökad satsning
            på landsbygdsorienterad forskning är därför mycket viktig, vilket
            Landsbygdskommittén också påpekat.
          </p>
          <p xml:id="i-WNKVLhqUn4RMCJLBRsg6X7">
            Den ideella sektorn har en av de viktiga nycklarna till en framgångsrik
            landsbygdspolitik vars värde inte får underskattas. All statlig,
            generell och stimulerande samt förutsättningsskapande politik
            är beroende av enskilda människors initiativförmåga, kreativitet
            och framtidstro. Utan de många ideellt verksamma medborgarna på
            landsbygden kan man inte åstadkomma något lyft av vare sig den
            ekonomiska, sociala eller miljöinriktade verksamheten i landets
            mindre tätortsbetonade regioner. Om man däremot kan samverka med
            de ideella rörelsernas många aktiva personer går det att nå högt
            ställda mål inom landsbygdspolitiken.
          </p>
          <head xml:id="i-WdNaNAtjEW7PPy4aSRs9mU" type="h1">
            Analys av hur offentliga beslut påverkar landbygden
          </head>
          <p xml:id="i-Wwv8oqKJFrEA2xYYp39zkt">
            Det finns ett behov av någon form av system som analyserar hur
            offentliga beslut påverkar landsbygdens utveckling. I Storbritannien
            har under senare år utvecklats en process som kallas rural proofing
            som ger möjlighet att varna för reformer som visar sig slå alltför
            hårt mot landsbygden. En liknande metod borde kunna använda också
            i Sverige.
          </p>
          <p xml:id="i-6xYhbxQ4QPmLFA82FYMHbb">
            Regeringskansliet bör också samordna frågor som är av avsevärd
            vikt för landsbygdens utveckling. Regeringen bör i sina ägardirektiv
            till statliga bolag och i regleringsbrev till andra statliga verksamheter
            på ett samordnat och tydligt sätt ange hur dessa institutioner
            bör lösa, stimulera eller utveckla den statliga servicen och verksamheten
            i övrigt så att den främjar landsbygdens utveckling.
          </p>
        </div>
        <div xml:id="i-XJGPPs2QFaaM7zuHHXVjWL" type="signatureBlock">
          <list xml:id="i-JXnKQc5NNvs3WGRkH2Rs9">
            <item xml:id="i-8QLDPSk2vaJEab4FotYA6R" who="i-JfXS8EFEqMfBiyryszrVvW" type="signature">
              Ann-Kristine Johansson (s)
            </item>
            <item xml:id="i-PnaxSvrPy3K34hAVVodLMv" who="i-TVwo4mCECu692GW3ntqQzo" type="signature">
              Kurt Kvarnström (s)
            </item>
            <item xml:id="i-Th9z4hnucdGNqt2esNr6Wg" who="i-C6MPg8QS78d6rtHZ6Jc424" type="signature">
              Sinikka Bohlin (s)
            </item>
            <item xml:id="i-F1QK4fAn2HcLEzYcvryKbZ" who="i-JERWRnB227uTCW6FGLWfYs" type="signature">
              Hans Stenberg (s)
            </item>
            <item xml:id="i-Jo3MpXoMRMpupxrB7XMxud" who="i-6gEtTPavyMJxxUX6JZn9LW" type="signature">
              Marie Nordén (s)
            </item>
            <item xml:id="i-UWNFa8ZkLWrx55r56A9u3x" who="i-B34sv9ytsiioT1XaQtyXUo" type="signature">
              Helén Pettersson i Umeå (s)
            </item>
            <item xml:id="i-E7duCYUHD3vY71te4rnCAN" who="i-SvS8rTwUeKpVtp5mrPNCaP" type="signature">
              Leif Pettersson (s)
            </item>
          </list>
        </div>
      </div>
    </body>
  </text>
</TEI>
