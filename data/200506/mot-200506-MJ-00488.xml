<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_488/mot_200506_MJ_488-0001.pdf"/>
      <div type="motHeader" xml:id="i-ELzX3ccc6FZ2TFMooMgZWS">
        <div type="motTitle" xml:id="i-BS5YDTBbWeuHyF5hEutXXZ"/>
        <div type="motSubmissionInfo" xml:id="i-UtEWKhmHRmgQGNhBb2a39E"/>
      </div>
      <div type="motBody" xml:id="i-PE2YTDKi6FYWEtB2H9oaSd">
        <div xml:id="i-VdZoiXVF67XVeqARBHi18X">
          <p xml:id="i-DfPH6xwfeNy1nEMnjEvPK9">
            2005/06 mnr: MJ488 pnr: c755
          </p>
          <p xml:id="i-9GoUfUv8zTYEwAuZaSFeTC">
            Motion till riksdagen 2005/06:MJ488
          </p>
          <p xml:id="i-36rxJexmpjdpLnHK1MMmNa">
            av Eskil Erlandsson och Staffan Danielsson (c)
          </p>
          <p xml:id="i-HsxXxETgLoNBzGmxP9gpFe">
            Satsning på skogsforskning
          </p>
          <p xml:id="i-HnpdpYGZYS9p5fhDFsAi5q">
            Förslag till riksdagsbeslut
          </p>
          <p xml:id="i-6iwmKTpKxyTCnFASeFzcQA">
            1. Riksdagen tillkännager för regeringen som sin mening vad i
            motionen anförs om att staten i samverkan med näringen genomför
            ett program som syftar till kraftigt ökad användning av trä som
            konstruktions- och byggmaterial. 2. Riksdagen tillkännager för
            regeringen som sin mening vad i motionen anförs om att staten
            bör öka satsningen på FoU inom skogsnäringen.
          </p>
          <p xml:id="i-Q4Wf94fuLuzj8vYjPsxe2p">
            Motivering
          </p>
          <p xml:id="i-GCNZbq9o6i2uSq2dS6D6KS">
            Skogsnäringen står för en mycket betydande del av svensk ekonomi
            och sysselsättning. Trots omfattande rationaliseringar för att
            behålla en världsledande position är 95 000 personer sysselsatta
            i skogsbruket och i massa-, pappers- och sågverksindustrin. Industri
            finns på över 250 orter med ett sammanlagt produktionsvärde på
            170 miljarder kronor. Det sammanlagda exportvärdet uppgår till
            110 miljarder kronor vilket utgör ca 15 26 av den svenska varuexporten.
            Då andelen importerade insatsvaror är liten är nettoexportvärdet
            hela 85 miljarder kronor. En fortsatt positiv utveckling av den
            svenska skogsnäringen är inte bara viktig för ekonomi och sysselsättning
            utan i lika hög grad för att bygga ett ekologiskt hållbart Sverige.
            En fortsatt tillväxt i skogsbruket och skogsindustrin är alltså
            till nytta för miljön och för ekonomi och sysselsättning i allmänhet
            och för landsbygden i synnerhet. Produktion av virke och energi
            skall utgöra den grundläggande utgångspunkten för hantering av
            skogens miljöfrågor. I annat fall riskerar insatserna att bli
            miljömässigt kontraproduktiva. Förädlingsvärdet efter sågverken
            är större i det skogsfattiga Danmark än i skogsnationen Sverige.
            Stål och betong har under lång tid utgjort det dominerande konstruktionsmaterialet
            i svenskt byggande. Andelen trä inom byggsektorn är långt större
            i exempelvis USA och Japan. Sverige bör i likhet
          </p>
          <pb facs="riksdagen-motions-pdf/data/200506/mot_200506_MJ_488/mot_200506_MJ_488-0002.pdf"/>
          <p xml:id="i-3NzsvZyPu8rQQ5oRSumGPt">
            2005/06:MJ488
          </p>
          <p xml:id="i-UHy6zFvxpq7Mg4iA5aE6HJ">
            med Finland ta tag i denna fråga. Genom samverkan mellan staten
            och näringen har träanvändningen i Finland på bara fem år ökat
            markant och gett 9 000 nya jobb. Skogsindustrins starka ställning
            får inte tas för given. Staten har en viktig uppgift i att stödja
            grundläggande forskning och utveckling och bidra till regelverk
            som inte hämmar utvecklingen. Vi anser med ledning av ovanstående
            att staten i likhet med Finland i samverkan med näringen genomför
            ett program som syftar till kraftigt ökad användning av trä som
            konstruktions- och byggmaterial, och kraftfullt ökar satsningen
            på FoU inom skogsnäringen.
          </p>
          <p xml:id="i-61E4ZRWR9r7vU2kyYLykxU">
            Stockholm den 1 oktober 2005
          </p>
          <p xml:id="i-4ELPzGU5E9AuBSyqqesA27">
            Eskil Erlandsson (c) Staffan Danielsson (c)
          </p>
        </div>
      </div>
    </body>
  </text>
</TEI>
