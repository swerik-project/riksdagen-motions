<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-SkU-00447">
  <teiHeader>
    <fileDesc>
      <titleStmt>
        <title>Skatterabatt för FoU i småföretag</title>
        <author corresp="i-Vo3YjbvPDcwbepLXUMMiDZ">av Per Åsling (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skatterabatt för FoU i småföretag</title>
          <idno type="rdwebb">GY02Sk447</idno>
          <rs type="number">Sk447</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GY02Sk447/text</ref>
          <ref type="dokument_url_html">http://data.riksdagen.se/dokument/GY02Sk447</ref>
          <ref type="dokumentstatus_url_xml">http://data.riksdagen.se/dokumentstatus/GY02Sk447</ref>
          <ref type="doc">http://data.riksdagen.se/fil/99C1AAFB-202D-41A8-BBE1-DF4A18EA659C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Vo3YjbvPDcwbepLXUMMiDZ</idno>
            <name>Per Åsling</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L6JLk7tYKGxE2hhb9KGNqb" type="signed"/>
        <correspContext corresp="i-L6JLk7tYKGxE2hhb9KGNqb">
          <note type="signatory" corresp="i-Vo3YjbvPDcwbepLXUMMiDZ"/>
        </correspContext>
        <correspAction type="numbering" xml:id="i-QHfH5UiRQSyWxo7EXzq6z9">
          <date when="2010-10-29"/>
        </correspAction>
        <correspAction type="submission" xml:id="i-ChoPDkcAciyN5WGiCcT3AW">
          <date when="2010-10-27"/>
        </correspAction>
        <correspAction type="transfer" xml:id="i-Xqc1Mj5tsQyb5uxdfV4mDG">
          <date when="2010-10-26"/>
        </correspAction>
        <correspAction type="assigned" xml:id="i-XPwq6P5DfDCH43vcGeu3oL"/>
        <correspContext corresp="i-XPwq6P5DfDCH43vcGeu3oL">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-WcA86ZmAtS9SqbRkmL6t7K">
            Förslag till riksdagsbeslut
          </head>
          <p xml:id="i-3UXg4WEjVj1LHXX255fYyT">
            Riksdagen tillkännager för regeringen som sin mening vad som
            anförs i motionen om en generell skatterabatt för FoU i småföretag.
          </p>
        </div>
        <div type="motContent">
          <head type="h1" xml:id="i-V1p1yr5XQH4AYSxxFXmeqC">
            Motivering
          </head>
          <p xml:id="i-HuqS64XuBFyKhLHnfdaCmP">
            I dag är Sverige ett av få OECD- och EU-länder som inte erbjuder
            någon skattestimulans för att stärka FoU-investeringar bland små
            och medelstora företag. Denna typ av instrument är inte emot EU:s
            statsstödsregler utan medlemsstaterna uppmuntras tvärtom att vidta
            åtgärder för att ytterligare stimulera företagens investeringar
            i FoU. Sverige tillhör en minoritet av medlemsstaterna som inte
            ännu hörsammat detta.
          </p>
          <p xml:id="i-2n5eyeLCJdMMD3RMjb3EGG">
            I alliansregeringens valmanifest konstateras att det är motiverat
            att genomföra lättnader för att stärka tillväxten och som exempel
            nämns en möjlig FoU-rabatt, förutsatt att det ekonomiska utrymmet
            är tillräckligt stort. Tack vare en ansvarsfull politik har Sverige
            en av de starkaste offentliga finanserna inom EU. I sammanhanget
            är det rimligt och klokt att investera en begränsad del av detta
            i framtidens tillväxt, folkhälsa och företag.
          </p>
          <p xml:id="i-6uTigTN46Hx15NpJW8BNpd">
            Särskilt viktig är denna fråga för små och medelstora företag
            i kunskapsbaserade sektorer som exempelvis life science, IT, telekom
            och miljöteknik. Deras produkter och tjänster baseras ofta på
            frukterna av samhällets stora FoU-investeringar och är inriktade
            på att lösa flera av samhällets framtidsutmaningar och därmed
            öka välståndet hos befolkningen. Samtidigt har de ofta inte produkter
            på marknaden som generar intäkter, vilket gör att tillgången och
            hur länge det egna kapitalet räcker är av avgörande betydelse,
            särskilt som kostnaderna i stort sett enbart är relaterade till
            FoU och personal.
          </p>
          <p xml:id="i-7E7ei8qXrezrhE6wEzvKRG">
            Sverige är i dag framstående inom innovation i bemärkelsen att
            starta nya små företag som exempelvis arbetar med vaccin mot diabetes,
            stamceller och en bot för Parkinson. Däremot är vi sämre på att
            få dessa att växa och utvecklas i landet. Det är viktigt att ta
            vara på denna innovationskraft på ett sådant sätt så att de mindre
            och medelstora företagen kan utvecklas till livskraftiga företag.
            Frånvaron av en FoU-rabatt har identifierats som ett av de allvarligaste
            hindren för tillväxt av såväl myndigheter som Vinnova, Invest
            Sweden, Globaliseringsrådet och branschorganisationer som Sweden
            Bio.
          </p>
          <p xml:id="i-QpL2hyyRBFaq4uRpofUXEp">
            I dag investerar svenska små och mellanstora företag mindre i
            FoU än företag i samma storleksklass i både nordiska länder och
            USA, Kanada och Schweiz. För att säkra framtida tillväxt och stärka
            Sveriges konkurrenskraft krävs, utöver att stora bolag som Astra
            Zeneca, Ericsson och ABB stannar i landet, fler nya och växande
            företag i alla sektorer som satsar på produkter och tjänster som
            konkurrerar med kunskapsinnehåll, inte pris per arbetad timme.
          </p>
          <p xml:id="i-Wo5BwuiFQvyMwpvyyL7KPF">
            Då de flesta andra länder erbjuder möjligheten till FoU-rabatt
            så försämrar avsaknaden av denna även konkurrenskraften för det
            svenska företagsklimatet och för de innovationsföretag som kämpar
            för att växa här. Det riskerar även att skicka motstridiga signaler
            om Sveriges förmåga och vilja att konkurrera om den bästa kompetensen.
            I dag lockas de svenska kunskapsbaserade företagen av andra EU-länders
            talangscouter med FoU-rabatter på mellan 30 och 50 % av den totala
            insatsen. Då dessa företag ännu inte tjänar egna pengar utan har
            en finansiering baserad på riskkapital eller statligt kapital
            så är etablering i dessa länder synnerligen attraktiv eftersom
            resurserna räcker mycket längre och ger mer jämfört med i Sverige.
          </p>
          <p xml:id="i-5hC5Dabz8Sw7oQWiRfdbQP">
            Ett branschneutralt FoU-stöd med så få specialvillkor som möjligt
            vore ett bra kompletterande sätt att främja FoU i småföretag.
            I Storbritannien, Kanada och Frankrike finns redan olika sådana
            system i bruk. EU-kommissionen har via gruppundantag i statsstödsreglerna
            gett möjlighet för medlemsstaterna att stimulera FoU bland små
            och mellanstora bolag. För att underlätta för medlemsstaterna
            att anpassa till sina nationella förutsättningar och undvika gränsdragningsproblematik
            har man etablerat gemensamma definitioner som Young Innovative
            Company (YIC). Rabatten kan vara utformad som ett skatteavdrag,
            en skattekredit eller nedsatt arbetsgivaravgift. Erfarenheter
            från olika utformningar av systemen i andra länder bör i det sammanhanget
            kunna spela stor roll.
          </p>
          <p xml:id="i-HeqUuZDYVh3iLMDwj7UN5b">
            Regeringen bör i det fortsatta arbetet med att främja utveckling
            och dynamik i småföretag utreda och prioritera möjligheten att
            införa en generell skatterabatt för utgifter för FoU i den kommande
            översynen av företagsbeskattningen.
          </p>
        </div>
        <div type="motSignatures">
          <list>
            <item xml:id="i-2UtC1r6iobzb25aFq1mmFG" who="i-Vo3YjbvPDcwbepLXUMMiDZ">
              Per Åsling (C)
            </item>
          </list>
        </div>
      </div>
    </body>
  </text>
</TEI>
