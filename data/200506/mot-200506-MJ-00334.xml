<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_334/mot_200506_MJ_334-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ334 pnr: v362
          </p>
          <p>
            Motion till riksdagen 2005/06:MJ334
          </p>
          <p>
            av Sven-Erik Sjöstrand m.fl. (v)
          </p>
          <p>
            Nytt miljö- och landsbygdsprogram
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Sverige i förhandlingar inom EU bör driva
            en ökad åternationalisering av jordbrukspolitiken för att underlätta
            möjligheten för Sverige att vidta åtgärder för att i kommande
            programperiod inte sänka miljöambitionsnivån för miljö- och landsbygdsprogrammet
            (LBU). 2. Riksdagen tillkännager för regeringen som sin mening
            vad i motionen anförs om att utgångspunkten för Sveriges positionering
            inför den kommande översynen av miljö- och landsbygdsprogrammet
            är att miljöambitionsnivån från tidigare programperiod inte skall
            sänkas. 3. Riksdagen tillkännager för regeringen som sin mening
            vad i motionen anförs om att Sverige bör utforma kommande LBU-program
            genom att lägga minst 60 26 av budgeten inom prioriteringsområde
            II för mark och miljöförvaltning. 4. Riksdagen tillkännager för
            regeringen som sin mening vad i motionen anförs om att den huvudsakliga
            uppgiften för LBU är att ersätta brukare och livsmedelsproducenter
            för produktion av kollektiva nyttigheter som marknaden inte klarar
            av att ersätta. 5. Riksdagen tillkännager för regeringen som sin
            mening vad i motionen anförs om att startstöd och investeringsstöd
            bör fortsätta att existera i kommande program. 6. Riksdagen tillkännager
            för regeringen som sin mening vad i motionen anförs om att eftersom
            det finns vissa öppningar inom prioritetsområde I för att stödja
            produktionshöjande åtgärder bör miljökrav kopplas till denna axel.
            7. Riksdagen tillkännager för regeringen som sin mening vad i
            motionen anförs om att miljömålen skall vara styrande och miljöåtgärder
            prioriterade i utformningen av LBU. 8. Riksdagen tillkännager
            för regeringen som sin mening vad i motionen anförs om att ekologisk
            produktion bör föras in som ett obligatoriskt program.
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0002.pdf"/>
          <p>
            2005/06:MJ334
          </p>
          <p>
            9. Riksdagen tillkännager för regeringen som sin mening vad i
            motionen anförs om att stödet för ekologisk produktion bör fortsätta
            att existera i samma utformning som i nuvarande program. 10. Riksdagen
            tillkännager för regeringen som sin mening vad i motionen anförs
            om att kompensationsbidragen (LFA) behövs för att behålla jordbruk
            med höga natur- och kulturvärden i hela Sverige. 11. Riksdagen
            tillkännager för regeringen som sin mening vad i motionen anförs
            om att kommande LBU bör ha sin utgångspunkt i de femåriga stöd
            som haft god anslutning och god måluppfyllelse. 12. Riksdagen
            tillkännager för regeringen som sin mening vad i motionen anförs
            om att jämställdhetsperspektivet skall finnas med som ett grundläggande
            värde i alla bedömningar och förslag i samband med utarbetandet
            och tillämpningen av det nya landsbygdsprogrammet. 13. Riksdagen
            tillkännager för regeringen som sin mening vad i motionen anförs
            om att regeringen bör se över möjligheten att låta kommuner eller
            andra intressenter vara medfinansiärer för åtgärder inom LBU.
            14. Riksdagen tillkännager för regeringen som sin mening vad i
            motionen anförs om att LBU-medel inte skall användas till formella
            områdesskydd enligt miljöbalken eller till naturvårdsavtal för
            att uppfylla miljömålet Levande skogar, utan i stället bör exempelvis
            förädling av miljöanpassade produkter eller lokal förädling prioriteras.
            15. Riksdagen tillkännager för regeringen som sin mening vad i
            motionen anförs om att bl.a. småskalig livsmedelsförädling, mikroföretagande,
            besöksnäring, turism och förädling inom basindustri skall lyftas
            fram i kommande LBU.
          </p>
          <p>
            Inledning
          </p>
          <p>
            Sveriges miljö- och landsbygdsprogram syftar till att genom ekonomiskt
            stöd bidra till att ekologisk, ekonomisk och social hållbarhet
            kan nås på den svenska landsbygden. Det nuvarande miljö- och landsbygdsprogrammet
            är under revidering, då det år 2007 inom EU ska finnas ett nytt
            ramverk för hur stöd till miljöåtgärder och landsbygdsutveckling
            ska vara utformade. Under programperioden 2000-2006 har Sverige
            tilldelats en genomsnittlig summa EU-medel på ca 1 370 miljoner
            kronor per år. Jordbruksfonden bidrar också med ytterligare medel.
            Förutom reglerna och utformningen av själva programmen kommer
            också stödnivåerna samt nivåer för finansiering genom EU respektive
            nationellt att ses över. Vänsterpartiet ger i denna motion sin
            syn på hur vi vill att det kommande programmet ska utformas.
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0003.pdf"/>
          <p>
            Ekonomiska ramar för ett nytt miljö- och landsbygdsprogram
          </p>
          <p>
            I den nya rådsförordningen om stöd för landsbygdsutveckling slås
            tidigare Garantifonden och Utvecklingsfonden ihop till Fonden
            för landsbygdens utveckling. Inom fonden finns sedan tre = prioriteringsområden:
            Prioriteringsområde I med ambition att förbättra konkurrenskraften
            inom jord och skogsbruk, prioriteringsområde II för mark och miljöförvaltning
            och prioriteringsområde III för diversifierad ekonomi och god
            livskvalitet på landsbygden. Prioriteringsområdena I och III ska
            omfatta minst 15 96 vardera och prioriteringsområde II minst 25
            96 av budgeten. I diskussionerna kring hur finansieringen av det
            nya programmet ska utformas finns än så länge inte några beslut
            kring hur stor den nationella respektive EU-finansierade budgeten
            ska se ut. I det förslag som har diskuterats föreslås utgiftsnivån
            för landsbygdspolitiken under perioden 2007-2013 uppgå till ca
            755 miljarder kronor (i 2004 års priser). Till detta ska läggas
            de resurser som förs över från den övriga jordbrukspolitiken till
            landsbygdspolitiken. Som jämförelse kan nämnas att den totala
            budgeten för miljö- och landsbydgsprogrammet i Sverige 2000-2006
            är ca 22 miljarder kronor. Cirka 45 26 av denna summa utgörs av
            EU-medel. Vänsterpartiet anser att Sverige i förhandlingar bör
            driva en ökad åternationalisering av jordbrukspolitiken. Med en
            ökad åternationalisering underlättas möjligheten för Sverige att
            vidta åtgärder för att i kommande programperiod inte sänka ambitionen
            för miljö- och landsbygdsprogrammet. Detta ska ges regeringen
            till känna. Vänsterpartiet anser vidare att utgångspunkten för
            Sveriges positionering inför den kommande översynen av miljö-
            och landsbygdsprogrammet är att ambitionsnivån från tidigare programperiod
            inte ska sänkas. Detta ska ges regeringen till känna.
          </p>
          <p>
            Ett nytt miljö- och landsbygdsprogram
          </p>
          <p>
            I det förslag som nu diskuteras är en stor förändring att ett
            ökat fokus numera finns på att utveckla den ekonomiska och sociala
            hållbarheten inom jordbruket. I det miljö- och landsbygdsprogram
            (LBU) som i dag gäller för Sverige är över 90 26 av stöden inom
            LBU miljöstöd. Med den förändrade inriktningen som förhandlats
            fram inom EU kan det innebära att Sverige måste dra ner på miljöstöden.
            Vänsterpartiet anser att Sverige bör utforma kommande LBU-program
            genom att lägga minst 60 26 av budgeten inom prioriteringsområde
            II för mark- och miljöförvaltning för att den ambitionsnivå som
            gäller inom dagens LBU inte ska minska mer än nödvändigt. Detta
            ska ges regeringen till känna. Konsumenternas efterfrågan ska
            styra, men kollektivt ansvar måste finnas.
          </p>
          <p>
            2005/06:MJ334
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0004.pdf"/>
          <p>
            2005/06:MJ334
          </p>
          <p>
            Redan i MTR (Mid Term Review), halvtidsöversynen då EU:s jordbrukspolitik
            reformerades, lades ett ökat fokus på = att jordbruksproduktionen
            i mindre = utsträckning skulle styras av jordbrukspolitiken och
            i större utsträckning styras av konsumenternas efterfrågan. Detta
            anser vi är en viktig och angelägen utveckling. Denna utgångspunkt
            ökar jordbrukspolitikens legitimitet. det förslag till LBU som
            diskuteras inom EU finns inom LBU stöd till åtgärder som är traditionellt
            produktivitetshöjande med dels ökad användning av insatsmedel
            som följd, dels med ökad produktion som följd. Med utgångspunkt
            i såväl WTO-frågan som samhällets acceptans av stöd till jordbruket,
            är det anmärkningsvärt att kommissionen har valt att möjliggöra
            stöd till jordbrukets konkurrensförmåga som en del av LBU (axel
            1). Skrivningen borde tydligt sätta miljö- och resurshushållningskrav
            på konkurrenshöjande åtgärder. I förordningen sägs också att LBU
            kan användas för att korrigera oönskade effekter av MTR, vilket
            är fel utgångspunkt för LBU. Utgångspunkten bör vara hur ersättningarna
            kan utformas för att främst ersätta kollektiva nyttigheter samt
            bidra till hållbar utveckling på landsbygden. Ersättningar måste
            utgå till brukaren för hävd av ängs- och betesmarker, förutsättningen
            för det öppna landskapet. Ersättningar måste också gå till bevarandet
            av den biologiska mångfalden och kultur- och miljövärden i odlingslandskapet.
          </p>
          <p>
            Vi är övertygade om att jordbrukets miljöproblem inte kan lösas
            enbart genom konsumentmakt. Ett gemensamt ansvar krävs vilket
            kan tas genom att en jordbrukspolitik skapas som ersätter brukare
            för åtgärder som minskar de negativa miljöeffekterna av produktionen
            och som ökar de positiva miljöeffekterna. Vänsterpartiet vill
            se ett jordbruk över hela landet som producerar mat som onsumenterna
            med gott samvete kan välja. Konsumenterna ska också kunna äta
            mat av god kvalitet till ett rimligt pris. Det ska heller inte
            vara en fråga om onkurrensfördelar eller konkurrensnackdelar om
            vi ska ha ett gott djurskydd och en hög hänsyn till miljön. Svensk
            mat ska symbolisera dessa värden, svensk mat ska kännetecknas
            av dessa värden. Näringen har också ett ansvar att kommunicera
            detta med konsumenten. Exempel på detta är LRF:s ampanj Världens
            renaste jordbruk. Så länge miljö-, hälso- och djurskyddsvärden
            inte avspeglas i priset på den gemensamma marknaden måste vi nationellt
            se till hur vi på andra sätt kan ompensera producenterna för detta.
            Det kan inte bara vara konsumenternas uppgift att axla det ansvaret.
            Staten kan och måste utnyttja de möjligheter till riktade ersättningsformer
            för miljö och djuromsorg som finns inom Miljö- och landsbygdsprogrammet.
            För att möjliggöra ökad miljöhänsyn och en omställning till mer
            hållbara produktionsmetoder är Miljö- och landsbygdsprogrammet
            det viktigaste styrmedlet vi har att jobba med. I stället för
            att miljöåtgärder finansieras genom prislappen och drivs på genom
            konsumentmakt finns en stabil struktur som ser till att jordbrukare
            ändå kan ersättas för de extra åtgärder som vidtas. Oavsett hur
            svår konkurrensen blir när lågprisbutiker rear ut livsmedel där
            liten eller ingen kontroll över produktionsmetoderna finns så
            ersätts den
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0005.pdf"/>
          <p>
            svenska jordbrukaren för fånggrödor, kantzoner, ökad vallodling
            eller naturbetning. Konsumenterna kan ha fortsatt förtroende för
            att mat produceras i enlighet med miljömål och kan genom sina
            val driva på utvecklingen. Vänsterpartiet anser att den huvudsakliga
            uppgift som LBU har är att ersätta brukare och livsmedelsproducenter
            för produktion av kollektiva nyttigheter som marknaden inte klarar
            av att ersätta. Detta ska ges regeringen till känna.
          </p>
          <p>
            Prioriteringsområde I med ambition att förbättra konkurrenskraften
            inom jord- och skogsbruket
          </p>
          <p>
            Inom prioriteringsområde I finns bl.a. åtgärder som syftar till
            att uppmuntra företagande inom jordbrukssektorn, såsom startstöd
            och investeringsstöd. Det är viktigt att åtgärden skapar utrymme
            för förädling av de areella näringarnas råvaror. Småskalighet,
            mikroföretagande och nyföretagande bör stödjas. Vänsterpartiet
            anser att startstöd och investeringsstöd bör fortsätta att existera
            i kommande program. Detta ska ges regeringen till känna. Då vissa
            öppningar finns inom detta prioriteringsområde till att stödja
            produktionshöjande åtgärder anser Vänsterpartiet att miljökrav
            bör kopplas till denna axel. Detta ska ges regeringen till känna.
          </p>
          <p>
            Prioriteringsområde II för mark- och miljöförvaltning
          </p>
          <p>
            Prioriteringsområde II kommer att rymma stora delar av de stöd
            som finns upprättade enligt dagens LBU. Vänsterpartiet anser att
            huvuddelen av LBU- programmet ska ligga inom denna axel. Programmet
            har tidigare visat sig ha en mycket stor positiv inverkan på uppfyllandet
            av flera av de svenska ljökvalitetsmålen men en ökad ambition
            är nödvändig för att det ska vara möjligt att uppnå framför allt
            målen Ingen övergödning och Giftfri miljö.
          </p>
          <p>
            mi
          </p>
          <p>
            Vänsterpartiet anser att miljömålen ska vara styrande och miljöåtgärder
            prioriterade i utformningen av LBU. Detta ska ges regeringen till
            känna. Kommissionens och rådets förslag till landsbygdsutveckling
            nämner knappt ekologisk produktion trots att detta är en produktionsform
            som på många sätt är ett steg på vägen mot hållbart jordbruk.
            I stort sett samtliga medlemsländer har ersättning till ekologisk
            produktion som en del av sina landsbygdsutvecklingsprogram. Eftersom
            dessa har bidragit till både en bättre miljö inom jordbruket,
            god djuromsorg och en positiv landsbygdsutveckling med ökande
            arbetstillfällen, lokal förädling, lokala marknader m.m. är det
            angeläget att slå vakt om att ekologisk produktion fortsätter
            att vara en viktig del av förordningen om landsbygdsutvecklingen.
            Vänsterpartiet vill föreslå att
          </p>
          <p>
            2005/06:MJ334
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0006.pdf"/>
          <p>
            2005/06:MJ334
          </p>
          <p>
            ekologisk produktion förs in som ett obligatoriskt program. Detta
            ska ges regeringen till känna. Vänsterpartiet anser att stödet
            för ekologisk produktion bör fortsätta att existera i samma utformning
            som nuvarande program. Detta ska ges regeringen till känna.
          </p>
          <p>
            Prioriteringsområde III för diversifierad ekonomi och god livskvalitet
            på landsbygden
          </p>
          <p>
            Vänsterpartiet anser att kompensationsbidragen, LFA, behövs för
            att behålla jordbruk i hela Sverige. LFA i Sverige är större delen
            av Norrland och det inre av Småland. Jordbruket har höga natur-
            och kulturvärden i LFA- regionerna. Detta ska ges regeringen till
            känna.
          </p>
          <p>
            Kontinuitet i programmen samtidigt som flexibilitet finns
          </p>
          <p>
            Vänsterpartiet anser att Miljö- och landsbygdsprogrammet bör
            underlätta en omställning av jordbruket som leder till att produktionen
            svarar mot vad konsumenterna efterfrågar. Samtidigt är det viktigt
            att ökad flexibilitet inte motverkar ambitionen att ha kontinuitet
            i programmet. Vänsterpartiet anser att kommande LBU bör ha sin
            utgångspunkt i de stöd som haft god anslutning och god måluppfyllelse.
            Stöden bör liksom tidigare löpa under en femårsperiod för att
            få kontinuitet. Detta ska ges regeringen till känna.
          </p>
          <p>
            Ökad jämställdhet
          </p>
          <p>
            Landsbygdsprogrammet ska verka för ett mer jämställt samhälle.
            Det finns i dag en risk att landsbygden går mot en ojämn könsfördelning
            när unga kvinnor väljer att flytta in till tätorterna medan fler
            män stannar kvar. Därför är det mycket viktigt att gynna kvinnors
            möjlighet till företagande och arbete. Landsbygdsprogrammet ska
            stödja en utveckling mot ett mer jämställt samhälle. Vänsterpartiet
            anser att jämställdhetsperspektivet ska finnas med som ett grundläggande
            värde i alla bedömningar och förslag i samband med att det nya
            landsbygdsprogrammet arbetas fram och tillämpas. Detta ska ges
            regeringen till känna.
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0007.pdf"/>
          <p>
            Ökad integration med andra insatsområden
          </p>
          <p>
            Landsbygdsprogrammet måste aktivt integreras med andra insatser.
            Programmet måste anpassas till de stora regionala skillnader som
            finns i landet. Den regionala nivå som hanterar landsbygdsprogrammet
            bör arbeta i partnerskap och i nära samverkan med den regionala
            utvecklingspolitiken, och programmet bör samverka med och integreras
            i den regionala utvecklingsplanen (RUP). Många måste hjälpas åt
            för att ta ett ansvar för landsbygdens utveckling. Sektorssamverkande
            åtgärder på alla nivåer bör prioriteras. Det finns ett starkt
            behov av att kommunerna på ett mer aktivt sätt medverkar i utvecklingsarbetet
            och att regioner och län ges större frihet när det gäller att
            ta till vara och stödja de speciella utvecklingsförutsättningarna.
            I debatten framförs också behovet av ett breddat partnerskap mellan
            ideella, privata och offentliga aktörer. Vänsterpartiet anser
            att detta bör uppmuntras. Det är bra att LBU-programmen anpassas
            till regionala förhållanden, för detta innebär att en viss grad
            av frihet även måste finnas för lokal anpassning. Vänsterpartiet
            anser att regeringen bör se över möjligheten att låta kommuner
            eller andra intressenter vara medfinansiärer för åtgärder inom
            LBU. Detta ska ges regeringen till känna. Det är dock viktigt
            att bevaka att inte enbart resursstarka kommuner har möjlighet
            att ge bidrag och satsa mer på LBU. Många har påpekat behovet
            av en bättre integration på landsbygden. Detta gäller inte bara
            invandrare utan också generellt för personer som inte är födda
            i bygden. Rätt använd kan t.ex. leader-metodiken fungera som en
            väg in i den sociala gemenskapen för nya invånare. Det är väsentligt
            att yngre människor och de nya svenskarna på ett aktivt sätt kommer
            in i utvecklingsprocesserna. Leader-metoden bygger på ett aktivt
            och jämlikt partnerskap mellan offentliga, privata och ideella
            aktörer. Metoden flyttar ansvaret nära den lokala nivån och försöker
            få enskilda människor att ta ansvar för och påverka sin framtid.
            Metoden kan användas över organisatoriska, administrativa och
            geografiska gränser.
          </p>
          <p>
            Skog
          </p>
          <p>
            Vänsterpartiet anser att LBU-stöd till skogliga åtgärder endast
            kan komma i fråga om åtgärderna har en tydlig miljönytta och bidrar
            till att uppfylla miljömålen. Vänsterpartiet anser inte att LBU-medel
            ska användas till formella områdesskydd enligt miljöbalken eller
            till naturvårdsavtal för att uppfylla miljömålet Levande skogar.
            I stället bör exempelvis förädling av miljöanpassade produkter
            eller lokal förädling prioriteras. Om mindre ersättning ska utgå
            ska detta styras till privata skogsägare. Detta ska ges regeringen
            till känna.
          </p>
          <p>
            2005/06:MJ334
          </p>
          <pb facs="riksdagen-motions-pdf/data/200506/mot_200506_MJ_334/mot_200506_MJ_334-0008.pdf"/>
          <p>
            2005/06:MJ334
          </p>
          <p>
            Förenkla för småföretagande
          </p>
          <p>
            Inom kommande LBU finns större möjligheter att stödja småföretagande
            på landsbygden. Vänsterpartiet ställer sig positivt till att småskalig
            livsmedelsförädling, mikroföretagande, nyföretagande och förädling
            inom basindustri lyfts fram. Vänsterpartiet anser dessutom att
            besöksnäring, turism och tillgänglighet ska främjas vid utformandet
            av stöd. Detta ska ges regeringen till känna. I Vänsterpartiet
            anser vi dessutom att LBU inte är tillräckligt och inte heller
            det mest effektiva verktyget i arbetet med att stödja projekt,
            aktiviteter och entreprenadverksamhet eller för att gynna alla
            olika sorts företag som förekommer på landsbygden. Det finns en
            rad andra ting, t.ex. skatteregler, som är mer angelägna att ändra
            för att gynna småföretagare. Vänsterpartiet ser att det framför
            allt är generella regler för småföretagare som måste förenklas.
          </p>
          <p>
            Stockholm den 28 september 2005
          </p>
          <p>
            Sven-Erik Sjöstrand (v) Owe Hellberg (v) Kjell-Erik Karlsson
            (v) Sten Lundström (v) Peter Pedersen (v) Karin Thorborg (v)
          </p>
        </div>
      </div>
    </body>
  </text>
</TEI>
