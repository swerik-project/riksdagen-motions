<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UbU-01828">
  <teiHeader>
    <fileDesc>
      <titleStmt>
        <title>Alla barns och elevers rätt att nå sin fulla potential</title>
        <author corresp="i-9YKB8rsGppqRutMkVzzGbk">av Marta Obminska (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1828 av Marta Obminska (M)</title>
          <idno type="rdwebb">H3021828</idno>
          <rs type="number">1828</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H3021828/text</ref>
          <ref type="dokument_url_html">http://data.riksdagen.se/dokument/H3021828</ref>
          <ref type="dokumentstatus_url_xml">http://data.riksdagen.se/dokumentstatus/H3021828</ref>
          <ref type="docx">http://data.riksdagen.se/fil/51B4A27C-C18F-4BB4-B71F-16831F944AF2</ref>
          <ref type="pdf">http://data.riksdagen.se/fil/3D2E2261-A0D8-47AE-8A9E-E998564A06BF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9YKB8rsGppqRutMkVzzGbk</idno>
            <name>Marta Obminska</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QHCSJ14tZSRtrXW1q2QbjP" type="signed"/>
        <correspContext corresp="i-QHCSJ14tZSRtrXW1q2QbjP">
          <note type="signatory" corresp="i-9YKB8rsGppqRutMkVzzGbk"/>
        </correspContext>
        <correspAction xml:id="i-BucEgHFgo4YMyLvrLyZwbi" type="submitted">
          <date when="2015-10-06"/>
          <time when="08:40:27"/>
        </correspAction>
        <correspAction xml:id="i-T4cs2z7GPN71vwKdR1BNtQ" type="referred">
          <date when="2015-10-13"/>
        </correspAction>
        <correspAction xml:id="i-VTV7zrwhRgGMPZ2hXfhaJ2" type="assigned">
          <date when="2016-04-27"/>
          <time when="13:28:18"/>
        </correspAction>
        <correspContext corresp="i-VTV7zrwhRgGMPZ2hXfhaJ2">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-4zyFvz1Y6kA6etDWezCtRL" type="behandlas_i"/>
        <correspContext corresp="i-4zyFvz1Y6kA6etDWezCtRL">
          <ref type="uppgift">2015/16:UbU12</ref>
          <ref type="ref_dok_id">H301UbU12</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU12</ref>
          <ref type="ref_dok_titel">Grundskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2015/16:1828 av Marta Obminska (M) Alla
          barns och elevers rätt att nå sin fulla potential
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-XHnHiMBgZkvVRjXFkBTEsx">
            Förslag till riksdagsbeslut
          </head>
          <list style="ol">
            <item xml:id="i-GkSX1i8dMFXwPtbAriJwoo">
              Riksdagen ställer sig bakom det som anförs i motionen om extra
              stöd för elever som befaras inte nå undervisningens mål och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-CBiXFiZddZiQVzYTzn7LFN" type="h1">
            Motivering
          </head>
          <p xml:id="i-YNR8FNEk22nJJEcQTtKsft">
            Enligt en av portalparagraferna i skollagen (2010:800) är syftet
            med utbildningen att barn och elever ska inhämta och utveckla
            kunskaper. I utbildningen ska hänsyn tas till barns och elevers
            olika behov. Barn och elever ska ges stöd och stimulans så att
            de utvecklas så långt som möjligt. En strävan ska vara att uppväga
            skillnader i barnens och elevernas förutsättningar att tillgodogöra
            sig utbildningen.
          </p>
          <p xml:id="i-LQ3juuQQv9CMoPxCFdRc3F">
            Autismspektrumtillstånd innebär begränsningar inom områdena social
            interaktion, kommunikation och föreställningsförmåga. En betydande
            del av eleverna med autismspektrumtillstånd har normal till hög
            begåvning. Många barn med autismspektrumtillstånd har dessutom
            en ojämn begåvningsprofil. Det är inte ovanligt att eleverna har
            exempelvis en skolrelevant matematisk eller språklig talang.
          </p>
          <p xml:id="i-SSUivwUVfwdzRHeCU1FZvu">
            Av skollagen framgår det att målgruppen för grundsärskolan och
            gymnasiesärskolan är barn och elever som inte kommer att kunna
            nå upp till den ordinarie skolans kunskapskrav därför att de har
            en utvecklingsstörning. I den nya skollagen blev det fastslaget
            att elever med autism, men utan utvecklingsstörning, inte tillhör
            målgruppen för grundsärskolan och gymnasiesärskolan. Detta innebär
            att många av dessa barn och elever ska gå integrerat i vanlig
            skola och att normalvariationen inom skolan idag är större bland
            eleverna än tidigare. Ofta behöver eleverna med autismspektrumtillstånd
            dock särskilt stöd i form av assistenthjälp, tekniska hjälpmedel
            eller anpassning av en skollokal.
          </p>
          <p xml:id="i-9cVQpWdKeXZyH619YcAxLd">
            Enligt 3 kap. 3 § ska alla barn och elever ges den ledning och
            stimulans som de behöver i sitt lärande och sin personliga utveckling
            för att de utifrån sina egna förutsättningar ska kunna utvecklas
            så långt som möjligt enligt utbildningens mål. Elever som till
            följd av funktionsnedsättning har svårt att uppfylla de olika
            kunskapskrav som finns ska ges stöd som syftar till att så långt
            som möjligt motverka funktionsnedsättningens konsekvenser. Elever
            som lätt når de kunskapskrav som minst ska uppnås ska ges ledning
            och stimulans för att kunna nå längre i sin kunskapsutveckling.
          </p>
          <p xml:id="i-31W4qtEQiPpue2qF5iLTcX">
            I skollagen 3 kap. 8 § finns det även specifika bestämmelser
            om särskilt stöd. Där anges att en anmälan ska göras till rektorn,
            om det framkommer att det kan befaras att en elev inte kommer
            att nå de kunskapskrav som minst ska uppnås (godkänt). Rektorn
            ska se till att elevens behov av särskilt stöd skyndsamt utreds.
            Om utredningen visar att en elev är i behov av särskilt stöd,
            ska han eller hon ges sådant stöd.
          </p>
          <p xml:id="i-PqXrBobNieDMLkTyuyKDg9">
            Skollagen ska samläsas med skolförordningen (2011:185), läroplanerna
            och Skolverkets allmänna råd. Det framgår tydligt av skollagen
            att om det kan befaras att en elev inte kommer att nå de kunskapskrav
            som minst ska uppnås (godkänt) så ska rektorn se till att elevens
            behov av särskilt stöd skyndsamt utreds och vid behov så ska särskilt
            stöd ges. Enligt Skolverkets juridiska vägledning Elevers rätt
            till kunskap, extra anpassningar och särskilt stöd kvarstår skolans
            ansvar för att ge särskilt stöd så länge eleven riskerar att inte
            nå upp till dessa kunskapskrav utan det särskilda stödet. Det
            innebär att vissa elever kan ha rätt till särskilt stöd trots
            att de till och med når upp till kraven för högre betyg, under
            förutsättning att de utan det särskilda stödet riskerar att inte
            nå de lägsta kunskapskraven (godkänt).
          </p>
          <p xml:id="i-gm5bHiqLH1FEhBZgccq4v">
            Kommunerna är ofta restriktiva i sin bedömning av rätten till
            särskilt stöd och ovanstående brist i skollagen och Skolverkets
            vägledning får till följd att barn och elever med funktionsnedsättning
            alltför ofta inte ges stöd och stimulans så att de utvecklas så
            långt som möjligt. Barn och elever med särskilda behov som utan
            särskilt stöd når upp till de kunskapskrav som minst ska uppnås
            (godkänt), men skulle kunna nå upp till kraven för högre betyg
            riskerar att bli utan särskilt stöd.
          </p>
          <p xml:id="i-3CkAJZDyKeq5BWmvDUSjVG">
            Det särskilda stödet ska verkligen så långt som möjligt motverka
            konsekvenserna av funktionsnedsättningen. Det är av stor vikt
            att regeringen förtydligar att rätten att ges stöd och stimulans
            för att utvecklas så långt som möjligt gäller alla barn och elever,
            inklusive dem med funktionsnedsättning. Det måste framgå explicit
            att särskilt stöd ska ges så att alla barn och elever ska kunna
            utvecklas så långt som möjligt, även över nivån godkänt.
          </p>
          <p xml:id="i-Qq2igAFBTkbppSyMa18ZUe">
            Med anledning av ovanstående föreslår jag att regeringen överväger
            att återkomma till riksdagen med ett förslag till lagstiftning
            av vilket det explicit framgår att om det kan befaras att en elev
            inte kommer att utvecklas så långt som möjligt enligt utbildningens
            mål, och extra anpassningar inom ramen för den ordinarie undervisningen
            inte har varit tillräckliga, så ska särskilt stöd ges.
          </p>
        </div>
        <div type="motSignatures">
          <list>
            <item xml:id="i-7DWFXgEuS6hRVaamcCCNxM" who="i-9YKB8rsGppqRutMkVzzGbk">
              Marta Obminska (M)
            </item>
          </list>
        </div>
      </div>
    </body>
  </text>
</TEI>
