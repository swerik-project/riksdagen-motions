<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200203/mot_200203_MJ_0016/mot_200203_MJ_0016-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            10
          </p>
          <p>
            2002/03 mnr: MJ16 pnr: c683
          </p>
          <p>
            Motion till riksdagen 2002/03:MJ16
          </p>
          <p>
            av Lena Ek och Birgitta Carlsson (c) med anledning av prop. 2002/03:41
          </p>
          <p>
            Ändringar i fiskelagen, m.m.
          </p>
          <p>
            Förslag till riksdagsbeslut
          </p>
          <p>
            1. Riksdagen avslår regeringens lagförslag såvitt avser den utvidgade
            uppgiftsskyldigheten. 2. Riksdagen tillkännager för regeringen
            som sin mening vad som i motionen anförs om att återkallande endast
            får tillgripas vid upprepade större överträdelser och inte får
            ske på ett sätt som kan äventyra rättssäkerheten.
          </p>
          <p>
            Motivering
          </p>
          <p>
            Det är av yttersta vikt att vi gemensamt tar ansvar för att våra
            fiskbestånd förvaltas på bästa sätt. Bästa sätt i detta fall är
            enligt vår mening en förvaltning som gör att vi fortsatt och uthålligt
            kan fortsätta ett betydande fiske. Skälen till detta är flera,
            fisk är ett utmärkt livsmedel, fisket och kringnäringarna är en
            betydande näring i framförallt kustregionerna. Vi har det senaste
            halvåret sett exempel där kortsiktig politisk vinning har varit
            viktigare än målet långsiktigt livskraftiga fiskbestånd. Svenska
            positioner har i vissa avseenden visat sig vara rent kontraproduktiva
            gällande målet att bättre förvalta fiskbestånden. Risken finns
            att man inte ”ser skogen för alla träd”. I skenet av detta måste
            påpekas att internationellt fungerande åtgärder är en nödvändighet
            för att lyckas med förvaltningen. När det gäller kontroller skall
            arbetet med kontrollerna stå i proportion till nyttan av kontroller,
            det skall också vara klart vem som skall omfattas av kontrollerna.
            Vidare måste även samhällets kontroller präglas av respekt för
            äganderätten. Detta kan t ex komma att beröra enskilda fiskevatten.
            Vi vill med detta avstyrka den föreslagna utvidgade uppgiftsskyldigheten.
            Detta bör ges regeringen tillkänna. Propositionen rör till stor
            del påföljderna vid överträdelser, även här gäller det att straffet
            skall stå i proportion till förseelsen. Återkallande av yrkesfiskelicenser
            och fartygstillstånd är mycket kraftiga åtgärder. Det skall
          </p>
          <pb facs="riksdagen-motions-pdf/data/200203/mot_200203_MJ_0016/mot_200203_MJ_0016-0002.pdf"/>
          <p>
            2002/03:MJ16
          </p>
          <p>
            därför bara tillgripas vid upprepade större överträdelser. Återkallande
            får heller inte ske på ett sätt som kan äventyra rättssäkerheten.
            Detta bör ges regeringen tillkänna.
          </p>
          <p>
            Stockholm den 20 februari 2003
          </p>
          <p>
            Lena Ek (c) Birgitta Carlsson (c)
          </p>
          <p>
            Elanders Gotab, Stockholm 2003
          </p>
        </div>
      </div>
    </body>
  </text>
</TEI>
