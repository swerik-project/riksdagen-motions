<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1941-höst-fk--00255">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1941/mot_1941_höst_fk__255/mot_1941_höst_fk__255-001.pdf"/>
      <fw xml:id="i-HQWZqUdfMjD1fpcRcXS8rx">
        Motioner i Första kammaren, Nr 255. 1
      </fw>
      <div xml:id="i-Vua9trCcroKqu3ibAZzWku" type="motHeader">
        <div xml:id="i-Es1ak1MH3tXYNbwyghFXpe" type="motTitle"/>
        <div xml:id="i-JDS977s3567brf8hD9PRKf" type="motSubmissionInfo"/>
      </div>
      <div xml:id="i-2JaXpc44ZMdJ5BZ6Hujdu7" type="motBody">
        <div xml:id="i-WuxjPysdPqnrvBtZ7YxRNA">
          <p xml:id="i-R5RNPeGT9tgqmES4zNJjJT">
            Nr 259.
          </p>
          <p xml:id="i-5LSo31tdZeXgUzo4u6x8Vu" type="titleString">
            Av herr Wistrand m. fl., i anledning av Kungl. Maj:ts proposition
            angående ytterligare aktieteckning i Norrbottens Järn- verk Aktiebolag
            m. m.
          </p>
          <p xml:id="i-SDzFv5q1ef374CLqr5fKWw">
            I Kungl. Maj:ts proposition nr 322 framlägges ett förslag till
            utvidgning av det år 1939 beslutade järnverket i Norrbotten. Utöver
            de 10 milj. kronor, som tidigare anvisats för ändamålet, begäres
            nu ytterligare ett reservationsanslag av 7 milj. kronor samt garanti
            för ett förlagslån till ett belopp av 3 milj. kro- nor. Motiven
            för dessa ytterligare anslagsyrkanden äro att styrelsen för det
            nya järnverket funnit, att en övergång från föreslagna koks-bläster-masugnar
            till elektromasugnar vore önskvärd, samt att en framställning
            av enbart tack- järn i Norrbotten skulle vara mindre lönande och
            av mindre betydelse för landets järnförsörjning än ett med thomasverk
            och elektrostålugn för tack- järnets vidare förädling till mjukt
            järn utrustat järnverk. Mot förslaget att överhuvud taget bygga
            ett järnverk i Norrbotten framför- des såväl före som vid frågans
            behandling i riksdagen från olika håll mycket starka betänkligheter.
            De framlagda kalkylerna visade, att, trots genom mas- kerad statssubvention
            mycket lågt angivna malmpriser, tillverkningskostna- den för kokstackjärn
            i Luleå under normala tider skulle bli så hög, att vid normala
            avskrivningar på anläggningskostnaden driften ej skulle bli lönande.
            Det är vår övertygelse, att det övervägande antalet av riksdagens
            ledamöter vid beviljandet av anslaget främst lät sig leda av en
            önskan att tillmötesgå kraven från Norrbotten om en ökning av
            industrien i detta län, vilket ansågs vara av stor betydelse för
            bekämpande av arbetslösheten och för höjande av det allmänna välståndet.
            Under debatten om anläggningen i Norrbotten fram- hölls bl. a.,
            att det säkert icke skulle dröja länge, innan ytterligare stora
            pen- ningebelopp begärdes för anläggningens utvidgning. Det måste
            dock betraktas som ytterst förvånansvärt, att man redan nu, två
            år efter frågans behandling i riksdagen och innan ens något byggnadsarbete
            påbörjats, funnit det lämp- ligt att komma med krav på en fördubbling
            av det ursprungligen begärda an- slaget. Om propositionen bifalles,
            kommer detta enligt vår bestämda överty- gelse endast att innebära
            en början till ytterligare anslagskrav, som i ständigt ökat tempo
            och med allt högre belopp komma att framställas av det nya järnverket.
            Att bygga en fristående masugnsanläggning på en plats, där råvarutillgång-
            en och möjligheterna till ekonomisk drift och till avsättning
            på nära håll äro gynnsamma, kan såsom uppslag ej kritiseras. Det
            har dock tidigare fram- hållits, att Luleå ej har de förutsättningar,
            som ur ekonomisk synpunkt kun- de motivera en dylik anläggning.
            Detta misstag vill man nu söka bota genom att förädla tackjärnet
            till mjukt järn och i stället för tackjärn saluföra göt. Bihanq
            till riksdagens protokoll 1941. 3 saml. Nr 255. I
          </p>
          <pb facs="riksdagen-motions-pdf/data/1941/mot_1941_höst_fk__255/mot_1941_höst_fk__255-002.pdf"/>
          <fw xml:id="i-4WCxftNQbeeymRaWALxP1R">
            2 Motioner i Första kammaren, Nr 255.
          </fw>
          <p xml:id="i-UzApZ9PaKVq2GJagX33oCy">
            Såvitt bekant finns det emellertid på hela jorden ej ett enda
            verk, som arbe- tar med göt som enda slutprodukt. Det uppges,
            att bolagets verkställande direktör gjort noggranna marknads-
            undersökningar och funnit, att en god avsättning för göt skulle
            kunna finnas vid de mellansvenska järnverken, vilka antingen skulle
            kunna använda göten för vidare bearbetning i sina valsverk eller
            smälta om desamma i martinug- nar eller elektrostålverk. Industrikommissionen
            har i sitt yttrande till den kungliga propositionen framhållit,
            att det vore av stor betydelse, om större kvantiteter av direkt
            ur malm framställt järnmaterial kunde ställas till de mellansvenska
            järnverkens förfogande som ersättning för importerat köp- skrot,
            vilket senare råmaterial dels genomgått en successiv försämring
            be- träffande kvaliteten, dels, särskilt under vissa tider, varit
            svårt att uppbringa i tillräckliga kvantiteter. Detta förhållande
            är i full överensstämmelse med verkligheten. Enligt industrikommissionen
            har emellertid bolagets verkstäl- lande direktör uppgivit, att
            dylikt omsmältningsmaterial »även under freds- förhållanden torde
            kunna levereras till kommersiella priser», och på grund- val av
            enbart detta uttalande har, ehuru med till synes föga entusiasm,
            in- dustrikommissionen tillstyrkt förslaget. Några som helst kalkyler
            över de tillverkningskostnader, som kunna be- räknas för göt,
            framställda ur elektrotackjärn, via thomas- och elektrostål- ugn,
            ha ej framlagts. Ej heller ha några detaljer av den omnämnda mark-
            nadsundersökningen beträffande avsättningsmöjligheterna för göt
            och för omsmältningsmaterial lämnats. Det torde vara nödvändigt,
            att kalkyler fram- läggas och sakkunnigt granskas, innan ny investering
            för en dylik tillverk- ning kommer till stånd. Oss synes i varje
            fall en tillverkning, som under nor- mala tider skulle kunna leverera
            göt till kommersiella priser, i förevarande fall föga antaglig.
            Om man nämligen för ränta och avskrivningar räknar med så låga
            belopp som 10 procent på anläggnings- och förlagskapital, måste
            pro- duktionen belastas med 2 milj. kronor per år. Vid en tillverkning
            av 55,000 ton göt och omsmältningsmaterial innebär detta en kostnad
            enbart i detta hänseende (alltså med hela produktions- och distributionskostnaderna
            otäck- ta) av ej mindre än 36 kronor per ton göt. Denna siffra
            talar för sig själv och bevisar, att det nya järnverket ej kan
            bli räntabelt, utan måste upprätthållas genom direkt subvention
            från statsmakternas sida. Under normala tider har för omsmältningsmaterial
            (köpskrot av prima kvalitet) för handelsjärnverken betalats ett
            belopp av 50—60 kronor per ton fritt mellansvenskt verk, var-
            emot göt av handelsjärnskvalitet för utvalsning kostat c:a 100
            kronor per ton. Som förut nämnts, finns det i hela världen ej
            något fristående järnverk, som har göt som slutprodukt för sin
            tillverkning. Detta är mycket naturligt. Stålgöt är i motsats
            till tackjärn ingen stapelvara. Dels måste de kunna leve- reras
            i mycket varierande dimensioner, avpassade efter de olika köparnas
            valsverksutrustning, dels måste göten kunna saluföras i ett mycket
            stort an- tal olika kvaliteter sammansättning med avseende på
            kol, kisel och man- gan — beroende på de ändamål, vartill den
            slutliga produkten är avsedd. Det är visserligen sant, att en
            del svenska järnverk under vissa perioder varit
          </p>
          <pb facs="riksdagen-motions-pdf/data/1941/mot_1941_höst_fk__255/mot_1941_höst_fk__255-003.pdf"/>
          <fw xml:id="i-seUd8EFiTi3hWC2BZdewP">
            Motioner i Första kammaren, Nr 255. 3
          </fw>
          <p xml:id="i-3AAnkQtj4kJ2xES4KmGQVS">
            köpare till göt, och dylika ha även levererats från andra verk,
            som tillfälligt- vis haft överskjutande ugnskapacitet till sitt
            förfogande. Götförsäljningen har emellertid alltid betraktats
            som en oförmånlig affär, som tillgripits undan- tagsvis för att
            undvika arbetslöshet. Även om Norrbottens Järnverk skulle sända
            hela sin götproduktion till ett enda valsverk i Mellansverige
            för utvalsning, skulle det innebära myc- ket stora svårigheter
            att, oavsett de höga tillverknings- och fraktkostnaderna från
            Norrbotten, kunna genomföra en tekniskt och ekonomiskt tillfreds-
            ställande drift vid ett dylikt valsverk. För att kunna tillgodose
            kundernas fordringar på olika sammansättningar och dimensioner
            på det färdiga ma- terialet skulle man nödgas upplägga ett mycket
            stort lager av göt, sär- skilt som isförhållandena i Luleå ju
            icke medgiva skeppning mer än under ungefär halva året. Hur mycket
            svårare bli då ej förhållandena, om Norr- bottens Järnverk skall
            ägna sig åt götförsäljning till ett flertal olika svenska järnverk
            och även för export. Det blir då nödvändigt att dels anskaffa
            ett mycket stort lager av olika kokiller för erforderliga olika
            götdimensioner, dels att hålla ett oöverskådligt lager av göt
            i olika dimensioner och av varierande sammansättning. Enbart räntekostnaderna
            för de nödvändiga lagren av kokiller och göt måste bli ruinerande
            för företaget. Det omsmältningsmaterial, som användes vid svenska
            järnverk, kan upp- delas i tvenne klasser: dels finnes ett behov
            för ett analytiskt sett mycket rent omsmältningsmaterial för kvalitetsstålverken,
            dels användas, som industri- kommissionen framhållit, stora mängder
            köpt järnskrot — ofta importerat — vid handelsjärnverken. Vid
            Höganäs framställes sedan många år tillbaka järnsvamp, vilken
            fått en given, men begränsad användning vid de svenska kvalitetsstålverken.
            I konkurrens med Höganäs järnsvamp, som nu försäl- jes till ungefär
            samma pris som träkolstackjärn, kunde det i Luleå framställ- da
            omsmältningsmaterialet möjligen finna en viss, om än begränsad
            mark- nad vid svenska kvalitetsstålverk. Det stora behovet av
            ett omsmälningsmaterial föreligger emellertid som förut framhållits
            ej vid kvalitetsstålverken, utan vid de svenska handelsjärn- verken,
            som arbeta med stora mängder köpskrot som råvarubas. Priset på
            köpskrot har alltid legat lägre än marknadspriset på kokstackjärn.
            Man har därför alltid sagt sig, att en järnsvampstillverkning
            för stor produktion ej kan bli ekonomiskt lönande med mindre än
            att produktens pris ligger lägre än priset för kokstackjärn. Det
            måste därför betraktas som självklart, att järnverket i Norrbotten
            under normala tider ej kommer att kunna få någon som helst avsättning
            för omsmältningsmaterial vid svenska handelsjärnverk. Att man,
            om verket stode färdigt i dag, skulle under nu rådande undantags-
            konjunkturer, då skrotimporten är helt avstängd, kunna sälja såväl
            göt som omsmältningsmaterial med god förtjänst är en annan sak,
            men då det på- tänkta verket ej under några omständigheter kan
            stå färdigt förrän om ytter- ligare 2 år, har man ej rättighet
            att räkna med nuvarande exceptionella för- hållanden som ett motiv
            för den föreslagna utvidgningen av verket. I detta sammanhang
            måste det emellertid framhållas, att man för närva-
          </p>
          <pb facs="riksdagen-motions-pdf/data/1941/mot_1941_höst_fk__255/mot_1941_höst_fk__255-004.pdf"/>
          <fw xml:id="i-CisuhTYjgDZW2LkAz3vtmN">
            4 Motioner i Första kammaren, Nr 255.
          </fw>
          <p xml:id="i-YPukfWCu8B1Ae6QheWACWX">
            rande vid de mellansvenska järnverken tillverkar så mycket järn
            som det överhuvud taget är möjligt med hänsyn till tillgången
            på träkol och importe- rat bränsle. Skulle en förbättring av bränslesituationen
            inträda. har den svenska järnhanteringen stora möjligheter att,
            när det gäller tillverkning av träkolstackjärn och kvalitetsstål,
            utan någon som helst ny investeringskost- nad kunna öka tillverkningarna
            i befintliga masugnar och övriga smältugnar. Det är även möjligt
            alt med mycket låga investeringskostnader utöka till- verkningen
            av kokstackjärn vid flera svenska järnverk. Om bränsle funnes
            tillgängligt för all outnyttjad smältkapacitet vid svenska masugnar
            och järn- verk, skulle en många gånger större ökning av järnproduktionen
            kunna åstad- kommas än vad Norrbottens Järnverk i nu planerad
            utsträckning beräknas kunna leverera. Även om man genom upptagande
            av en järntillverkning i Norrbotten skulle kunna tillföra landet
            en ytterligare järnproduktion, måste det framhållas, att även
            tackjärn skulle vara ett välkommet tillskott för de mellansvenska
            järn- verken. Under nuvarande kristid har man nämligen lärt sig
            att gå med högre tackjärnstillsättningar än tidigare varit fallet
            såväl i de basiska martinugnar- na som i elektrostålugnarna. Om
            tackjärnspriset fritt mellansvenska handels- järnverk blott kunde
            hållas vid samma nivå som priset för importerat köp- skrot, skulle
            Norrbottens Järnverk ej ha någon svårighet att avsätta sin pro-
            duktion i form av tackjärn. Skulle under normala tider förhållandena
            komma att förändras och starkare behov av mjukt omsmältningsmaterial
            göra sig gällande, finnes det en långt billigare väg att tillverka
            dylikt material än att gå den särskilt i anläggningskostnader
            mycket dyrbarare vägen över thomas- elektrostål. Under de senaste
            åren har i Sverige utarbetats ett nytt förfarande av Rennerfelt
            och Kalling, som innebär en färskning (borttagande av kolet) av
            tackjärnet. Vid tappningen från masugnen granuleras tackjärnet
            och in- föres sedan i en med masugnsgas eldad rullugn. Flera dylika
            anläggningar äro redan i drift i Sverige och ha arbetat med mycket
            goda resultat. Anlägg- ningskostnaderna för de nödvändiga anordningarna
            äro utomordentligt små. De torde knappast uppgå till mer än '/10
            av kostnaderna för thomaskonvert- rar och elektrostålugnar för
            en motsvarande kapacitet. I detta sammanhang vilja vi erinra om
            att, när det gäller framställning av omsmältningsmaterial, den
            billigaste vägen är en tillverkning av järnsvamp. I herrar Lundbergs
            och Nordensons motioner till 1939 års urtima riksdag ha jämförande
            kalkyler framlagts, som tydligt bevisa denna sak. Med kännedom
            om dessa förhållanden finner man, att det enda logiska motiv,
            som kan ligga bakom styrelsens förslag till det utvidgade järnverket
            i Norrbotten, måste vara att nå ett steg längre mot det hägrande
            målet: ett full- ständigt järnverk i Luleå. Det är vår övertygelse,
            att kanske redan innan den nu föreslagna etappen står färdigbyggd,
            en begäran om vtterligare minst 30 milj. kronor kommer från Norrbottens
            Järnverk för byggande av valsverk. När dessa valsverk bli färdiga,
            är det likaledes vår övertygelse, att nya krav på anläggningskapital
            komma att framläggas för byggande av ytterligare masugnar, thomaskonvertrar
            och elektrostålugnar, detta av den orsaken, att
          </p>
          <pb facs="riksdagen-motions-pdf/data/1941/mot_1941_höst_fk__255/mot_1941_höst_fk__255-005.pdf"/>
          <fw xml:id="i-BLsXnWs6XPvp22b9sieqV6">
            Motioner i Första kammaren, Nr 255. 5
          </fw>
          <p xml:id="i-HASBbQwhX92ybNUAj9Jaa4">
            en beräknad produktion av c:a 50,000 å 60,000 ton göt per år
            är alldeles för liten för ett modernt handelsjärnverk, om detsamma
            skall kunna drivas med ekonomi. Det har visat sig, att Domnarfvets
            järnverk kunnat komma till goda ekonomiska resultat först när
            produktionen drivits upp till nuvarande 200,000 ton per år. Under
            normala tider kostar ett järnverk av denna storleksordning 80
            å 100 milj. kronor i anläggningskostnader. Vid dagens priser blir
            kost- naden säkert närmare 150 milj. Är det riksdagens önskan
            och är det till för- del för landets näringsliv, att ett på ytterst
            tvivelaktiga ekonomiska förutsätt- ningar grundat järnverk av
            denna storleksordning kommer till stånd, och måste det ej anses
            såsom ansvarslöst gentemot svenska folket, som med sina skatter
            får betala experimentet, att ge sig in på ett äventyr av dessa
            dimen- sioner? Anses det lämpligt och nödvändigt att på detta
            sätt i en framtid stödja Norrbotten, måste det under alla omständigheter
            dock vara klokare att vänta med anläggningarnas utvidgande, tills
            normala tider inträffa, då de kunna utföras till betydligt lägre
            kostnader än under nuvarande kristid. Slutligen böra framhållas
            de oerhörda investeringskostnader per sysselsatt arbetare, som
            förslaget innebär. Redan hittillsvarande plan innebär en investe-
            ring per sysselsatt arbetare av omkring 100,000 kronor. Den nu
            ifrågasatta utvidgningen, som i förhållande till anläggningskapitalet
            skulle få än mindre sysselsättningseffekt, kommer med säkerhet
            att öka denna summa. Ur social synpunkt skulle därför det äskade
            beloppet kunna på ett långt framgångsri- kare sätt tjäna Norrbotten,
            om det finge annan användning. Med stöd av vad som sålunda anförts
            få vi härmed yrka,
          </p>
          <p xml:id="i-WjyBtFZR6cXUEQu681hVdy">
            att riksdagen måtte avslå Kungl. Maj:ts proposition nr 322 om
            ytterligare aktieteckning i Norrbottens Järnverks A. B. m. m.
          </p>
          <p xml:id="i-QSdANm9AiGw1p7wD2syUvp">
            Stockholm i november 1941.
          </p>
          <p xml:id="i-AajMxsUWxz22VRuajYg849">
            Karl Wistrand. : Harald Nordenson. Israel Lagerfelt. Carl Beck-Friis.
            Robert von Horn. William Nisser. Gustaf Tamm. Eilif Sylwan.
          </p>
          <p xml:id="i-Ro926Tbe9qLjhYYjhZiLsp">
            ww
          </p>
          <p xml:id="i-UqQz3piqa38P2hiRrc88cY">
            Bihang till riksdagens protokoll 1941. 3 saml. Nr 255.
          </p>
        </div>
      </div>
    </body>
  </text>
</TEI>
