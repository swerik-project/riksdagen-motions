<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UbU-01807">
  <teiHeader>
    <fileDesc>
      <titleStmt>
        <title>University of Sweden</title>
        <author corresp="i-Gmeic5tnz63335GwfzHzd9">av Emil Källström (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1807 av Emil Källström (C)</title>
          <idno type="rdwebb">H2021807</idno>
          <rs type="number">1807</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H2021807/text</ref>
          <ref type="dokument_url_html">http://data.riksdagen.se/dokument/H2021807</ref>
          <ref type="dokumentstatus_url_xml">http://data.riksdagen.se/dokumentstatus/H2021807</ref>
          <ref type="docx">http://data.riksdagen.se/fil/12906C6B-B66F-48BA-B74B-67FD0419F1B5</ref>
          <ref type="pdf">http://data.riksdagen.se/fil/5BB9E02F-1994-46A7-9396-3A193A771803</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Gmeic5tnz63335GwfzHzd9</idno>
            <name>Emil Källström</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-LXsNKG2EuSEpyU5vgg6TMX" type="signed"/>
        <correspContext corresp="i-LXsNKG2EuSEpyU5vgg6TMX">
          <note type="signatory" corresp="i-Gmeic5tnz63335GwfzHzd9"/>
        </correspContext>
        <correspAction xml:id="i-LqDQMp5vuPutkZwik11hKw" type="submitted">
          <date when="2014-11-10"/>
          <time when="10:57:08"/>
        </correspAction>
        <correspAction xml:id="i-Vmgx8UTJmiiVTff2aYFSxG" type="referred">
          <date when="2014-11-12"/>
        </correspAction>
        <correspAction xml:id="i-FDREk9EK2LGBqTW6MWns1Z" type="assigned">
          <date when="2016-04-28"/>
          <time when="09:09:44"/>
        </correspAction>
        <correspContext corresp="i-FDREk9EK2LGBqTW6MWns1Z">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-UWUv68SbGcSBc3cXJXSg1J" type="behandlas_i"/>
        <correspContext corresp="i-UWUv68SbGcSBc3cXJXSg1J">
          <ref type="uppgift">2015/16:UbU15</ref>
          <ref type="ref_dok_id">H301UbU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UbU15</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1807 av Emil Källström (C) University
          of Sweden
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-DF1TzAZz59psnotwUKPUmo">
            Förslag till riksdagsbeslut
          </head>
          <list style="ol">
            <item xml:id="i-NgURo4gQyF9QnLPbsjJpiY">
              Riksdagen tillkännager för regeringen som sin mening vad som
              anförs i motionen om att se över möjligheten att skapa University
              of Sweden, en svensk aktör inom den högre utbildningen specialiserad
              på nätbaserade utbildningar.
            </item>
          </list>
        </div>
        <div type="motContent">
          <head xml:id="i-DVG7buhHoDKpZ4RTyRN5Q2" type="h1">
            Motivering
          </head>
          <p xml:id="i-NG6FPeTXbjqVGpswBbEohG">
            Sverige är en modern kunskapsnation med stark bildningstradition
            och stort engagemang för att hjälpa människor i andra länder.
            Vi har mycket att vara stolta över. Det globala landskapet för
            högre utbildning förändras i snabb takt med användandet av ny
            teknik och nya former för undervisning. Sverige har alla möjligheter
            att vara en drivande kraft i denna förändring. Jag föreslår ett
            nytt svenskt lärosäte med världen som arbetsfält: University of
            Sweden.
          </p>
          <p xml:id="i-UNzzUWwuouBo68vBVTnBTG">
            Bokstavskombinationen MOOC står för Massive Open Online Courses
            (massiva öppna onlinekurser). MOOC förändrar i dag vår högre utbildning
            i grunden. Lärosäten som Harvard och MIT lägger ut hela kurser,
            inklusive föreläsningar och tentamen, fritt på internet. Kurser
            som fram till nyligen var reserverade för ett exklusivt fåtal
            i världen är i dag öppna för alla som vill och som har tillgång
            till en internetuppkoppling. Denna utveckling är blott i sin linda.
          </p>
          <p xml:id="i-4t1q3AEnCZCGHjJz1qS3sF">
            Den globala efterfrågan på högre utbildning ökar explosionsartat.
            Enligt EU-kommissionen kommer antalet studenter i världen öka
            från 100 miljoner år 2000 till 400 miljoner till år 2030. Med
            det klassiska systemet för universitetsutbyggnad motsvarar det
            ett behov av 15 000 nya lärosäten à 20 000 studenter, eller 10
            nya universitet i veckan. Här har nya metoder och ny teknik en
            viktig roll att spela.
          </p>
          <p xml:id="i-4wJDHTjXBHk21j6efZm2Ua">
            Kunskap och utbildning är grunden för ekonomisk tillväxt och
            välstånd men också för demokrati, likabehandling och respekt för
            mänskliga rättigheter. Sverige har en lång tradition av att inom
            ramen för biståndet bygga skolor och hjälpa till med att starta
            studiecirklar för att bygga goda samhällen. Den nya tekniken ger
            oss nu teknisk möjlighet att göra detta i större skala och till
            lägre kostnad än någonsin tidigare.
          </p>
          <p xml:id="i-KLczMrBrxLiP3PkyRwu7Mi">
            Ny teknik och ny pedagogik utvecklad för onlinekurser öppnar
            upp en möjlighet för Sverige att dela med sig av sin kunskap till
            hela världen. Jag föreslår att ett svenskt, internetbaserat, universitet
            öppnas. Genom detta ska alla som har tillgång till internet kunna
            läsa kurser, ta högskolepoäng och få svenska examina.
          </p>
          <p xml:id="i-MzuQJWmjhJbKPJf5BPjNxN">
            Det nya svenska lärosätet skulle samla styrkorna i dagens svenska
            utbildningslandskap och sprida kunskap till fler än någonsin.
            Inledningsvis skulle det kunna handla om ett antal ingenjörs-,
            teknik- och ekonomiprogram som i sin helhet skulle erbjudas gratis
            på internet, öppna för alla som vill ta del av dem.
          </p>
          <p xml:id="i-GBsjSQoMFAq26a6kaLjA6t">
            University of Sweden blir en ren utbildningsinstitution och kan
            med fördel byggas upp via ett samarbete mellan ett antal av de
            befintliga svenska universiteten och högskolorna. University of
            Sweden förpackar och förmedlar utbildningar som huvudsakligen
            består av kurser från dagens lärosäten. Detta innebär en drivkraft
            för utveckling och spridning av de verktyg och metoder som den
            nya tekniken möjliggör.
          </p>
          <p xml:id="i-49nbFBugUfqUQf6j7S8LD9">
            University of Sweden vore inte bara en tillgång för kunskapstörstiga
            utanför landet. Det ger även svenska studenter tillgång till de
            bästa kurserna landet förmår prestera med de bästa lärarna. Det
            blir möjligt att få en utbildning och examen utan att behöva flytta
            från hemorten till universitetsstäderna. En av drivkrafterna för
            flytt från landsbygd till stad skulle därmed minska. University
            of Sweden skulle också vara ett kraftfullt verktyg för samverkan
            mellan befintliga lärosäten. Ett nätuniversitet ger en möjlighet
            att effektivt utnyttja varandras material och därmed både bättre
            använda resurser och en kvalitetshöjning.
          </p>
          <p xml:id="i-8V9RtgBKBHFhpCysJuiFj">
            Med internetbaserad undervisning kan marginalkostnaden per student
            göras mycket låg. En kurs på engelska kan ges till studenter i
            Sverige eller hela världen till i princip samma kostnad. Styckpriset
            per examina blir lågt med många deltagare. Sverige som nation,
            svenska företag och svenska jobb skulle dessutom gynnas om tusentals
            unga människor i världens snabbväxande länder skulle skryta med
            en svensk examen. Banden mellan Sverige och de länder där framtiden
            formas och nya marknader växer fram skulle stärkas avsevärt.
          </p>
          <p xml:id="i-GQqgDeo9Xc6r7PCe9GqPXM">
            Utvecklingen mot en i allt högre grad internetbaserad och global
            högre utbildning kommer att fortsätta oavsett om Sverige tar täten
            eller inte. Ett antal svenska lärosäten är redan i dag långt framme
            när det gäller distansundervisning. Ett nytt, svenskt initiativ
            på området vore ett naturligt och spännande nästa steg.
          </p>
          <p xml:id="i-MtVZc1RP2w2rLcJX7cGE2m">
            Sverige har ett starkt internationellt varumärke. Det måste vårdas.
            Vi är ett litet land men vårt engagemang sträcker sig längre än
            till nationsgränsen. Vi har alla förutsättningar för att förverkliga
            denna idé. University of Sweden skulle gynna både Sverige och
            världen.
          </p>
        </div>
        <div type="motSignatures">
          <list>
            <item xml:id="i-QB9WcVWY4GBLZTrt1c7Rxx" who="i-Gmeic5tnz63335GwfzHzd9">
              Emil Källström (C)
            </item>
          </list>
        </div>
      </div>
    </body>
  </text>
</TEI>
