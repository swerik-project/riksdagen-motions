<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-04053">
  <teiHeader>
    <fileDesc>
      <titleStmt>
        <title>Lokala sparbanksrörelsen</title>
        <author corresp="i-JfXS8EFEqMfBiyryszrVvW">av Ann-Kristine Johansson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lokala sparbanksrörelsen</title>
          <idno type="rdwebb">H102XS4053</idno>
          <rs type="number">S4053</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102XS4053/text</ref>
          <ref type="dokument_url_html">http://data.riksdagen.se/dokument/H102XS4053</ref>
          <ref type="dokumentstatus_url_xml">http://data.riksdagen.se/dokumentstatus/H102XS4053</ref>
          <ref type="doc">http://data.riksdagen.se/fil/D46D7C2F-2926-4346-97BB-B33F3607C4AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FL3Tee8NjTSCkq4XGmHcyw</idno>
            <name>Carina Adolfsson Elgestam</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4SMUuPfE7TfC2d9gJ6h7Pw" type="signed"/>
        <correspContext corresp="i-4SMUuPfE7TfC2d9gJ6h7Pw">
          <note type="signatory" corresp="i-JfXS8EFEqMfBiyryszrVvW"/>
          <note type="signatory" corresp="i-FL3Tee8NjTSCkq4XGmHcyw"/>
          <note type="signatory" corresp="i-6DUjgAy3EMiPSCDgTnkpXL"/>
        </correspContext>
        <correspAction xml:id="i-5CRNPULaUYRcaGJwjaA7hK" type="numbering">
          <date when="2013-10-07"/>
        </correspAction>
        <correspAction xml:id="i-HvSoEK6YviNZr4bDLbTQXQ" type="submission">
          <date when="2013-10-04"/>
        </correspAction>
        <correspAction xml:id="i-2TKYhEMGaot3GyfyJDBo6X" type="transfer">
          <date when="2013-10-03"/>
        </correspAction>
        <correspAction xml:id="i-SrxnXJg23xWcy8s3rkSwvJ" type="assigned"/>
        <correspContext corresp="i-SrxnXJg23xWcy8s3rkSwvJ">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9f1cGBv8yHoi3fm5ysnzVX" type="motHeader"/>
      <div xml:id="i-NizQXoieeK33FdEuQNtAsK" type="motBody">
        <div xml:id="i-Vgvpkv9avQ2TTo1hqXap1H" type="motProposal" subtype="förslag">
          <head xml:id="i-DZkiN1vd4MbFgbHBAvmcLd">
            Förslag till riksdagsbeslut
          </head>
          <p xml:id="i-QyWbD89kQEAHg6PQLGSLWJ">
            Riksdagen tillkännager för regeringen som sin mening vad som
            anförs i motionen om lokala sparbanker.
          </p>
        </div>
        <div xml:id="i-H1Yj599om3yTKtY17uD2Pc" type="motContent">
          <head xml:id="i-Nkw4wWCQ8qMNsfwKPM5qeJ" type="h1">
            Motivering
          </head>
          <p xml:id="i-PoownGhGDretw9FYQ14xS7">
            Under 2000-talet har flera av affärsbankerna, trots en stark
            affärsmässig expansion och ökad lönsamhet, lagt ned lokala kontor,
            främst i landsbygdsregionerna. Detta har skett samtidigt som behovet
            av krediter hos de många växande småföretagen ökat. Tydliga effekter
            är att nyetableringarna av företag försvåras och att befintliga
            småföretag inte kan växa i den takt som är möjlig.
          </p>
          <p xml:id="i-DxJcYq8n6b4WcvnQ8LEMDY">
            Vi kan samtidigt ta del av den genuina sparbanksrörelsens goda
            resultat under de senaste åren.
          </p>
          <p xml:id="i-5mMkQDvdfUPmAZSkjb77gr">
            De dryga 60 lokala sparbankerna fungerar mycket väl där de är
            etablerade och de är tydligt närvarande i den lokala bygdens utveckling
            och har goda kunskaper om det lokala näringslivet. Det är en av
            dess stora styrkor.
          </p>
          <p xml:id="i-3ww26ESKygV5Xin7DtYpbw">
            De lokala sparbankerna har inte bara en viktig roll att fylla
            när det gäller den löpande kreditgivningen och sparandet i samhället.
            De spelar också en betydande roll för den regionala utvecklingen.
            Tyvärr saknas lokala sparbanker eller sparbanksfilialer i över
            hälften av landets 290 kommuner. I flera av de kommuner som helt
            saknar någon form av lokalt placerad bank eller har en kvarvarande
            men ofta krympande affärsbanksfilial ser vi en stagnation av det
            lokala näringslivet och ökade problem för hushållen att få bostadslån.
          </p>
          <p xml:id="i-6AwFgBJTaeVLXGNm4KhTz3">
            Sparbanksrörelsen, som i nästan 200 år har varit en viktig resurs
            för landsbygdens utveckling, måste ges bättre möjligheter att
            fungera som en utvecklingsmotor i de regioner och kommuner som
            saknar en lokal sparbank. Risken är att det snarare kan bli ännu
            färre sparbanker på landsbygden än de cirka sextio vi har på grund
            av de nya Basel-reglerna och den allmänna strukturella utvecklingen
            på bankmarknaden.
          </p>
          <p xml:id="i-SPrACznDXerTFa5pcbQfDh">
            Om den generella finansieringsmarknaden kunde spela en långsiktigt
            mer stabil roll för den ekonomiska tillväxten skulle detta underlätta
            den regionala utvecklingspolitiken och göra regionerna utanför
            storstäderna mindre sårbara och mindre beroende av tillfälliga
            regionala stöd. Om sparbanksrörelsen kan stärkas gynnar det tillkomsten
            av fler företag och jobb i regionerna utanför de stora tätortsbildningarna
            och kan effektivisera bruket av de medel som kommer från EU:s
            strukturfonder och dess medfinansieringskällor.
          </p>
          <p xml:id="i-GfqZQFK1UJko8QGoBMkZm1">
            Det finns flera områden som behöver åtgärdas för att bidra till
            en utveckling och breddning av sparbanksrörelsen.
          </p>
          <p xml:id="i-Szcfe5eMJrB14tz71yVWVY">
            Nyetablering kan ske på olika sätt som t.ex. genom att befintliga
            sparbanker erbjuds statliga lån eller kreditgarantier för att
            etablera filialer på orter med stort behov av en lokal sparbank.
            Lösningen att få nyttja statliga lån för en etablering kan kombineras
            med ett system som används i Norge och som kallas egenkapitalbevis.
            Erfarenheterna är så goda av denna lösning att detta även bör
            prövas i Sverige.
          </p>
          <p xml:id="i-15ekBmR7UNtRZZW9FrUeRi">
            EU:s initiativ till strängare krav på banker i allmänhet har
            sin bakgrund i skilda bank- och finanskriser under en längre period.
            Sparbankerna har som affärsidé att inte utsätta sig för några
            större risker vid kreditgivning till företag och hushåll. Eftersom
            de lokala sparbankerna har en lång tradition av ytterst små kreditförluster,
            med ett fåtal undantag under de senaste decennierna, bör diskussioner
            tas upp om möjligheterna att skapa olika regelsystem utifrån bankernas
            allmänna risknivå i sin kredithantering.
          </p>
          <p xml:id="i-Vk1npsAfwuHZt5rCHJfy12">
            I en tid av stora aktuella och sannolikt kommande omstruktureringar
            inom banksektorn i Europas behövs särskilda analyser av lagstiftningen
            kring olika typer av banker. Sparbankslagen från 1987 behöver
            ses över i syfte att bl.a. studera styrsystem, ekonomiska buffertar,
            samarbete mellan olika banker, val av huvudmän och andra frågor
            som aktualiserats av de senaste årens händelseutveckling inom
            branschen.
          </p>
        </div>
        <div xml:id="i-9mzuFzW7B7H12DhueS7bpm" type="signatureBlock">
          <list xml:id="i-7wcrtqnbndJoYAVhSC5cxe">
            <item xml:id="i-9aTLAK1X4Hsq1ZgArHR6q6" who="i-JfXS8EFEqMfBiyryszrVvW" type="signature">
              Ann-Kristine Johansson (S)
            </item>
            <item xml:id="i-Ty18gABD9P5zzMKQYCtDGC" who="i-FL3Tee8NjTSCkq4XGmHcyw" type="signature">
              Carina Adolfsson Elgestam (S)
            </item>
            <item xml:id="i-96JubfTrxBZdM9f2SDsdNp" who="i-6DUjgAy3EMiPSCDgTnkpXL" type="signature">
              Sven-Erik Bucht (S)
            </item>
          </list>
        </div>
      </div>
    </body>
  </text>
</TEI>
