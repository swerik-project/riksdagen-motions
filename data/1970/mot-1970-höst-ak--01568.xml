<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970-höst-ak--01568">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970_höst_ak__1568/mot_1970_höst_ak__1568-001.pdf"/>
      <fw xml:id="i-QfB9bFfvfomZLch2zjG3d3">
        8 Motion i Andra kammaren, nr 1568 år 1970
      </fw>
      <div xml:id="i-2DfH4WsEeSm83xjDFWEdnW" type="motHeader">
        <div xml:id="i-Esz7txdvis3VCGHDihBgjm" type="motTitle"/>
        <div xml:id="i-EV9dDAkvtqdpRCd8NeCeTu" type="motSubmissionInfo"/>
      </div>
      <div xml:id="i-V9g67t5DFt87M7SFCSfQcL" type="motBody">
        <div xml:id="i-Lj7bWEG2BphrC8et53aD9z">
          <p xml:id="i-8BeFSkpFmYpLoK5jviD66f">
            Nr 1568
          </p>
          <p xml:id="i-2kkYYecYVax7C6QPRkcvBc">
            Av herr Hedlund m. fl., i anledning av Kungl. Maj:ts proposition
            nr 168, med förslag till lag om förvaltning av kyrklig jord, m.m.
          </p>
          <p xml:id="i-CaYee5rqjk3XrKGdzxC6LF">
            (Lika lydande med motion nr 1350 i Första kammaren)
          </p>
          <p xml:id="i-QzE3GB3gn1vzJFdjuKoYSo">
            Det i propositionen 1970: 168 framlagda förslaget till ny lagstiftning
            om förvalt- ning av kyrklig jord, m. m. vilket varit föremål för
            kyrkomötets yttrande har som ett huvudsyfte att främja det kyrkliga
            jord- och skogsbrukets rationalisering. Eckle- siastika boställsutredningen,
            vars betänkande ligger till grund för propositionen, har genom
            undersökningar påvisat att ett stort antal kyrkliga jordbruksfastigheter
            blivit efter i den rationaliseringsprocess som pågår inom jord-
            och skogsbruket i övrigt. Många av de kyrkliga fastigheterna är
            alltför små för att en tillfredsställande lönsamhet skall kunna
            uppnås. Boställsutredningen ansåg det realistiskt att anta att
            inemot hälften av den kyrkliga jorden är i behov av strukturrationalisering.
            Det är i stort sett enighet om angelägenheten av att effektiva
            åtgärder skyndsamt vidtas till främjande av det kyrkliga jord-
            och skogsbrukets rationalisering. Denna enighet torde också gälla
            att åtgärderna måste vara nära anpassade till den allmänna rationaliseringsprocess
            som jord- och skogsbruket i det stora hela genomgår. På några
            punkter måste dock enligt vår mening förslaget i propositionen
            ändras. Det föreslås i propositionen att huvudparten av den kyrkliga
            skogen skall för- valtas av stiftsnämnderna. Förvaltningen av
            löneboställenas skog skulle flyttas bort från pastoraten och centraliseras
            till stiftsnämnderna. Boställsutredningen ägnade stor uppmärksamhet
            åt denna fråga från utgångs- punkten att det kyrkliga skogsbrukets
            splittring på många små enheter nödvändig- gör samverkan över
            ägogränserna. Utredningen fann teknisk samverkan kunna komma till
            stånd med t. ex. Skogssällskapet och skogsägarföreningarna. Men
            i första hand borde enligt utredningen det kyrkliga skogsbrukets
            samverkansproblem lösas genom en utbyggd samverkan inom den kyrkliga
            förvaltningens ram, dvs. samarbete mellan de skogsförvaltande
            pastoraten. Genom en sådan samverkan på stiftsnivå skulle underlag
            skapas för olika rationaliseringsåtgärder, vari utred- ningen
            innefattade även gemensam maskinanvändning och gemensam anställning
            av arbetskraft. Utredningen diskuterade möjligheten av att stiftshämnderna
            skulle få överta förvaltningen av löneboställenas skog men avvisade
            denna förvaltnings- form, därför att den ytterligare skulle begränsa
            pastoratens självbestämmanderätt. Pastoraten borde alltjämt få
            svara för förvaltningen av löneboställenas skog men ledningen
            för denna förvaltning skulle enligt utredningen uppdras åt ett
            samarbets-
          </p>
          <pb facs="riksdagen-motions-pdf/data/1970/mot_1970_höst_ak__1568/mot_1970_höst_ak__1568-002.pdf"/>
          <fw xml:id="i-3t9EMv6Cw6ytUVEXZw5BR2">
            Motion i Andra kammaren, nr 1568 år 1970 9
          </fw>
          <p xml:id="i-Nrm7mr3mYvP8bXHHM3emNF">
            organ inom varje stift. Skogsförvaltningens överförande till
            stiftsnämnden fram- fördes som minoritetsförslag inom utredningen.
            Departementschefen har sålunda godtagit minoritetslinjen. Det
            kan uppmärk- sammas att departementschefen är väsentligt mindre
            optimistisk än utredningen i fråga om möjligheterna till teknisk
            samverkan på stiftsnivå, särskilt vad gäller gemensam maskinanskaffning
            och gemensam anställning av arbetskraft. Trots den- na reducering
            i de för stiftsnivån tänkta förvaltningsuppgifterna förordar departe-
            mentschefen sålunda en i jämförelse med utredningsförslaget starkt
            centraliserad stiftsförvaltning. I motiveringen anges att pastoratens
            självbestämmanderätt när det gäller skogsförvaltningen redan nu
            är ytterligt blygsam. Det skulle då inte vara allvarligt att ytterligare
            begränsa den. Det är en självklarhet att utvidgad teknisk samverkan
            är nödvändig för en effek- tivisering av det kyrkliga skogsbruket.
            I propositionen framhålls härvidlag i första hand samverkan mellan
            de skogsförvaltande pastoraten, vilket får förklara departe- mentschefens
            förord för en centraliserad stiftsförvaltning. Det är även enligt
            vår mening väsentligt att möjligheterna till samarbete mellan
            pastoraten tillvaratas. Men större vikt måste fästas vid möjligheterna
            till samarbete mellan pastoraten och andra skogsägare, främst
            bondeskogsbruket men också domänverket och skogs- bolagen. Den
            kyrkliga skogen är splittrad på många små förvaltningsenheter,
            sprid- da på stora geografiska områden. Detta ger besked om att
            de största möjligheterna till en effektivitetshöjande samverkan
            måste finnas med geografiskt närliggande ägare från andra kategorier.
            Det är att uppmärksamma att detta understrukits av i första hand
            de skogliga remissinstanserna. Detta är ett tungt vägande skäl
            mot departementschefens förslag att centralisera skogsförvaltningen
            till stiftsnämnderna. Vi vill särskilt understryka angelägenheten
            av samverkan mellan å ena sidan de skogsförvaltande pastoraten
            och å andra sidan skogsägarföreningarna och deras skogsbruksområden.
            Lika väsentligt är det att uppmärksamma att de kommunanknutna
            remissinstan- serna avstyrkt den centraliserade stiftsförvaltningen
            från självstyrelsesynpunkter. Det gäller i första hand Svenska
            kommunförbundet och Svenska kyrkans försam- lings- och pastoratsförbund,
            vilka hänvisat bl. a. till möjligheterna att bilda kyrk- liga
            samfälligheter. Situationen är sålunda att de skogliga instanserna
            från skogliga utgångspunkter ställt sig skeptiska till en centraliserad
            förvaltning och att de kommunanknutna instanserna avvisat centraliseringen
            med hänsyn till den kyrkokommunala själv- styrelsen. Vår uppfattning
            är att pastoraten även för framtiden bör få förvalta boställs-
            skogarna liksom t. ex. löneboställenas jordbruksdel och hyresfastigheterna.
            Detta ger de bästa förutsättningarna för teknisk samverkan över
            ägogränserna, t. ex. med skogsägarföreningarnas skogsbruksområden.
            Den kyrkokommunala självstyrelsen får enligt vår mening inte ytterligare
            kringskäras. Ett eventuellt ökat behov av samarbete mellan skogsförvaltande
            pastorat kan tillgodoses, t. ex. genom kyrkliga samfälligheter.
          </p>
          <pb facs="riksdagen-motions-pdf/data/1970/mot_1970_höst_ak__1568/mot_1970_höst_ak__1568-003.pdf"/>
          <fw xml:id="i-DKAyiAJAkkqzQp8GoSEmEH">
            10 Motion i Andra kammaren, nr 1568 år 1970
          </fw>
          <p xml:id="i-WCJWzF3yZ6xQy71rFSU3Ky">
            Från den kyrkokommunala självstyrelsens utgångspunkter finner
            vi det också otillfredsställande att upplåtelse av rätt till jakt
            eller fiske på kyrkliga jord- och skogsbruk skall meddelas efter
            bestämmelser av regeringen. De kyrkliga kommu- nerna bör ha befogenhet
            till upplåtelse av denna rätt, t. ex. pastoraten i fråga om löneboställena
            och stiftsnämnderna i fråga om prästlönefondsfastigheter. Stiftsnämnden
            skall enligt propositionen bestå av biskopen såsom ordförande
            eller annan, som regeringen förordnar därtill, samt fyra andra
            ledamöter, som utses av regeringen. För varje ledamot skall utses
            ersättare. I det ursprungliga förslaget från regeringen skulle
            annan ledamot än ordföranden och ersättare för honom ha insikt
            i jord- och skogsbruk. Kyrkomötet utvidgade härvidlag formuleringen
            till att vederbörande skulle ha »insikt i jordbruk och skogsbruk
            eller eljest vara förfaren i allmänna värv». Denna formulering
            kan emellertid resultera i att hela stifts- nämnden blir utan
            »insikt i jordbruk och skogsbruk». Detta måste anses orimligt
            inte minst med hänsyn till att det huvudsakliga ansvaret för jordbruks-
            och skogs- bruksrationaliseringen skall ligga på stiftsnämnden.
            Enligt vår mening bör i detta avseende utsägas att annan stiftsnämndsledamot
            än ordföranden och ersättare för denne »bör ha insikt i jordbruk
            och skogsbruk samt vara förfaren i allmänna Vvärv&gt;. Ett huvudsyfte
            i propositionen vid sidan av rationaliseringsaspekterna är att
            på bättre sätt än tidigare klara en värdesäker placering av prästlönefondsmedlen.
            Prästlönefondernas samlade kapitalbelopp har under senare tid
            vuxit snabbt, under tiden 1940—1964 från 18 till nära 110 milj.
            kr. Anledningen är framför allt att mark från kyrkliga fastigheter
            i stor utsträckning sålts för samhällsbyggnadsän- damål. Man måste
            även för framtiden räkna med att pröstlönefonderna kommer att
            växa snabbt. Naturligtvis är det angeläget att detta kapital vars
            avkastning i huvudsak skall användas till prästernas avlöning
            placeras så värdebeständigt som möjligt. Boställs- utredningen
            diskuterade ingående denna fråga och förordade i viss mån alternativ
            placering i hyresfastigheter och aktier. Enligt utredningen borde
            man dock alltjämt ge prioritet åt en fondmedelsplacering i jordbruks-
            eller skogsfastigheter. Högst 25 Jo av ett pastorats prästlönefonder
            borde enligt utredningen få placeras i ak- tier. Departementschefen
            har i propositionen uttalat bl. a. att de kyrkliga förmögen- hetstillgångarna
            inte alltför ensidigt bör bindas vid jordbruks- och skogsnäringen
            och förordat en mera mångsidig placering än för närvarande. I
            första hand bör prästlönefonderna, enligt propositionen, placeras
            på ett sätt som tillgodoser ratio- naliseringskraven inom det
            kyrkliga jord- och skogsbruket. Det framhålls vidare bl. a. att
            s. k. punktköp i rent kapitalplaceringssyfte av jordbruks- eller
            skogsfastig- het, som på sikt inte är bärkraftig, bör undvikas.
            Samtidigt uttalar departements- chefen &gt;med hänsyn till prästlönefondernas
            stora omfattning» tveksamhet om det finns möjligheter »att i full
            utsträckning återplacera dem i lämpliga jordbruks- eller skogsfastigheter&gt;.
            Dessa uttalanden ger otvivelaktigt som slutbesked att man dock
            inriktat sig på en väsentlig utökning av markinnehavet för det
            kyrkliga jord- och skogsbruket.
          </p>
          <pb facs="riksdagen-motions-pdf/data/1970/mot_1970_höst_ak__1568/mot_1970_höst_ak__1568-004.pdf"/>
          <fw xml:id="i-6h7AzNj8Ks87RELuPwpndk">
            Motion i Andra kammaren, nr 1568 år 1970 11
          </fw>
          <p xml:id="i-FLQfzHtU8si3EracrVksCf">
            Enligt vår mening finns det i vårt nuvarande samhälle inga särskilda
            skäl att koncentrera placeringen av kyrkliga förmögenhetstillgångar
            till jordbruks- och skogsfastigheter. Hyresfastigheter samt aktier
            eller förlagsbevis måste anses som lika lämpliga placeringsobjekt.
            Hur långt departementschefen är beredd att gå i fråga om aktie-
            och förlagsbevisplaceringar framgår inte av propositionen, som
            endast ger besked om att regeringen skall meddela de närmare bestämmelserna.
            Det torde enligt vår mening vara möjligt att medge aktie- eller
            förlagsbevisplace- ring för betydligt mer än 25 Z&amp; av prästlönefondsmedel.
            För jord- och skogsbruket liksom för näringslivet i övrigt är
            det enligt vår mening väsentligt att upprätthålla nära samband
            mellan ägandet och näringsutövningen. En viktig princip i fråga
            om placeringen av prästlönefondsmedlen bör därför vara att markinnehavet
            för det kyrkliga jord- och skogsbruket inte skall ökas. Med stöd
            av vad ovan anförts får vi hemställa, att riksdagen vid behandlingen
            av propositionen 1970: 168 måtte A. för sin del besluta 1) att
            pastoraten skall bibehållas vid sin rätt att förvalta löne- boställenas
            skog, 2) att kyrkokommunalt organ skall äga befogenhet att bestäm-
            ma om upplåtelse av rätt till jakt eller fiske på kyrklig jord,
            som är under dess förvaltning, 3) att i fråga om annan ledamot
            av stiftsnämnden än ordföran- den och ersättare för denne skall
            ställas krav att vederbörande bör ha insikt i jord- och skogsbruk
            samt vara förfaren i allmänna värv; B. uppdra åt vederbörande
            utskott att utarbeta förslag till en- ligt ovan erforderlig lagtext;
            samt C. uttala att som princip för placeringen av prästlönefonds-
            medlen skall gälla att innehavet av mark för det kyrkliga jord-
            och skogsbruket icke må ökas utöver nuvarande omfattning.
          </p>
          <p xml:id="i-49AQ2wKX5LDHHeasUUeMUx" type="date">
            Stockholm den 24 november 1970
          </p>
          <p xml:id="i-B9DcRFwqGx81KuWBd4G4ox">
            Gunnar Hedlund (cp) Thorbjörn Fälldin (cp) Johannes Antonsson
            (cp) Lars Eliasson (cp) i Sundborn Nils G. Hansson (cp) Sven Vigelsbo
            (cp) S. G. W. Wahlund (cp) i Skegrie John Eriksson (cp) Gunnar
            Larsson (cp) Gunnel Jonäng (cp)
          </p>
          <p xml:id="i-VYbsmzzhjLZ4gCShTQe6d">
            i Bäckmora i Luttra
          </p>
        </div>
      </div>
    </body>
  </text>
</TEI>
