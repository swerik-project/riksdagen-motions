<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1957/mot_1957_höst_fk__554/mot_1957_höst_fk__554-001.pdf"/>
      <fw xml:id="i-G4S2SAv3M5PzJzxXnsqDWc">
        Motioner i Första kammaren, nr 554 år 1957 7
      </fw>
      <div type="motHeader" xml:id="i-FMqWgKc3cLvtkRrx5qze1i">
        <div type="motTitle" xml:id="i-VgVQCC1zuZWi2Gjmb2p9EL"/>
        <div type="motSubmissionInfo" xml:id="i-Gj4ScLdVUNRBJLVri4cmSh"/>
      </div>
      <div type="motBody" xml:id="i-3ULsd1GxhiXNxTnTn7dJkv">
        <div xml:id="i-TJUqdRWnUvSok56DMituZx">
          <p xml:id="i-C39HNZkPU72iXiFtwbDfFQ">
            Nr 554
          </p>
          <p xml:id="i-29Fmv3jZNdMDtsiz4bJatZ">
            Av herr Alexanderson, i anledning av Kungl. Maj:ts proposition
            med förslag till lag om ändring i rättegångsbalken m. m.
          </p>
          <p xml:id="i-VCBxqkD6LmoeFsVtZhw9SJ">
            I propositionen nr 172 till innevarande års riksdag har föreslagits
            bl. a. ändring av 6 kap. 9 $ rättegångsbalken. Förslaget innebär
            ändringar i två skilda hänseenden. Enligt förslaget skall sålunda
            förordnande om direkt- upptagning av utsaga genom stenografi eller
            på fonetisk väg få ske endast i den omfattning utsagan kan antagas
            vara av betydelse i målet. Den före- slagna ändringen innebär
            vidare, att sammanfattning av utsaga, som dik- teras och upptages
            genom stenografi eller på fonetisk väg, icke kommer att ingå i
            protokollet. Beträffande direktupptagning av utsaga har i propositionen
            anförts bl. a. att det visat sig medföra stora fördelar, särskilt
            i underrätterna, att använ- da stenografisk eller fonetisk upptagning
            i betydligt större omfattning än som åsyftades vid rättegångsbalkens
            tillkomst. Det har framhållits, att fone- tisk upptagning har
            den viktiga fördelen, att vad som upptagits icke behö- ver uppläsas
            för den hörde eller på annat sätt föreläggas honom för kontroll.
            Härigenom har man kunnat nå en snabbare och mera ostörd handläggning.
            Som en olägenhet, som är förbunden med båda de nämnda metoderna,
            har nämnts, att vid upptagning av utsaga enligt dessa metoder
            alltför mycket upptages och att den vidsträckta användningen av
            upptagning genom ste- nografi och på fonetisk väg skapat allvarliga
            problem särskilt för överrät- terna på grund av utsagornas vidlyftighet.
            För avhjälpande av denna olägen- het har i propositionen föreslagits,
            att upptagning genom stenografi eller på fonetisk väg skall begränsas
            till de delar av utsaga, som kunna antagas vara av betydelse i
            målet. Sedan genom lagändring 1952 utskrift av fonogram begränsats
            till sådana fall, då utskriften är behövlig, d. v. s. i praktiken
            fall, då talan i målet full- fölits, torde den nyssnämnda olägenheten
            ha väsentligen undanröjts, såvitt angår underrätterna. Direktupptagning
            på fonetisk väg är det i praktiken vanligaste sättet. Stenografisk
            upptagning förekommer mera sällan. Det är ingen tvekan om att
            direktupptagning på fonetisk väg för underrätterna med den alltmer
            ökade arbetsbördan är av största betydelse såsom den mest tids-
            och arbetsbesparande metoden för upptagande av utsagor. Metoden
            har därjämte den fördelen, att man vid behov lätt kan kontrollera
            de exakta or- dalagen i en utsaga. Vid bedömande av frågan om
            begränsning av direktupptagning av utsaga genom stenografi eller
            på fonetisk väg bör till en början beaktas, att det blott
          </p>
          <pb facs="riksdagen-motions-pdf/data/1957/mot_1957_höst_fk__554/mot_1957_höst_fk__554-002.pdf"/>
          <fw xml:id="i-DTjDRyLHXguNQCQvjoBqW9">
            8 Motioner i Första kammaren, nr 554 år 1957
          </fw>
          <p xml:id="i-Ab3ShgFVNjKWEjSxAp8jH2">
            är en ringa del av de mål, i vilka upptagning av utsaga förekommer,
            som fullföljes till högre rätt. Man bör därför, med hänsyn till
            de påtagliga för- delar, som enligt vad ovan nämnts för underrätternas
            del följa särskilt med användande av den fonetiska metoden, i
            första hand tillse, att man anord- nar förfarandet så, att det
            blir lämpligt för underrätterna. I propositionen har framhållits,
            att det visserligen stundom kan vara svårt att på förhand veta,
            i vad mån en vittnesutsaga innehåller betydelsefulla uppgifter,
            men att dessa svårigheter icke böra överdrivas. Det torde, säger
            departementschefen, utan några mera betydande svårigheter eller
            störande inslag i handläggning- en vara möjligt att avsevärt begränsa
            upptagningen och ändå få med allt väsentligt. För den som har
            praktisk erfarenhet av hur bevisupptagning tillgår är det klart,
            att någon möjlighet att i avsevärd omfattning genomföra en sådan
            begränsning utan att betydande olägenheter skulle uppstå icke
            finnes. I det- ta sammanhang må framhållas, att denna fråga icke
            synes ha varit föremål för remissbehandling utan upptagits i anledning
            av yrkanden om avskaf- fande eller begränsning av protokollsskyldigheten.
            Vad angår olägenheterna med en sådan begränsning må utöver vad
            nyss nämnts om svårigheten att på förhand veta, i vad mån en utsaga
            är av betydelse, framhållas att det är av största vikt, att ett
            vittnesförhör får fortgå så ostört som möjligt samt att bortskärning
            av en del eller delar av en utsaga lätt kan föranleda att se-
            nare uttalanden icke framstå i sitt rätta sammanhang. Svårigheterna
            bli särskilt framträdande då, såsom numera vanligen är fallet,
            förhöret ledes av åklagare eller advokat, i vilken händelse rättens
            ordförande understund- om icke kan omedelbart få klart för sig
            vart framställda frågor syfta. Såsom förut framhållits är, om
            man ser till underrätterna, upptagning på fonetisk väg utan tvekan
            den bästa metoden i mål av någon betydelse ur arbetssynpunkt.
            Man bör därför i första hand undersöka, om icke den påta- lade
            olägenheten för överrätterna kan minskas på sådant sätt, att en
            be- gränsning av bevisupptagningen genom stenografi eller på fonetisk
            väg vid underrätterna blir onödig. Att märka i detta sammanhang
            är till en början, att bevisning i överdomstol endast i begränsad
            omfattning förebringas ge- nom uppläsning av stenografiskt eller
            fonetiskt upptagen utsaga. Härut- innan hänvisas till bestämmelserna
            i 35 kap. 13 $, 50 kap. 23 $ och 51 kap. 23 $ rättegångsbalken.
            För de fall, då bevisning i överrätt förebringas ge- nom uppläsning
            av stenografiskt eller fonetiskt upptagen utsaga, synes olä- genheten
            med att utsagan är alltför vidlyftig i regel utan större besvär
            kunna undanröjas genom att utsagan vid föredragningen beskäres,
            så att den eridast i de delar den är av betydelse föredrages.
            Ej sällan torde det i före- varande hänseende vara tillräckligt
            att de i underrättsdomen intagna upp- gifterna i utsagan föredragas.
            I andra fall kan en sammanfattning av ut- sagan utarbetas i de
            i förhållande till hela antalet mål, i vilka bevisupptag- ning
            förekommer, relativt få mål, i vilka upprepning av upptagen utsaga
            förekommer och där utsagan kommit att bli alltför vidlyftig. Ur
            rättssä- kerhetssynpunkt böra i dylikt fall parterna beredas tillfälle
            att på förhand
          </p>
          <pb facs="riksdagen-motions-pdf/data/1957/mot_1957_höst_fk__554/mot_1957_höst_fk__554-003.pdf"/>
          <fw xml:id="i-4wKnHCbNth84JwSCx6vGFx">
            Motioner i Första kammaren, nr 554 år 1957 9
          </fw>
          <p xml:id="i-Ri1hXcwT3of8Vp9n6npj83">
            granska sammanfattningen. En anordning av nu antydd art skulle
            vara värdefull även för underrätterna i de fall, då bevis förebringas
            genom upp- läsning av stenogram eller fonogram. I den mån man
            kan begränsa sig till att åberopa valda delar av utsagan torde
            detta förfaringssätt stå i överens- stämmelse med gällande rätt.
            Om det däremot är nödvändigt att göra ett verkligt sammanfattande
            referat av utsagan skulle kanske metoden kräva en ändring i 35
            kap. 13 $ tredje stycket rättegångsbalken. En dylik ändring bör
            därför tagas under övervägande. Vid vägande av de olägenheter
            i skilda hänseenden, som skulle uppkomma för underrätterna vid
            ett bifall till pro- positionen, mot de olägenheter för överrätterna
            som skulle kvarstå, om för- farandet gestaltas på sätt här föreslagits,
            är det ingen tvekan om att sist- nämnda olägenheter äro minst.
            Beträffande den föreslagna ändringen, i vad den innebär, att samman-
            fattning av utsaga, som upptagits genom stenografi eller på fonetisk
            väg, icke skall ingå i protokollet, är i sak ingenting att invända.
            Däremot kan beträffande stadgandets utformning anmärkas, att det
            synes bygga på en sammanblandning av begreppen protokollering
            och direktupptagning (fone- tisk eller stenografisk). En sammanfattning
            av utsaga måste, även om den dikteras för stenograf eller i inspelningsapparat,
            alltid hänföras till proto- kollering, och en bestämmelse härom
            hör därför hemma i 8 8. Av det anförda framgår, att hela problemet
            rörande protokolleringen och direktupptagningen av utsagor är
            å ena sidan av mycket stor betydelse för domstolarna såväl ur
            processuell som ur arbetsekonomisk synpunkt men å andra sidan
            invecklat och svårlösligt. Det synes därför lämpligare att, i
            stället för de mindre men praktiskt betydelsefulla ändringar,
            som i pro- positionen utan remissbehandling föreslagits, överlämna
            frågan till allsidigt övervägande av rättegångskommittén, särskilt
            med hänsyn till den änd- rade situation som uppkommit genom inspelningsapparaternas
            nuvarande dominerande ställning vid domstolarna. På grund av vad
            sålunda anförts hemställes, att riksdagen måtte avslå i Kungl.
            Maj:ts proposition fram- lagt förslag till ändring av 6 kap. 9
            $ rättegångsbalken samt i skrivelse till Kungl. Maj:t hemställa
            om en allsidig utred- ning rörande protokolleringen och direktupptagningen
            av ut- sagor vid domstolarna.
          </p>
          <p xml:id="i-Bs9oGNoTkUpf77aJpgrok4" type="date">
            Stockholm den 17 oktober 1957
          </p>
          <p xml:id="i-254jTtMkn64bngbFwNixbB">
            Erik Alexanderson
          </p>
          <p xml:id="i-LNE4LNbTdwUga2dPoh3FY4">
            2 Bihang till riksdagens protokoll 1957. 3 saml. Nr 548-554
          </p>
        </div>
      </div>
    </body>
  </text>
</TEI>
