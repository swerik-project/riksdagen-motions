<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-02648">
  <teiHeader>
    <fileDesc>
      <titleStmt>
        <title>En effektivare kriminalvårdspolitik</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M, C, FP, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:2648 av Beatrice Ask m.fl. (M, C, FP, KD)</title>
          <idno type="rdwebb">H3022648</idno>
          <rs type="number">2648</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3022648/text</ref>
          <ref type="dokument_url_html">http://data.riksdagen.se/dokument/H3022648</ref>
          <ref type="dokumentstatus_url_xml">http://data.riksdagen.se/dokumentstatus/H3022648</ref>
          <ref type="docx">http://data.riksdagen.se/fil/3FDCC327-FE92-404A-9BEA-ADBD32C68DCC</ref>
          <ref type="pdf">http://data.riksdagen.se/fil/3DBC1D44-4CE6-470D-88D8-FF91A080A9C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5FLxNWhtPm9nrMhcBeFsUk</idno>
            <name>Johan Hedin</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Kn2C4HPwWcqbEgtUtWTc5F</idno>
            <name>Roger Haddad</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-WmHCPpFjvpJqaKqnCJqgkr" type="signed"/>
        <correspContext corresp="i-WmHCPpFjvpJqaKqnCJqgkr">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-5FLxNWhtPm9nrMhcBeFsUk"/>
          <note type="signatory" corresp="i-Kn2C4HPwWcqbEgtUtWTc5F"/>
          <note type="signatory" corresp="i-V4PGuKUAKzYUXWKqj2bLeL"/>
        </correspContext>
        <correspAction xml:id="i-G6LKtqQ2YZSYzvZYwF321J" type="submitted">
          <date when="2015-10-06"/>
          <time when="14:17:56"/>
        </correspAction>
        <correspAction xml:id="i-VypYC9FpVRGm8R8VQ8JL7x" type="referred">
          <date when="2015-10-13"/>
        </correspAction>
        <correspAction xml:id="i-VCo2fEZCm3kCQFnsjEdXz4" type="assigned">
          <date when="2016-07-19"/>
          <time when="09:50:52"/>
        </correspAction>
        <correspContext corresp="i-VCo2fEZCm3kCQFnsjEdXz4">
          <ref type="assignedTo">Justitieutskottet</ref>
        </correspContext>
        <correspAction xml:id="i-KYoV5UjNifKWVoUfxmxNBk" type="behandlas_i"/>
        <correspContext corresp="i-KYoV5UjNifKWVoUfxmxNBk">
          <ref type="uppgift">2015/16:JuU1</ref>
          <ref type="ref_dok_id">H301JuU1</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-ArbF9duSRLEYYBRZ6y8CfL" type="behandlas_i"/>
        <correspContext corresp="i-ArbF9duSRLEYYBRZ6y8CfL">
          <ref type="uppgift">2015/16:JuU8</ref>
          <ref type="ref_dok_id">H301JuU8</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU8</ref>
          <ref type="ref_dok_titel">Riksrevisionens granskningsrapport om återfall i brott</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-92yR3tLWCd6fwfRGRjfmT5" type="motHeader">
        <div xml:id="i-D3tsyUEaig61GKxLreqDqW" type="motTitle">
          Motion till riksdagen 2015/16:2648 av Beatrice Ask m.fl. (M,
          C, FP, KD) En effektivare kriminalvårdspolitik
        </div>
      </div>
      <div xml:id="i-JYyVtsE3qJzd7gybgSHr5M" type="motBody">
        <div xml:id="i-61t2DDgcAooCtbJqG44K9N" type="motProposal" subtype="förslag">
          <head xml:id="i-HU7nGz6T1zgEkG6NmnJQQL">
            Förslag till riksdagsbeslut
          </head>
          <list xml:id="i-Lraf4qZA2zxEQuKnJJ3XwJ" style="ol">
            <item xml:id="i-WdgW1TbL8Nhq1X6x37NEiv">
              Riksdagen ställer sig bakom det som anförs i motionen om att
              låta analysera hur Kriminalvårdens kostnader för anstalt, häkte,
              frivård respektive transporttjänst har utvecklats sedan 2004 och
              tillkännager detta för regeringen.
            </item>
            <item xml:id="i-RjijzFRxgHC168XJ8RxEDc">
              Riksdagen ställer sig bakom det som anförs i motionen om att
              låta analysera utvecklingen av kostnaderna för lokalförsörjningen
              samt bedöma om den nuvarande häktes- och anstaltsorganisationen
              tillgodoser verksamhetens behov och lever upp till krav på flexibilitet
              och kostnadseffektivitet och tillkännager detta för regeringen.
            </item>
            <item xml:id="i-RSEqLPmqBFjoZJrzVsnBjr">
              Riksdagen ställer sig bakom det som anförs i motionen om att
              utifrån en internationell jämförelse bedöma om Kriminalvårdens
              resurser används på ett kostnadseffektivt sätt och tillkännager
              detta för regeringen.
            </item>
            <item xml:id="i-AgPXkNJ5ktcbsk7g15Spbg">
              Riksdagen ställer sig bakom det som anförs i motionen om att
              låta kartlägga och analysera Kriminalvårdens återfallsförebyggande
              arbete och utifrån en jämförelse med några relevanta länder bedöma
              om arbetet bedrivs effektivt samt till riksdagen lämna förslag
              i syfte att minska återfallen i brott och tillkännager detta för
              regeringen.
            </item>
          </list>
        </div>
        <div xml:id="i-ECMz7kFauLSzPthcSCUC6c" type="motContent">
          <head xml:id="i-7unaHJah2Tnb3HUkL6zyhe" type="h1">
            Motivering
          </head>
          <p xml:id="i-UhVmzrGRZpb4tEkkF78wjr">
            Kriminalvården har till uppgift att verkställa utdömda påföljder,
            bedriva häktesverksamhet samt utföra transporter och personutredningar
            i brottmål. Kriminalvården ska verka för att lagföring kan ske
            och påföljder verkställas på ett säkert, humant och effektivt
            sätt samt att återfall i brott förebyggs. Myndigheten ska särskilt
            vidta åtgärder som syftar till att brottslighet under verkställigheten
            förhindras, frigivningen förbereds, narkotikamissbruket bekämpas
            och innehållet i verkställigheten anpassas efter varje individs
            behov. Kriminalvårdens verksamhet är fördelad på verksamhetsområdena
            anstalt, häkte, frivård och transporttjänst och ska bedrivas utifrån
            ett antal prioriterade områden. De prioriterade områdena är intern
            styrning och kontroll, säkerhet, flexibilitet och beredskap för
            variationer i klienttillströmning, återfallsförebyggande arbete,
            ungdomar samt samverkan.
          </p>
          <head xml:id="i-F1pwkQcdpyA3kVmZkmHXU7" type="h3">
            Granska och analysera kostnadsutvecklingen inom Kriminalvården
          </head>
          <p xml:id="i-G2i7wapKRuEjsbWSDc1phK">
            Under 2000-talets första år skedde en betydande ökning av anstalts-
            och häktespopulationen. Samtidigt inträffade ett antal uppmärksammade
            rymningar från landets säkraste anstalter. Detta tydliggjorde
            att häktes- och anstaltsplatser, såväl till antal som till struktur,
            måste utformas så att dessa motsvarar verksamhetens krav på en
            human, säker och effektiv kriminalvård. Kriminalvården inledde
            därför en omfattande projektering och nyproduktion av häkten och
            anstalter. I samband med detta gjordes även en rad kostsamma säkerhetsinvesteringar.
            Enligt de prognoser som Kriminalvården tog fram över klientutvecklingen
            bedömdes antalet klienter öka även i ett längre perspektiv.
          </p>
          <p xml:id="i-MTiMF6ujpDu3sotLwPK7ad">
            Den ökande beläggning som inledde 2000-talet kulminerade emellertid
            omkring 2005 och de prognoser och antaganden som låg till grund
            för Kriminalvårdens lokalförsörjning har i efterhand visat sig
            missvisande. Medelbeläggningen i häkte och anstalt har från 2005
            minskat från år till år och låg 2012 drygt 9 procent under 2004
            års nivå.
          </p>
          <p xml:id="i-H2XQRPdiQZMws8mZn5QTiB">
            Som ett resultat av stora kostnadsökningar under 2000-talet,
            bland annat på lokalförsörjningsområdet, tog alliansregeringen
            initiativ till en rad effektivitetsgranskningar av Kriminalvården.
            De visade på brister i den interna styrningen och kontrollen,
            varvid mycket arbete inriktades på att åstadkomma en verksamhet
            som bedrivs inom givna ekonomiska ramar samt att förbättra den
            interna styrningen och kontrollen. Kriminalvården har på eget
            initiativ arbetat med att utveckla och effektivisera organisationen.
          </p>
          <p xml:id="i-NEXYR92pG1W5r4Qp7w9uVQ">
            Samtidigt som en rad åtgärder har vidtagits för att åstadkomma
            en bättre styrning och kontroll har förutsättningarna för verksamheten
            sett över en längre period förändrats genom en delvis ändrad klientsammansättning.
            Bland annat har en utvidgad användning av intensivövervakning
            med elektronisk kontroll inneburit att andelen klienter i anstalt
            med längre strafftider ökat. Förändringar i brottsstruktur och
            strafftider påverkar givetvis förutsättningarna för att bedriva
            en ändamålsenlig verksamhet, inte minst på det återfallsförebyggande
            området. Vidare aktualiserar det frågan om hur kostnaderna mellan
            verksamhetens olika delar bör fördelas.
          </p>
          <p xml:id="i-3JGAVxtcSncKXTvxgMYQZn">
            Mot bakgrund av de stora tillskott som tillförts Kriminalvården
            under den senaste tioårsperioden samt de delvis ändrade förutsättningar
            som hänger samman med förändringar i klientsammansättningen finns
            det skäl att göra en samlad analys av kostnadsutvecklingen inom
            Kriminalvårdens olika verksamheter. En sådan analys bör bland
            annat ta sikte på om fördelningen av kostnaderna mellan anstalt
            och frivård är ändamålsenlig och återspeglar regeringens prioriteringar.
            Samma sak gäller för fördelningen av kostnader för säkerhetsinstallationer
            och lokaler i relation till kostnaderna för klientverksamheten.
          </p>
          <p xml:id="i-VpjUGaUzsM8ZpKqFFQqwbG">
            För att få en uppfattning om kostnadseffektiviteten i Kriminalvården
            krävs att det finns ett adekvat jämförelsematerial. Samtidigt
            påverkas kostnadseffektiviteten i verksamheten av förhållanden
            i omvärlden som ligger utanför Kriminalvårdens kontroll. Exempelvis
            påverkar brottsutvecklingen och effektiviteten hos rättskedjans
            myndigheter i övrigt på ett avgörande sätt förutsättningarna för
            verksamheten. Det kan också finnas ett värde i att komplettera
            jämförelser över tid med en internationell utblick. Vi menar att
            det behövs en jämförelse av Kriminalvårdens kostnadsutveckling
            med andra länder.
          </p>
          <head xml:id="i-X6Ejmfg3mfvL34sb2uzwJU" type="h3">
            Analysera effektiviteten i Kriminalvårdens återfallsförebyggande
            arbete och gör internationella jämförelser
          </head>
          <p xml:id="i-XxQ2LqwysA7wy8cG3WiDg5">
            En av de största utmaningarna för framtidens kriminalvård är
            att hitta former för att bedriva ett framgångsrikt återfallsförebyggande
            arbete. De åtgärder som vidtas under verkställigheten ska grundas
            på väl underbyggd kunskap om vad som är verkningsfullt. Verkställigheten
            ska också planeras och utformas i samverkan med berörda myndigheter.
          </p>
          <p xml:id="i-NCit6VhKDC5SRDWdY7tmis">
            Alliansregeringens tog en rad initiativ i syfte att förbättra
            Kriminalvårdens återfallsförebyggande arbete. För klienterna har
            detta bland annat inneburit tillgång till arbetsmarknadsåtgärder
            och studier samt utökade möjligheter till utslussning. Den nya
            fängelselag som trädde i kraft den 1 april 2011 kompletterar de
            senaste årens reformarbete, bland annat genom kravet på att varje
            intagen ska ha en individuellt utformad verkställighetsplan. Vidare
            använder Kriminalvården numera nationella brotts- och missbruksrelaterade
            behandlingsprogram, som utifrån en vetenskaplig bedömning anses
            ha effekt på risken för återfall i brott.
          </p>
          <p xml:id="i-VRviPhCayGNwC9hJGRnubQ">
            Trots satsningar och Kriminalvårdens kontinuerliga utveckling
            av det återfallsförebyggande arbetet är andelen klienter som återfaller
            hög. Enligt statistik från Brottsförebyggande rådet återfaller
            ungefär 40 procent av dem som döms för brott i Sverige inom tre
            år. Bland dem som döms till fängelse är risken för återfall ännu
            högre: Två av tre återfaller inom tre år efter frigivningen. Statistiken
            visar att mycket återstår att göra när det gäller arbetet med
            att förebygga återfall i brott. En analys behöver därför göras
            av vilka återfallsförebyggande åtgärder som är framgångsrika och
            hur det återfallsförebyggande arbetet i högre grad kan anpassas
            till klienternas olika behov och förutsättningar. Arbetslinjen
            är av central betydelse för möjligheten till återanpassning, och
            arbetsdriftens betydelse för att förbättra klienternas förutsättningar
            på arbetsmarknaden är därför av särskilt intresse.
          </p>
          <p xml:id="i-NyQMrYzZ9azw17aJR8PzK4">
            Merparten av de klienter som tas in i anstalt varje år avtjänar
            fängelsestraff som är kortare än ett år. En konsekvens av detta
            är att Kriminalvården endast under en begränsad tid har möjlighet
            att vidta åtgärder som är anpassade till klienternas behov. För
            att nå framgång i det återfallsförebyggande arbetet, inte minst
            när det gäller ungdomar och personer som dömts för allvarlig brottslighet,
            är det vidare angeläget att samhällets insatser inte upphör när
            verkställigheten avslutas. Tvärtom framstår behovet av insatser
            och stöd som särskilt stort när den som avtjänat ett straff ska
            återgå till ett liv i frihet. Att förhindra återfall i brott kräver
            därför insatser som sträcker sig bortom rättsväsendets ansvarsområde.
            Samarbetet med det omgivande samhället måste utvecklas och bli
            konkretare. Det finns behov av förändrade eller nya former för
            samverkan med myndigheter och andra aktörer som kan leda till
            att fler aktörer blir delaktiga i ett aktivt utslussningsarbete
            tidigt och så att viktiga behandlingsprogram inte förkortas eller
            avslutas med automatik när verkställigheten upphör.
          </p>
        </div>
        <div xml:id="i-BBhPJNVQcSyMSov14AZpd1" type="motSignatures">
          <list xml:id="i-8eL7txERVmWXh7sG6hrKcs">
            <item xml:id="i-Rm1VpV3wEZpAyRKJx9Pb4P" who="i-PRHkYxGCaT2cbJpjjfnRtn">
              Beatrice Ask (M)
            </item>
            <item xml:id="i-8G2jCVaKpQgjj1TYWbkHwp" who="i-5FLxNWhtPm9nrMhcBeFsUk">
              Johan Hedin (C)
            </item>
            <item xml:id="i-TdHGK7jdg8nToX6cjJQHdk" who="i-Kn2C4HPwWcqbEgtUtWTc5F">
              Roger Haddad (FP)
            </item>
            <item xml:id="i-KjzW9kYn1CfMpKfQY6Skcf" who="i-V4PGuKUAKzYUXWKqj2bLeL">
              Andreas Carlson (KD)
            </item>
          </list>
        </div>
      </div>
    </body>
  </text>
</TEI>
