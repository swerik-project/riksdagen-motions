<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00243">
  <teiHeader>
    <fileDesc>
      <titleStmt>
        <title>Djur och natur i vård och omsorg</title>
        <author corresp="i-9hz9iPqymCdhBS9gVoZrbj">av Thomas Nihlén m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Djur och natur i vård och omsorg</title>
          <idno type="rdwebb">GW02So243</idno>
          <rs type="number">So243</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So243/text</ref>
          <ref type="dokument_url_html">http://data.riksdagen.se/dokument/GW02So243</ref>
          <ref type="dokumentstatus_url_xml">http://data.riksdagen.se/dokumentstatus/GW02So243</ref>
          <ref type="doc">http://data.riksdagen.se/fil/18337F20-5577-40B3-9866-D2516207E5AF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9hz9iPqymCdhBS9gVoZrbj</idno>
            <name>Thomas Nihlén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-7YbH6oTUwG4Qn94QEVE6as</idno>
            <name>Gunvor G Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2EZPhWWR7yHztg3zN2aNvh</idno>
            <name>Peter Rådberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SLpjumzBLjPhvAxK2tz9AN" type="signed"/>
        <correspContext corresp="i-SLpjumzBLjPhvAxK2tz9AN">
          <note type="signatory" corresp="i-9hz9iPqymCdhBS9gVoZrbj"/>
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-7YbH6oTUwG4Qn94QEVE6as"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-2EZPhWWR7yHztg3zN2aNvh"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-XLhR2Hi7EKjTdVJMc9M6ai" type="numbering">
          <date when="2008-10-02"/>
        </correspAction>
        <correspAction xml:id="i-zpjgotqzP7A5KKbcbBhQe" type="submission">
          <date when="2008-09-29"/>
        </correspAction>
        <correspAction xml:id="i-NUUDbCvRyJAVMXnKQVaJ9u" type="transfer">
          <date when="2008-09-26"/>
        </correspAction>
        <correspAction xml:id="i-7a2eS6tFzcqkZRVRwQUJcb" type="assigned"/>
        <correspContext corresp="i-7a2eS6tFzcqkZRVRwQUJcb">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-8Cjzqv1xA1zHJhn82gp3wC" type="motBody">
        <div xml:id="i-SBgZC1rC897E1xzkGjwSUb" type="motProposal" subtype="förslag">
          <head xml:id="i-59HYwvFbLVxjNha5amUCz9">
            Förslag till riksdagsbeslut
          </head>
          <list xml:id="i-U69WrKKocverHP59ak93TS" style="ol">
            <item xml:id="i-LdmRRWnsXyDJfQcNEF3MLp">
              Riksdagen tillkännager för regeringen som sin mening vad som
              anförs i motionen om att ge Statens folkhälsoinstitut i uppdrag
              att ta fram underlag och genomföra utbildningsinsatser som möjliggör
              att ha med djur och natur i vården enligt samma koncept som använts
              för Fysisk aktivitet på recept FaR.
            </item>
            <item xml:id="i-4VzJLnBi7fv2aoLUwS4XS9">
              Riksdagen tillkännager för regeringen som sin mening vad som
              anförs i motionen om att tillsätta en nationell arbetsgrupp för
              att sprida kunskap om den positiva inverkan djur kan ha på äldres
              hälsa.
            </item>
            <item xml:id="i-Kh4FUFmRkjQ37ZBW6GkU3k">
              Riksdagen tillkännager för regeringen som sin mening vad som
              anförs i motionen om att inbegripa djuren i det lokala och nationella
              folkhälsoarbetet.
            </item>
            <item xml:id="i-BwNWm2E1NLu2eifriEup2C">
              Riksdagen tillkännager för regeringen som sin mening vad som
              anförs i motionen om att ta fram ekonomiska beräkningar på hur
              mycket samhället kan spara på att ha med djur i vård och omsorg
              av äldre.
            </item>
            <item xml:id="i-2kkcVTSomzmotQqQ2FnpLw">
              Riksdagen tillkännager för regeringen som sin mening vad som
              anförs i motionen om att tillsätta en utredning för att se över
              djurs roll i vården och hur den kan utvecklas, särskilt när det
              gäller rehabilitering.
            </item>
            <item xml:id="i-LeKwfGMLnoarY714DbNHRz">
              Riksdagen tillkännager för regeringen som sin mening vad som
              anförs i motionen om behovet av en kunskapsöversikt över naturens
              inverkan och roll inom vård- och omsorgsområdet.
            </item>
          </list>
        </div>
        <div xml:id="i-XzRrpJqmYZGFmMRzkiQqYb" type="motContent">
          <head xml:id="i-EmM7JpxyMCJnVSnc5gF2sw" type="h1">
            Motivering
          </head>
          <p xml:id="i-U1xGkcfQsmQJjRmiQPGqz6">
            För att uppnå ett långsiktigt hållbart samhälle behövs ett paradigmskifte
            också inom hälso- och sjukvården. Tyngdpunkten behöver förskjutas
            mot mer av hälsofrämjande och förebyggande insatser. Vid miljö-
            och livsstilsrelaterade åkommor behövs framför allt en utveckling
            av icke läkemedelsbaserade terapier. Nya rön om naturens läkande
            förmåga ska tas till vara och vidareutvecklas i både hälsofrämjande
            och rehabiliterande syfte.
          </p>
          <head xml:id="i-SDBvaU96SEw2q2gLhB6Guo" type="h1">
            Djur i vård och omsorg
          </head>
          <p xml:id="i-Pra7D7Co4r2ehqeZzNKH59">
            Djur har stor inverkan på människan. De inverkar på vår livsstil
            som sådan genom att människor som till exempel har hund rör sig
            mer, har fler sociala kontakter och vistas i naturen i större
            utsträckning än andra. Livsstil har stor betydelse för hälsan.
          </p>
          <p xml:id="i-TakmBjz1zhdFX8AQpQj4pa">
            Men djur har visat sig påverka människan positivt på flera områden.
            Djur gör det lättare för oss att hantera vardagslivets stress,
            men också särskilda påfrestningar av både psykisk, social, fysisk
            och medicinska art.
          </p>
          <p xml:id="i-Uj4fA8PCzqLfhorBPUeZFe">
            Genom innovativt tänkande kan djur finnas med i både vården och
            omsorgen och spela en viktig roll där. Projekt pågår både i Sverige
            och i andra länder. Men det finns också verksamheter där man sedan
            länge insett betydelsen. Det finns länder som av tradition haft
            djur med i vården i många år.
          </p>
          <p xml:id="i-WoBDfRYMz2F9UFi7zMHXTB">
            Vi är medvetna om att djur inom vård och omsorg kan kollidera
            med målsättningen om ett samhälle fullt tillgängligt för alla
            en målsättning som vi står bakom. Allergiker riskerar att inte
            få full tillgång till alla vård- och boendeenheter. Vi menar dock
            att detta många gånger gå att lösa på ett innovativt sätt. Det
            finns till exempel djur som inte framkallar allergi, det kan finnas
            särskilda enheter där djur är tillåtna, andra inte. Måttstocken
            måste alltid vara att planera för allergikers tillgänglighet.
            Allergisaneringar, behov av klädbyten etc. behöver tänkas in.
          </p>
          <head xml:id="i-4DnwA8geWBHUDxhcn5HcLy" type="h1">
            Exempel
          </head>
          <p xml:id="i-9QmcAwMQKpuQvJeL9C6cjS">
            Exempel på vård- och omsorgsverksamheter där djur finns med är
            många.
          </p>
          <p xml:id="i-CpFiqeTkJgyHe2NSkGyoGE">
            Det kan vara i vården av svårt sjuka barn där besök av en hund
            kan hjälpa när det är som svårast. Det kan handla om habiliteringsinsatser
            för förbättrad verbal förmåga för barn med autism. I hemtjänsten
            kan personal ta med sig hund på hembesök för förbättrad hälsa
            för de gamla. På HVB-hem för unga kan skötsel och omvårdnad av
            hästar ha terapeutisk inverkan, ge psykologiskt stöd och mognad.
            Djur inom rehabilitering och fysioterapi inom demensvård och vård
            av alzheimerpatienter kan ha en viktig effekt.
          </p>
          <p xml:id="i-4i8V44QJK2tsFwMGMgeWFi">
            Djur i vården är ännu inte lika vanligt som terapiträdgårdar
            i svensk hälso- och sjukvård.
          </p>
          <p xml:id="i-JdPomxWW1zXspgseWo6v5V">
            I Sverige startar nu verksamhet med vårdhund på ett mer systematiskt
            sätt än tidigare. Allmänna arvsfonden har gett ekonomiskt stöd
            till ett 3-årigt projekt, en utbildnings­verksamhet som påbörjas
            nu våren 2008 i Uppsala län i en samverkan mellan föreningen Hälsans
            Natur, Uppsala kommun, Demensförbundet, Stroke Riksförbundet och
            Riksförbundet Hjärnkraft.
          </p>
          <p xml:id="i-XRQAcTshXGx9v9enNbNVdJ">
            Utbildningen består av två delar. En riktar sig till hälso- och
            sjukvårdspersonal och handlar om hur man kan använda sig av vårdhundteam,
            och den andra delen av utbildningen avser vårdhundsförare med
            diplomering av förare och hund. Såväl allergi- som hygien­frågor
            kommer att hanteras inom projektet.
          </p>
          <p xml:id="i-5kRzqvYdJMBfM2HgMZu2BZ">
            Några ytterligare exempel finns inom äldreomsorgen och beroendevården.
            Vid Östfora behandlingshem i Uppland finns tre vårdhundar. De
            är Sveriges första vårdhundteam med särskilt utbildade förare.
            I Markaryds kommun finns exempelvis terapeuthunden Titzi som tillsammans
            med hundinstruktör bidrar till att bryta isolering, stärka sociala
            nätverk och stimulera utevistelse hos personer inom socialpsykiatrin.
          </p>
          <p xml:id="i-DqKdVK4Y29ja9uRSKiyLDc">
            I USA och England däremot är det redan i dag fullt möjligt för
            barn med olika typer av lässvårigheter att få låna en terapihund
            att öva läsning för, och personer med olika funktionshinder har
            stor hjälp av hundar i sin rehabiliteringsträning. Inom hälso-
            och sjukvården, i synnerhet i USA, finns specialutbildade vårdhundteam
            som även besöker akutsjukvården, exempelvis den högspecialiserade
            cancervården och till och med intensivvården. Användningen av
            vårdhund har där visat sig vara så ekonomiskt lönsamt att försäkringsbolag
            nu till och med ställer krav på tillgång till detta för att göra
            utbetalningar.
          </p>
          <p xml:id="i-McDRMR8pPCbBHqZvgEqcMU">
            Det finns även stora möjligheter att använda sig av vårdhunden
            i arbetet med traumatiserade flyktingar främst barn. Både språk-
            och kulturbarriärer kan överbryggas.
          </p>
          <p xml:id="i-Mthbygp1Lxrp4ocpJNpg4L">
            Forskning visar att till och med burfåglar på vårdhem har visat
            på mycket positiva resultat. Fysisk, psykisk och social aktivitet
            visade sig öka för de boende. Negativa beteendeförändringar bromsade
            upp. Trivseln ökade för både boende och personal. Ett annat test
            med fröautomater för fåglar som boende själva fick ansvara för
            ökade aktivitetsnivån och välbefinnandet. Exemplen är många.
          </p>
          <p xml:id="i-XF7BUPHvLqH85mVFXSesJt">
            Förutom förbättrat psykiskt hälsotillstånd visar forskning också
            att inverkan av djur kan ha rent medicinsk effekt. I ett australiensiskt
            forskningsprojekt inriktat på äldre bidrog djuren i sig till reducerade
            risknivåer bland riskfaktorer som triglycerider, kolestorol och
            systoliskt blodtryck (Anderson, m.fl. 1992).
          </p>
          <p xml:id="i-3nJwtRMDmoXPE12QzioZDQ">
            Nästan all forskning på det här området brukar publiceras på
            engelska. De två begreppen som brukar användas är AAT, animal-assisted
            therapy, och AAA, animal-assisted activity. Animal-assisted activity
            kan ungefärligt kan översättas med djur­assisterad aktivitet och
            handlar om aktivitet i egenvård och på institution. Det är aktiviteter
            som förbättrar hälsan och välbefinnandet. Animal-assisted therapy,
            AAT, kan översättas till terapeutiskt arbete med hjälp av djur.
            Det innebär att djuret ingår i en behandlingsprocess där målet
            är att förbättra individers psykiska, fysiska och sociala funktioner.
            Det är alltså frågan om avancerad rehabilitering. AAT är ett intressant
            område där mycket sker. Sverige har kommit långt när det gäller
            att anamma arbetssätt med AAT.
          </p>
          <p xml:id="i-SqbAfgJbpt1zVXPimahjWX">
            I forskningsvärlden brukar man också tala om begreppen buffring
            och coping . Buffring betyder att man utvecklar ett skydd mot
            stress att kunna tåla påfrestningar av psykisk, social, fysisk
            eller medicinsk art. Coping handlar om hur man kan handskas med
            vardagslivets stress huruvida man klarar av att vara konstruktiv
            och göra något åt saken eller om man i stället blir destruktiv
            eller passiv.
          </p>
          <p xml:id="i-Uvtd8Rj8yUmVLy4b8aP8Bk">
            Vi menar att det är klokt att inledningsvis lyfta fram frågan
            om djur i vård och omsorg inom ett särskilt område. Att lyfta
            fram just äldre är viktigt eftersom frågor om stimulans och välbefinnande
            tyvärr fortfarande är eftersatt här.
          </p>
          <head xml:id="i-DbpAFXiFxcdQsHFEz1Fhni" type="h1">
            Slutsatser och åtgärder
          </head>
          <p xml:id="i-BonXGmZH6oWq6r1kCuUpU">
            Vi föreslår att riksdagen begär att regeringen ger Statens folkhälsoinstitut
            i uppdrag att ta fram underlag och genomföra utbildningsinsatser
            som möjliggör införande av natur och djur i vården enligt samma
            koncept som använts vid införandet av Fysisk aktivitet på recept
            FaR.
          </p>
          <p xml:id="i-FCHCJaRDzw9uUPQGvJbZFp">
            Vi vill också att det tillsätts en nationell arbetsgrupp för
            att sprida kunskap om djurens positiva inverkan på äldres hälsa
            och inom skilda delar av vården. Arbets­gruppen ska uppdras att
            samordna och utvärdera arbetet som sker i frivillig­grupper, kommuner
            och landsting. Vi anser också att hemvården ska kunna erbjuda
            äldre att få hjälp med sina sällskapsdjur. Det ska också kunna
            vara möjligt för vård- och omsorgs­personal att ta med sina egna
            djur i sitt arbete.
          </p>
          <p xml:id="i-Fmm3Cv1mRskQxEFhtznXc8">
            När det gäller folkhälsoarbetet anser vi att djuren behöver tas
            med som en viktig aspekt i det nationella och lokala folkhälsoarbetet.
            Vi anser också att det är angeläget att ekonomiska beräkningar
            görs på hur mycket samhället kan spara på att använda djur inom
            folkhälsoarbetet med äldre.
          </p>
          <p xml:id="i-BMY4okEJbThdtXn8x8Fx1e">
            Parallellt med ovanstående förslag vill vi ur ett brett perspektiv
            att en utredning tillsätts för att se över djurs roll i vården
            och hur den kan utvecklas. Vi vill att en sådan utredning särskilt
            belyser potentialen inom rehabiliteringsområdet.
          </p>
          <p xml:id="i-8Efe8GqGUy427AQb1syMcd">
            Viktigt för allt arbete med djur är att djurens bästa alltid
            ska beaktas. Djuren får inte bli verktyg för människan, utan bara
            finnas med i vården i den utsträckning de själva mår bra av det.
            I en kommande utredning ska särskild tonvikt läggas vid detta.
          </p>
          <p xml:id="i-SX4Rwofedr7gBCNiLNReuC">
            Vår motion om djur och natur i vård och omsorg som vi väckte
            under förra årets allmänna motionstid behandlades av socialutskottet
            genom att man vid utskottsbehandlingen nöjde sig med att konstatera
            att man hade sympati för åsikterna som framfördes i motionen.
            Vi anser att frågan förtjänar att tas på betydligt större allvar
            än så. Vi hoppas och tror att tiden nu är mogen för utskottet
            att ha en mer offensiv hållning och vilja göra ett tillkännagivande
            i dessa frågor.
          </p>
          <head xml:id="i-9d4t51znTN8HG67zrAqdsG" type="h1">
            Natur i vård och omsorg
          </head>
          <p xml:id="i-uVzZumBMrxJ27HjkC69vV">
            Att naturen är viktig för människan är ganska självklart. Människan
            behöver naturen att leva av och i. Men naturen har också betydelse
            för vårt välbefinnande på andra sätt. Den inverkar både på vår
            psykiska och fysiska hälsa. Att vistas i naturen kan förbättra
            hälsotillståndet.
          </p>
          <p xml:id="i-SwofvYmA5xuRbohYgy5mt6">
            Det har i alla tider funnits sätt att ta med naturens inverkan
            i vård och behandling. Att dricka brunn, hälsohem på vackra platser
            etc. känner vi alla till. I vår tid finns till exempel ur och
            skur-dagis, terapiträdgårdar och rehabiliteringsträdgårdar.
          </p>
          <p xml:id="i-39abM8dsWY7FNAm7aUfvcY">
            Vid Sveriges lantbruksuniversitet (SLU) i Alnarp har man sedan
            1980-talet forskat om hur natur och parker påverkar människors
            livskvalitet och hälsa. På senare år har man utvecklat en rehabiliteringsträdgård
            och i forskningsprojekt behandlat personer med utmattningsdepression
            och annan stressrelaterad ohälsa. Utvärderingar visar nu mycket
            goda resultat där ca 80 procent av långtidssjukskrivna personer
            kunnat återgå i arbete efter att ha genomgått ett åtta veckors
            rehabiliteringsprogram. Man arbetar i team där olika yrkesgrupper
            samverkar, t.ex. arbetsterapeuter, hortonomer, landskaps­arkitekter,
            läkare, psykologer och sjukgymnaster.
          </p>
          <p xml:id="i-Aqn2oXWL2hrzi6A2Lpzohx">
            I dag finns natur i vården i flera landsting och kommuner i form
            av gröna rehabiliteringsverksamheter och tillgång till terapiträdgårdar.
            Miljöpartiet menar att det nu är dags att mer systematiskt utveckla
            de gröna metoderna och arbeta för ett breddinförande av dessa.
            Man skulle kunna införa Natur i vården på recept och/eller Djur
            i vården på recept enligt samma modell som i dag finns för Motion
            på recept enligt FYSS och FaR.
          </p>
          <p xml:id="i-NHi9FAREK94ptWvyd45Rxe">
            Tyvärr finns fortfarande exempel på verksamheter där människor
            nästan aldrig vistas utomhus alls eller har tillgång till natur
            om de skulle vilja.
          </p>
          <p xml:id="i-WtZs9ets8ovyeoUAdUvdyg">
            För att skynda på utvecklingen anser vi att det är angeläget
            med en kunskapsöversikt över naturens inverkan inom vård och olika
            slags omsorg. Hur ser kunskapsläget ut internationellt? Vilken
            inverkan har tillgång till natur i olika former på olika hälsotillstånd?
            På vilket sätt kan man dra nytta av detta inför planering och
            utformning av verksamheter inom vård och omsorg?
          </p>
          <p xml:id="i-2r2Qk8o6UhwWeWqSHkJXTH">
            En kunskapsöversikt behövs som kan göras tillgänglig för myndigheter,
            landsting och kommuner och verksamheter av olika slag något som
            på sikt kan utmynna i fler konkreta verksamheter.
          </p>
        </div>
        <div xml:id="i-GHztZuvK9yKvdLXgzQvvzb" type="signatureBlock">
          <list xml:id="i-AsMnuPhFwpTJdBNRdSXsz5">
            <item xml:id="i-BZ4JqtAFRfRwxWiXbUTWcz" who="i-9hz9iPqymCdhBS9gVoZrbj" type="signature">
              Thomas Nihlén (mp)
            </item>
            <item xml:id="i-8ZoGtq6LK5nsMPdDyKbCPv" who="i-UFTZBKNRWWLXUXAtcCcVfH" type="signature">
              Tina Ehn (mp)
            </item>
            <item xml:id="i-RPM3j8s7NYFBrgkcGo45ea" who="i-7YbH6oTUwG4Qn94QEVE6as" type="signature">
              Gunvor G Ericson (mp)
            </item>
            <item xml:id="i-MXzkXSQyLRvGAhuY1ZCw79" who="i-VRHymVx7EsX48sg7b5qmpS" type="signature">
              Jan Lindholm (mp)
            </item>
            <item xml:id="i-Sp5YEu1e1PTPqsT8R4aHJT" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-ADc1cHnhKuGULTaFPop7bU" who="i-2EZPhWWR7yHztg3zN2aNvh" type="signature">
              Peter Rådberg (mp)
            </item>
            <item xml:id="i-6XfHCzYLvLvMuijRLBU2U9" who="i-2GE534P2Foy3WpqKPVNeW8" type="signature">
              Mats Pertoft (mp)
            </item>
            <item xml:id="i-AtipSTmw7yUDKwBCYD9wHG" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
