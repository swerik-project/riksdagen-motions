<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00878">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__878/mot_1963__ak__878-001.pdf"/>
      <fw xml:id="i-81efBr3KdXFwGzyGXmhHEP">
        Motioner i Andra kammaren, nr 878 år 1963 3
      </fw>
      <div xml:id="i-QapzydGnWXN2hNBepBrFmH" type="motHeader">
        <div xml:id="i-D5FsSB7Hypk4KeYDvmfL8U" type="motTitle"/>
        <div xml:id="i-V8cWftJkq6wFw16zBDDCrf" type="motSubmissionInfo"/>
      </div>
      <div xml:id="i-ShmfBFmgbmjs4VSHBJyzKe" type="motBody">
        <div xml:id="i-8F7V3Ak3eokmY6pqsGhVXF">
          <p xml:id="i-MV5XvaFa6VhvLV9jaMhf5M">
            Nr 878
          </p>
          <p xml:id="i-DifZZNSut3Kh9faQxTe6wS">
            Av fröken Elmén m. fl., i anledning av Kungl. Maj:ts skrivelse
            nr 94, med överlämnande av redogörelse från Nordiska rådets svenska
            delegation.
          </p>
          <p xml:id="i-AAmTwm7zpT5Vkp42k1tvy4">
            (Lika lydande med motion nr 723 i Första kammaren)
          </p>
          <p xml:id="i-16ExXYkqxG6Dq7KFp9Uq9y">
            En omdebatterad fråga vid Nordiska rådets session i Oslo gällde
            behovet av lagstiftning rörande resebyråverksamhet. Bakgrunden
            var den starka ökning av antalet resebyråer som under senare år
            skett i de nordiska län- derna. Ofta hade dessa byråers finansiella
            och ekonomiska ställning inte varit sådan att de kunnat fullgöra
            sina förpliktelser gentemot de resande, som i många fall fått
            utstå mycket obehag och ofta lidit påtagliga förlus- ter. I anledning
            härav hade ett antal rådsmedlemmar väckt ett medlemsför- slag,
            i vilket de hemställde, att rådet skulle rekommendera regeringarna
            att gemensamt undersöka huruvida det föreligger ett behov av en
            resebyrå- lagstiftning i samtliga nordiska länder och — därest
            regeringarna funne att sådant behov förelåg — att genomföra en
            gemensam nordisk lagstift- ning på detta område. Från svensk sida
            hade yttranden över medlemsförslaget avgivits av kom- merskollegium
            och tio handelskammare samt av Svenska trafik- och rese- byråbranschens
            auktorisationsnämnd, Svenska trafikföretagens råd och Svenska
            resebyråföreningen. Statens konsumentråd eller någon annan in-
            stitution inom konsumentområdet hade ej tillfrågats, ej heller
            någon repre- sentant för de samhällsgrupper eller organisationer
            från vilka sällskaps- resedeltagarna numera vanligen rekryteras.
            Av yttrandena gick de som avgivits av kommerskollegium, sju handelskammare
            samt resebyråför- eningen i avstyrkande riktning. I flertalet
            av dessa hade man dock uttalat sig mot en lagstiftning på det
            aktuella området och ej mot förslaget om en utredning i och för
            sig. Tre handelskammare samt trafikföretagens råd tillstyrkte
            förslaget. Auktorisationsnämnden hade intet yrkande. Vid medlemsförslagets
            behandling i Nordiska rådets trafikutskott gick meningarna isär.
            Utskottets majoritet ansåg, att en gemensam undersök- ning, där
            man kunde draga nytta av erfarenheterna från den olikartade utvecklingen
            i de skilda länderna, skulle vara nyttig. Vid en sådan borde man,
            enligt utskottets uppfattning, överväga inte endast lagstiftning
            utan också andra åtgärder, varigenom betryggande förhållanden
            kunde skapas för den resande allmänheten. Utskottet ansåg i övrigt,
            att en eventuell lag- stiftning inte behövde framkalla en monopolistisk
            ställning för godkända företag utan tvärtom skulle skapa fri konkurrens,
            under förutsättning att alla som uppfyllde de i lagen uppställda
            kraven tilläts etablera sig inom
          </p>
          <pb facs="riksdagen-motions-pdf/data/1963/mot_1963__ak__878/mot_1963__ak__878-002.pdf"/>
          <fw xml:id="i-Fx3m4ALsQ2iJo6JaqGHJ8H">
            4 Motioner i Andra kammaren, nr 878 år 1963
          </fw>
          <p xml:id="i-8AUvLm6hJG6trVYwjTUcq5">
            branschen. Utskottet föreslog att rådet skulle antaga en rekommendation
            i enlighet med förslagsställarnas hemställan. De tre svenska ledamöterna
            i trafikutskottet reserverade sig emellertid med åberopande av
            remissyttrandet från kommerskollegium såsom ”det i saken behöriga
            ämbetsverket”. Kommerskollegium hade bl. a. påpekat, att flera
            förslag om lagstiftning syftande till reglering av näringsutövning
            i en eller annan form tidigare ej vunnit statsmakternas godkännande.
            En- ligt kollegii mening syntes den av handelskamrarnas nämnd
            tillsatta sär- skilda auktorisationsnämnden på ett tillfredsställande
            sätt ha tillgodosett anspråken på sanering av den svenska resebyråverksamheten.
            I övrigt hän- visade man till de uttalanden mot en eventuell lagstiftning
            som gjorts av de flesta handelskamrarna och resebyråföreningen.
            Också vid frågans behandling i plenum var meningarna mycket delade.
            Efter en längre debatt intog rådet en rekommendation (nr 3) i
            enlighet med utskottsmajoritetens förslag med 37 ja-röster mot
            30 nej-röster. Samtliga rådets 16 svenska valda medlemmar röstade
            nej. Genom Nordiska rådets sålunda fattade beslut med hemställan
            om ut- redning har frågan delvis kommit i ett nytt läge. Den svenska
            regeringen, bör enligt vår uppfattning handlägga ärendet från
            denna utgångspunkt. Det gäller här att främja ett sådant system,
            att de resande erhåller en rim- lig garanti för att de åtaganden
            som resebyråerna gjort verkligen uppfyl- les och att resebyråernas
            bestämmelser utformas så att de ger den resande en viss garanti.
            Kommerskollegii hänvisning till att statsmakterna tidi- gare har
            avvisat förslag om auktorisation av låssmeder och bilförsäljare
            m. fl. bör icke tillmätas någon avgörande betydelse, när det gäller
            att ut- reda frågan om skydd för sällskapsresenärer som i förväg
            nödgas inbetala hundratals, ja ofta tusentals kronor utan att
            kunna kontrollera den inköpta resans kvalitet och värde. Det är
            lätt att finna exempel på näringsutövare (busstrafikidkare, livsmedelshandlare,
            advokater o. s. v.), för vilka man i det allmännas intresse funnit
            det motiverat att införa särskilda bestäm- melser och vilka med
            lika stort — eller lika litet — skäl skulle kunna åbe- ropas för
            en motsatt ståndpunkt. Varje näringsområde måste här bedömas efter
            sina egna förutsättningar. Det förtjänar att framhållas, att rekommendationen
            endast syftar till en utredning, där man skall klarlägga behovet
            av en eventuell lagstiftning och där man enligt det nordiska trafikutskottets
            mening bör överväga även andra möjligheter att skapa betryggande
            förhållanden för den resande all- mänheten. Att svenska sällskapsresenärer
            kan råka illa ut torde vara allom bekant efter de händelser som
            nyligen refererats i pressen. Tidpunkten är enligt vår mening
            i själva verket mycket lämplig för en utredning angående förhållandena
            i Sverige på detta område. Sällskaps- reseverksamheten befinner
            sig f. n. i en kraftig expansion — de svenska resenärerna lägger
            årligen ned åtskilliga hundratals miljoner kronor på
          </p>
          <pb facs="riksdagen-motions-pdf/data/1963/mot_1963__ak__878/mot_1963__ak__878-003.pdf"/>
          <fw xml:id="i-AaeKvjbU8TvADZ615JWfVP">
            Motioner i Andra kammaren, nr 878 år 1963 5
          </fw>
          <p xml:id="i-BzSEERh7SHHiVrMz4GmBfP">
            denna form av rekreation och allmänbildning — och resorna torde
            i växande utsträckning gå till utlandet. De problem som dyker
            upp i samband med områdets snabba utveckling synes därför särskilt
            väl ägnade att bearbetas och om möjligt lösas i samarbete med
            andra länder, i första hand våra nor- diska grannländer. Det vore
            i själva verket ytterst beklagligt om Sverige skulle försumma
            detta tillfälle att medverka till ett gemensamt nordiskt klarläggande
            av problemen på sällskapsreseområdet och de åtgärder som kan övervägas
            för att befordra en sund utveckling i framtiden. Genom att ställa
            oss utanför gkulle vi endast riskera, att våra egna synpunkter
            och de speciella erfaren- heter, som en del av de svenska remissinstanserna
            åberopat, inte skulle kunna i önskad utsträckning hävdas och vinna
            beaktande i den utredning som ändå synes komma till stånd. De
            övriga nordiska länderna skulle i sådant fall kunna komma fram
            till gemensamma riktlinjer som så starkt avviker från de svenska
            att en framtida svensk anslutning skulle ytter- ligare försvåras.
            På längre sikt skymtar i bakgrunden det europeiska perspektivet.
            Det har i andra sammanhang — exempelvis på patentlagstiftningens
            område — visat sig, att en gemensam nordisk uppfattning och en
            på ett tidigt stadium verkställd nordisk utredning kan få ett
            avsevärt reellt — om än icke offi- ciellt — inflytande på utformningen
            av europeiska förslag till riktlinjer och lagar. Ett splittrat
            uppträdande eller ett utredningsuppskov kan å andra sidan ställa
            de nordiska länderna utanför möjligheten att påverka den europeiska
            utvecklingen på reseområdet. När nu den svenska regeringen behandlar
            resebyrålagstiftningsfrågan vore det önskvärt att man samtidigt
            undersökte möjligheten av att åstad- komma någon form av reklamationsorgan
            i samverkan med researrangö- rerna hos vilket resebyråkunden kan
            få klagomål objektivt prövade och bedömda. Den enskilde resenären
            skulle då ej behöva anlita ett offentligt rättegångsförfarande
            för att få sin rätt tillgodosedd, när det rör sig om mer bagatellartade
            missöden. Under åberopande av det anförda hemställes, att riksdagen
            i anledning av Kungl. Maj:ts skrivelse med överlämnande av Nordiska
            rådets redogörelse för rådets elfte session ville uttala sig för
            att Sverige måtte medverka i den av Nordiska rådet i dess rekommendation
            nr 3/1963 begärda utredningen angående resebyråverksamhet. Stockholm
            den 18 april 1963 Brita Elmén
          </p>
          <p xml:id="i-22REb7hjX6iPCHJgkHfJNR">
            Anna-Greta Skantz Mac P. Hamrin Anna Lisa Lewén-Eliasson i Kalmar
            Emar Larsson Eva Karlsson Henning Carlsson
          </p>
          <p xml:id="i-YF1KVsWxXtuGUYpXvMdALk">
            i Borrby
          </p>
        </div>
      </div>
    </body>
  </text>
</TEI>
