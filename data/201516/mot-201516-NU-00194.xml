<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-NU-00194">
  <teiHeader>
    <fileDesc>
      <titleStmt>
        <title>TTIP och andra internationella handelsavtal</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:194 av Jonas Sjöstedt m.fl. (V)</title>
          <idno type="rdwebb">H302194</idno>
          <rs type="number">194</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H302194/text</ref>
          <ref type="dokument_url_html">http://data.riksdagen.se/dokument/H302194</ref>
          <ref type="dokumentstatus_url_xml">http://data.riksdagen.se/dokumentstatus/H302194</ref>
          <ref type="docx">http://data.riksdagen.se/fil/A5A76196-DEE7-42C1-8CF4-47BC0B5ADCD4</ref>
          <ref type="pdf">http://data.riksdagen.se/fil/DFCDA0EA-A2DA-41CC-9AC8-BB397687CFCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-BJHgbG9D47spSEmoztxnkr" type="signed"/>
        <correspContext corresp="i-BJHgbG9D47spSEmoztxnkr">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-RVu4aZW5gXbejy4bhE7Sq9" type="submitted">
          <date when="2015-09-30"/>
          <time when="14:50:53"/>
        </correspAction>
        <correspAction xml:id="i-8sKZTkxVSRc5StoyL4HugH" type="reviewed">
          <date when="2015-09-30"/>
          <time when="15:43:52"/>
        </correspAction>
        <correspAction xml:id="i-Ghj259adLvizDYdMY4kHsf" type="referred">
          <date when="2015-10-13"/>
        </correspAction>
        <correspAction xml:id="i-UdbyvBivP7eTNo4wBQ8TGq" type="assigned">
          <date when="2018-06-05"/>
          <time when="10:32:11"/>
        </correspAction>
        <correspContext corresp="i-UdbyvBivP7eTNo4wBQ8TGq">
          <ref type="assignedTo">Näringsutskottet</ref>
        </correspContext>
        <correspAction xml:id="i-U1rimKLN3LstAd4ngZ2awS" type="behandlas_i"/>
        <correspContext corresp="i-U1rimKLN3LstAd4ngZ2awS">
          <ref type="uppgift">2015/16:NU9</ref>
          <ref type="ref_dok_id">H301NU9</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU9</ref>
          <ref type="ref_dok_titel">Handelspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4ne2KJNJiTwWtvKR25xGPF" type="behandlas_i"/>
        <correspContext corresp="i-4ne2KJNJiTwWtvKR25xGPF">
          <ref type="uppgift">2015/16:NU4</ref>
          <ref type="ref_dok_id">H301NU4</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">NU4</ref>
          <ref type="ref_dok_titel">Statliga företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UEazqu2Zz8grNeo4EPY2uw" type="behandlas_i"/>
        <correspContext corresp="i-UEazqu2Zz8grNeo4EPY2uw">
          <ref type="uppgift">2015/16:UU10</ref>
          <ref type="ref_dok_id">H301UU10</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU10</ref>
          <ref type="ref_dok_titel">Verksamheten i Europeiska unionen under 2015</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CxtLbBHN5UrfjxxvhMv11A" type="motHeader">
        <div xml:id="i-B1YbuaUscVdWgE3ceBW5qm" type="motTitle">
          Motion till riksdagen 2015/16:194 av Jonas Sjöstedt m.fl. (V)
          TTIP och andra internationella handelsavtal
        </div>
      </div>
      <div xml:id="i-FYUYkCVWsz62NmX91pzUgL" type="motBody">
        <div xml:id="i-RUrrFuM1XofnfcH62YajM4" type="TOC">
          <head xml:id="i-XYJwwTAKwAAx7rFA7KCE3W">
            1Innehållsförteckning
          </head>
          <list xml:id="i-LGXYHSwim2qwojdoPMdzMy">
            <item xml:id="i-GaZdVp6a42EYxUEddBZiku" style="indent-level: 1">
              2Förslag till riksdagsbeslut
            </item>
            <item xml:id="i-PYUhZXHxU3jKyRmxxP6XHG" style="indent-level: 1">
              3Inledning
            </item>
            <item xml:id="i-8yFnauCouFtp9LQSoH13RB" style="indent-level: 1">
              4ISDS
            </item>
            <item xml:id="i-4UG2r8mjPUb6qJ5aM55ktS" style="indent-level: 1">
              5Statliga svenska företag och ISDS
            </item>
            <item xml:id="i-QqVh5AG7ovtSpZMMD3Rvtw" style="indent-level: 1">
              6Nationell beslutanderätt om handelspolitiken
            </item>
            <item xml:id="i-MAnCHHgBNGABif3TKLYcge" style="indent-level: 1">
              7TTIP-förhandlingarna
            </item>
            <item xml:id="i-UrahUoAAR1TxTcFuviNfEc" style="indent-level: 1">
              8TiSA-förhandlingarna
            </item>
            <item xml:id="i-XzodmdLBrLodbSqRM7DeqW" style="indent-level: 1">
              9Öppenhet och dialog i förhandlingar
            </item>
            <item xml:id="i-XsNWgoH7LoQnVq1wreb8eg" style="indent-level: 1">
              10Staters rätt att lagstifta och reglera ska gå före
            </item>
          </list>
        </div>
        <div xml:id="i-WRgXKPJRDBtdgWHQiTrVXR" type="motProposal" subtype="förslag">
          <head xml:id="i-2SQXqV13PMCRKRvc1JCh3i">
            2 Förslag till riksdagsbeslut
          </head>
          <list xml:id="i-Q1663odJDCFxNdKDqNHruV" style="ol">
            <item xml:id="i-BLnBFunPCR9qnKKVJGzLEX">
              Riksdagen ställer sig bakom det som anförs i motionen om att
              regeringen ska verka för att handelsavtal som förhandlats med
              stater med fungerande juridiska system inte ska innehålla ISDS-klausuler
              och tillkännager detta för regeringen.
            </item>
            <item xml:id="i-Ps1A5w6BFbviQbsPFYxT8s">
              Riksdagen ställer sig bakom det som anförs i motionen om att
              regeringen ska verka för att statliga svenska företag inte ska
              kunna stämma andra stater enligt ISDS-klausulen utan riksdagens
              godkännande och tillkännager detta för regeringen.
            </item>
            <item xml:id="i-824acxw82d5VgPGav89Pf7">
              Riksdagen ställer sig bakom det som anförs i motionen om att
              regeringen ska verka för att TTIP-avtalet, CETA-avtalet och Singaporeavtalet
              ska behandlas som blandade avtal och tillkännager detta för regeringen.
            </item>
            <item xml:id="i-PjWWKFLFeAGyUV1aRYxa3D">
              Riksdagen ställer sig bakom det som anförs i motionen om att
              regeringen ska verka för att EU lämnar TTIP-förhandlingarna, och
              riksdagen tillkännager detta för regeringen.
            </item>
            <item xml:id="i-KxT5ypYzSFQnfcWSGnm2xB">
              Riksdagen ställer sig bakom det som anförs i motionen om att
              regeringen ska verka för att EU lämnar TiSA-förhandlingarna, och
              riksdagen tillkännager detta för regeringen.
            </item>
            <item xml:id="i-4X8YLYm3oyPTzvHkvxZAJz">
              Riksdagen ställer sig bakom det som anförs i motionen om att
              regeringen ska verka för att alla förhandlingar om handelsavtal
              präglas av stor öppenhet och dialog med medborgare, folkrörelser,
              forskare och folkvalda politiker och tillkännager detta för regeringen.
            </item>
            <item xml:id="i-2PRmngC8cDKnW88WpYbbuK">
              Riksdagen ställer sig bakom det som anförs i motionen om att
              regeringen ska verka för att staters rätt att lagstifta och reglera
              alltid ska gå före uppgörelser i handelsavtal och tillkännager
              detta för regeringen.
            </item>
          </list>
        </div>
        <div xml:id="i-HcLBv59hhrJfSEQo1Tg6iu" type="motContent">
          <head xml:id="i-JjQn7UX6dZHyZiggHZ3QM6" type="h1">
            3 Inledning
          </head>
          <p xml:id="i-7cX7G6GCFzDLehcgLfGnM4">
            Sedan sommaren 2013 pågår förhandlingar mellan EU och USA om
            ett gemensamt handels- och investeringsavtal: Transatlantic Trade
            and Investment Partnership (TTIP). Syftet med avtalet är, enligt
            förespråkarna, att främja handeln genom att sänka tullar, ta bort
            handelshinder och ömsesidigt öppna upp den offentliga upphandlingen.
            Om avtalet blir verklighet skulle det bli det mest omfattande
            av sitt slag i världen och ha stor påverkan på Sverige.
          </p>
          <p xml:id="i-MwwccDtCoFZ3zQY2oi3Pbu">
            Debatten om TTIP är polariserad. Förespråkarna hävdar att avtalet
            kommer att innebära ökad handel, mer investeringar och fler jobb
            på bägge sidor av Atlanten. Kritikerna anser att avtalet innebär
            neutrala eller negativa jobbeffekter, risk för sänkta miljökrav,
            begränsningar i det demokratiska beslutsfattandet och underbudskonkurrens
            via social dumpning.
          </p>
          <p xml:id="i-YAvW6yJBfXXxs4xSQfRN4j">
            Parallellt med TTIP-avtalet finns ett flertal andra aktuella
            internationella handelsavtal som i förlängningen kan komma att
            påverka Sverige i stor utsträckning: EU:s handelsavtal med Kanada
            (CETA-avtalet) respektive Singapore samt det multilaterala handelsavtalet
            Trade in Services Agreement (TiSA). CETA-avtalet förhandlades
            klart i augusti 2014 och genomgår nu juridisk granskning och översättning.
            Förhandlingarna mellan EU och Singapore om ett frihandelsavtal
            avslutades i december 2012, avtalstexterna har granskats juridiskt
            och nu pågår översättning till medlemsstaternas språk. TiSA-avtalet,
            som omfattar 23 parter varav EU är en, är fortfarande under förhandling.
          </p>
          <p xml:id="i-X4uuS3GYG6QqnbH6rmiwdZ">
            Den gemensamma nämnaren för dessa fyra internationella handelsavtal
            är att de har ett innehåll som kan få stora negativa konsekvenser
            för de länder som omfattas. Samtliga avtal har en tydlig inriktning
            mot ökad privatisering, avreglering och försvagad lagstiftning
            på en rad områden. I förlängningen kan det innebära stora försämringar
            vad gäller jordbruk, livsmedelssäkerhet, klimat, miljö, energi,
            offentlig service och arbetstagares rättigheter. De enda verkliga
            vinnarna är storföretagen som genom avtalen ges större möjligheter
            att öka sin vinst. Avtalen har därför med rätta mött omfattande
            kritik från fackföreningar, miljö- och konsumentorganisationer
            samt andra progressiva krafter runtom i Europa och övriga världen.
            Avtalen har även kritiserats för brist på öppenhet och transparens
            vad gäller förhandlingarna.
          </p>
          <p xml:id="i-yhVUG8smVxXsaVCE1Toux">
            Vänsterpartiet delar den kritik som riktats mot ovanstående internationella
            handelsavtal både vad gäller innehåll och förhandlingsprocess.
            Vi är även kritiska mot det faktum att vi i nuläget inte vet huruvida
            riksdagen kommer att ha möjlighet att ta ställning till avtalens
            innehåll.
          </p>
          <p xml:id="i-32rFREtHLMj66BFmdm8571">
            Sverige är ett litet exportberoende land. Vår handel med omvärlden
            är avgörande för vårt välstånd och vår utveckling. Vänsterpartiet
            har genom åren aktivt stött att Sverige avvecklat tullar, kvoter
            och andra formella handelshinder. I dag har dock EU och Sverige
            avvecklat många av sina tullar och kvoter mot USA och andra stora
            ekonomier. Dagens handelsavtal, som diskuteras i denna motion,
            fokuserar på helt andra frågor såsom avregleringar och privatiseringar.
          </p>
          <p xml:id="i-P65SjSPz4gK8WC1v8e8Npj">
            Vänsterpartiet är varken motståndare till handel eller förespråkare
            för handelshinder. Vi vill ha en rättvis handelspolitik som inte
            innebär försämringar för medborgarna i de länder som omfattas.
            En handelspolitik som sätter människor, djur och miljö främst
            och som fokuserar på ökade samhällsvinster – inte bara på vinster
            för storföretag. I denna motion lägger vi fram ett antal förslag
            till riksdagen som rör TTIP-, CETA-, Singapore- och TiSA-avtalet.
          </p>
          <head xml:id="i-MrcsZ5oSuimj4gPtoxScFU" type="h1">
            4 ISDS
          </head>
          <p xml:id="i-GECS212v4b66HBS5GNAfV">
            En av de mest kontroversiella delarna i TTIP-, CETA- och Singaporeavtalet
            är förslaget om investeringsskydd och tvistlösningsmekanismen
            Investor-State Dispute Settlement (ISDS). ISDS-klausulen innebär
            kortfattat att investerare ges rätt att stämma stater om lagstiftning
            och regleringar skulle komma att påverka investeringsvärdena negativt.
            I klartext kan företag, med hänvisning till ISDS-klausulen, kräva
            kompensation av stater för utebliven vinst.
          </p>
          <p xml:id="i-CwALfkaoc2NozYtKnVsQDo">
            Stämningsförfarandet och rättsprocessen sker i en s.k. skiljedomstol
            utanför det nationella rättssystemet. Investeraren och staten
            utser varsin jurist och tillsammans utser de en tredje jurist
            som får agera domare. Det är således tre privata jurister som
            fäller dom i denna typ av rättsfall. Insynen är i de flesta fall
            mycket begränsad. Endast investeraren kan väcka talan i skiljedomstolen
            – staten kan alltså inte väcka talan mot investeraren. ISDS utgör
            därmed ett hot mot demokratiska beslut och innebär att makt över
            vår framtid flyttar från folkvalda som tar beslut i öppna församlingar
            till privata jurister som tar beslut i slutna förhandlingar.
          </p>
          <p xml:id="i-GjsA8SC8rnYjen4FkAUS2b">
            Systemet med investeringsskydd och ISDS finns i många internationella
            handels- och investeringsavtal och är således inget unikt för
            de avtal som lyfts fram i denna motion. Systemet inrättades efter
            andra världskriget i syfte att skydda investerare i handelsavtal
            med nationer som saknade stabila och fungerande rättssystem. Genom
            ISDS skyddades företagen mot direkt expropriering. I dag har ISDS
            allt mer kommit att utgöra ett skydd mot indirekt expropriering.
            Det handlar således inte längre om att skydda tillgångar som företagen
            äger utan om att skydda företagens beräknade vinster. Därmed kan
            företag stämma stater om de anser att nationella lagstiftningar
            hindrar dem och deras möjlighet att göra vinst. ISDS har därigenom
            blivit ett effektivt sätt att förhindra progressiv lagstiftning
            och utgör i förlängningen ett direkt hot mot demokratin i de länder
            som berörs. Då både EU:s medlemsländer och dess motparter i ovan
            nämnda handelsavtal har stabila och fungerande rättssystem finns
            heller ingen anledning att ta upp tvister i internationella domstolar,
            vilket är fallet med nuvarande system. Det är orimligt att handelsavtal
            som förhandlats med stater med fungerande juridiska system ska
            innehålla ISDS-klausuler.
          </p>
          <p xml:id="i-Gegdr4UxdPSN2ypWN3CtSZ">
            Regeringen ska verka för att handelsavtal som förhandlats med
            stater med fungerande juridiska system inte ska innehålla ISDS-klausuler.
            Detta bör riksdagen ställa sig bakom och ge regeringen till känna.
          </p>
          <head xml:id="i-FhZKfWQcZxmTyBxhFSyi1h" type="h1">
            5 Statliga svenska företag och ISDS
          </head>
          <p xml:id="i-ULHPNMBBgdbi3ZUSKFT1Eu">
            Företag har länge utnyttjat möjligheten att stämma stater med
            hjälp av ISDS-klausuler. Enligt en rapport från FN-organet United
            Nations Conference on Trade and Development (UNACTAD) har det
            skett en kraftig ökning av antalet ISDS-fall sedan början av 2000-talet.
            Amerikanska storföretag är överrepresenterade när det gäller att
            dra stater inför rätta för att säkra beräknade vinster och investeringsvärden
            (UNACTAD 2015: Recent Trends in IIAS and ISDS).
          </p>
          <p xml:id="i-3vQTETGhqeYQTXu38j7jF2">
            Ett av de mest uppmärksammade fallen är det multinationella tobaksföretaget
            Philip Morris stämning av den australiensiska staten mot bakgrund
            av Australiens införande av hårdare tobakslagar i syfte att förbättra
            folkhälsan.
          </p>
          <p xml:id="i-8bw6Vic9h67YevdbnETZ9i">
            Det är dock inte bara multinationella privata storföretag som
            utnyttjar möjligheten att stämma stater och därigenom överpröva
            demokratiskt fattade beslut. Även svenska statliga företag har
            använt sig av ISDS i syfte att kräva ekonomisk kompensation för
            försämrade vinstmöjligheter till följd av lagstiftning. Det statliga
            energiföretaget Vattenfall har stämt den tyska staten för att
            landet vill avveckla kärnkraften, något som Vattenfall menar påverkar
            deras beräknade vinster. Vattenfall kräver därför ett skadestånd
            på motsvarande 43 miljarder kronor av den tyska staten.
          </p>
          <p xml:id="i-93XHrVXoWBNc8xpsEE9NDH">
            Vänsterpartiet anser att det är orimligt att ett svenskt statligt
            företag på detta vis försöker förhindra ett annat land att modernisera
            sin energipolitik. Vattenfall ägs gemensamt av medborgarna. Det
            är därför rimligt att riksdagen, som är medborgarnas främsta företrädare,
            ges möjlighet att ta ställning till huruvida ett svenskt statligt
            företag ska kunna stämma stater enligt ISDS-klausulen.
          </p>
          <p xml:id="i-Fm1yHygPCfxwnSbsA7C1ZQ">
            Regeringen ska verka för att statliga svenska företag inte ska
            kunna stämma andra stater enligt ISDS-klausulen utan riksdagens
            godkännande. Detta bör riksdagen ställa sig bakom och ge regeringen
            till känna.
          </p>
          <head xml:id="i-SpDkA7VRG5mn59qZ4vWdqU" type="h1">
            6 Nationell beslutanderätt om handelspolitiken
          </head>
          <p xml:id="i-QGFm9h3uLbcBAJCDb7cm17">
            EU har en gemensam handelspolitik i enlighet med fördraget om
            Europeiska unionens funktionssätt. EU har därmed s.k. exklusiv
            kompetens på hela området för den gemensamma handelspolitiken.
            När Lissabonfördraget trädde i kraft 2009 utökades området för
            den gemensamma handelspolitiken till att även omfatta utländska
            direktinvesteringar, tjänster och handelsrelaterade aspekter av
            immateriella rättigheter. Lissabonfördraget innebar även att Europaparlamentets
            roll utökades från att vara rådgivande till att bli medbeslutande.
            Numera krävs alltså ett godkännande av Europaparlamentet för att
            ett nytt, gemensamt handelsavtal ska kunna träda i kraft.
          </p>
          <p xml:id="i-Gr16oSSsUyMKNcfaHTLFun">
            Eftersom EU:s förhandlingar om handelsavtal vanligtvis omfattar
            ett brett spektrum av områden aktualiseras ofta frågan om de färdigförhandlade
            avtalen omfattar frågor som ligger utanför EU:s exklusiva kompetens,
            och om avtalen därmed ska betraktas som s.k. blandade avtal och
            därför godkännas av de nationella parlamenten. Frågan har aktualiserats
            i samband med förhandlingarna kring TTIP-, CETA- och Singaporeavtalet.
            Många av EU:s medlemsländer anser att dessa avtal innehåller bestämmelser
            som faller utanför EU:s exklusiva kompetens på handelspolitikens
            område. Dessa länder har därför framfört åsikten att avtalen ska
            betraktas som blandade och att de således ska ingås av både EU
            och medlemsstaterna.
          </p>
          <p xml:id="i-Q4xz96jErNLzfFtbCdvYyo">
            I nuläget råder oklarhet kring vilken makt EU har att besluta
            om ovan nämnda avtal. EU-kommissionen meddelade därför i mars
            2015 att man kommer att begära ett yttrande från EU-domstolen
            i syfte att få klarhet i kompetensfördelningen på de områden som
            omfattas av handelsavtalen och om EU ensamt kan ingå avtalet med
            Singapore eller om EU:s medlemsstater vid sidan om EU ska vara
            parter till avtalet. EU-domstolen har ännu inte avgivit något
            yttrande.
          </p>
          <p xml:id="i-5Cawp7No3Z46kYbAxJdoca">
            Om EU-kommissionen, efter EU-domstolens ställningstagande, beslutar
            sig för att avtalen är att betrakta som blandade avtal ska avtalen
            godkännas av medlemsländernas parlament, däribland Sveriges riksdag.
            Givet avtalens omfattning och potentiella negativa konsekvenser
            för de enskilda medlemsländerna är det rimligt att de nationella
            parlamenten ges denna möjlighet. Vänsterpartiet har lyft frågan
            i en interpellation till näringsministern och fått svaret att
            den svenska regeringen i princip delar uppfattningen att avtalen
            ska betraktas som blandade, men att man avvaktar EU-domstolens
            ställningstagande. Vi förutsätter därför att regeringen arbetar
            aktivt på EU-nivå så att det tydliggörs att TTIP-, CETA- och Singaporeavtalet
            är att betrakta som blandade avtal.
          </p>
          <p xml:id="i-3byi9X4mMmrTv3jFfxtG2h">
            Regeringen ska verka för att TTIP-avtalet, CETA-avtalet och Singaporeavtalet
            ska behandlas som blandade avtal. Detta bör riksdagen ställa sig
            bakom och ge regeringen till känna.
          </p>
          <head xml:id="i-VLC56gjZDqpF9C347XVGN8" type="h1">
            7 TTIP-förhandlingarna
          </head>
          <p xml:id="i-Dkyotqfr52AcxJq73BZ2Pg">
            2013 inledde EU och USA förhandlingar om ett gemensamt handels-
            och investeringsavtal: Transatlantic Trade and Investment Partnership
            (TTIP). EU-kommissionens målsättning är att TTIP-förhandlingarna
            ska vara klara innan president Obama lämnar sitt ämbete. Förhandlingarna
            har, i likhet med övriga förhandlingar om internationella handelsavtal,
            präglats av slutenhet, sekretess och brist på insyn. Under trycket
            av dels läckor, dels civilsamhällets omfattande kritik har EU-kommissionen
            offentliggjort delar av innehållet.
          </p>
          <p xml:id="i-XVRvc7T1gA8VPD5tdices7">
            Vänsterpartiet är starkt kritiskt till centrala delar av TTIP-avtalet
            som sammantaget kan innebära försämringar på en rad områden såsom
            jordbruk, livsmedelssäkerhet, klimat, miljö, energi, offentlig
            service och arbetstagares rättigheter. Vår kritik riktas i huvudsak
            mot dels de nuvarande förslagen till ISDS och regulativt samarbete
            som tillsammans kan bli ett dubbellås mot progressiv lagstiftning,
            dels de nuvarande förslagen om att öppna upp den offentliga sektorn
            för ytterligare marknadsliberalisering och privatisering.
          </p>
          <p xml:id="i-AZEkcgTnXN51GmDy1dq7XH">
            EU-kommissionen har visserligen, efter massiv kritik från såväl
            civilsamhället som delar av EU-parlamentet, presenterat ett nytt
            ISDS-förslag. Kommissionens förslag kan ses som ett steg i rätt
            riktning. Huvudproblemet kvarstår dock: storföretag ges fortsatt
            möjlighet att stämma stater för demokratiskt fattade beslut. Dessutom
            lämnar EU-kommissionen den grundläggande frågan obesvarad: Varför
            behövs ett externt tvistlösningssystem mellan välutvecklade rättsstater?
          </p>
          <p xml:id="i-2tL9aCfj7Xs5UPsPno1Rxj">
            Med nuvarande innehåll kan TTIP-avtalet få stora negativa konsekvenser
            för de stater som omfattas. Vänsterpartiet anser att det vore
            bättre att försöka lösa de enkla handelshinder som finns mellan
            EU och USA, såsom ett fåtal omotiverade tullar och vissa regelskillnader,
            i stället för att sjösätta ett jättelikt avregleringsavtal som
            TTIP de facto är. Givet avtalets innehåll och de negativa effekter
            det kan medföra på en mängd områden bör EU lämna TTIP-förhandlingarna.
          </p>
          <p xml:id="i-2v3oq3bGxw6w2x8jLCqvFn">
            Regeringen ska verka för att EU lämnar TTIP-förhandlingarna.
            Detta bör riksdagen ställa sig bakom och ge regeringen till känna.
          </p>
          <head xml:id="i-66bjfLrTdUhvdv3GKcVWAx" type="h1">
            8 TiSA-förhandlingarna
          </head>
          <p xml:id="i-3dw153fWm8tdHVhaaHXvhg">
            2012 inledde omkring 20 medlemmar i Världshandelsorganisationen
            (WTO) hemliga och inofficiella samtal om ett avtal med fokus på
            utökad avreglering av handel inom alla tjänstesektorer, inklusive
            offentliga tjänster som sjukvård, utbildning, vatten- och energiförsörjning
            m.m.
          </p>
          <p xml:id="i-Mw3fcLMUzweP1os82aARBt">
            Förhandlingarna om ett internationellt avtal om handel med tjänster,
            Trade in Services Agreement (TiSA), tog fart under 2013 och pågår
            fortfarande. Förhandlingarna omfattar i dag sammanlagt 23 parter
            varav EU är en. I förhandlingarna representerar EU samtliga medlemsländer.
            Sammantaget omfattar TiSA-förhandlingarna mer än 50 länder. Dessa
            länder står för närmare 70 procent av all handel med tjänster
            i världen.
          </p>
          <p xml:id="i-XTYuV4NKbg3iQTjSxcY4iM">
            Syftet med TiSA-avtalet är att minska regleringen och öka privatiseringen
            av handeln med tjänster. Avtalet omfattar alla tjänster utom flygtransporter
            och tjänster i statlig verksamhet som polis, militär, domstolar
            och övrig myndighetsutövning. Målet är att så många tjänsteområden
            som möjligt ska omfattas av förhandlingarna. I avtalet ingår bl.a.
            Ratchet-klausulen som innebär att tjänster som en gång privatiserats
            inte på nytt kan regleras eller göras offentliga igen. Avtalet
            innehåller även ett investeringsskydd i likhet med övriga internationella
            handelsavtal vilket möjliggör för företag att stämma stater för
            utebliven vinst.
          </p>
          <p xml:id="i-RJNoBVkcG2RNVZEa5cTnfN">
            Om TiSA-avtalet blir verklighet kommer det att öka de globala
            storföretagens kontroll över offentliga tjänster och hindra de
            nationella regeringarnas möjlighet till reglering och gemensamt
            ägande. Avtalet väntas även minska regeringarnas möjligheter att
            verka för bl.a. sociala, ekonomiska och miljörelaterade mål. TiSA-avtalet
            har väckt stor oro bland medborgare, fackföreningar och andra
            sociala rörelser, bl.a. för de offentliga tjänsternas framtid
            och för regleringen av finanstjänster.
          </p>
          <p xml:id="i-QCMzm7EACb5s8B85xppvir">
            TiSA-förhandlingarna inleddes i tysthet och under stor sekretess.
            En läcka via Wikileaks avslöjade att utkasten till TiSA-avtalet
            ska hållas hemliga inte bara under pågående förhandlingar utan
            även fem år efter att avtalet har undertecknats. I takt med en
            växande kritik från medborgare, fackföreningar och andra sociala
            rörelser har EU–kommissionen offentliggjort information om avtalet,
            däribland kommissionens förslag till innehåll.
          </p>
          <p xml:id="i-LYMofLZs3saQigAsd5uwyg">
            TiSA-förhandlingarna sker vid sidan om de multilaterala WTO-förhandlingarna
            och stänger därmed ute flera stora snabbt växande tillväxtmarknader
            såsom Brasilien, Kina, Indien och Sydafrika. Avtalet kan därmed
            även leda till fortsatt obalans i världen mellan rika stater i
            nord och fattigare stater i syd.
          </p>
          <p xml:id="i-Ns6LwXgLF62b7Cik2zeqgW">
            Vänsterpartiet är starkt kritiskt till TiSA-förhandlingarna,
            vars syfte är att stärka de globala storföretagens kontroll över
            offentliga tjänster och hindra de nationella regeringarnas möjligheter
            att reglera dessa. Vi ser med stor oro på de följder som ett eventuellt
            avtal kan komma att få för Sverige, EU och omvärlden.
          </p>
          <p xml:id="i-XnR2XtGaHzNkE9m7n1mF5v">
            Mot bakgrund av de stora negativa konsekvenser som TiSA-avtalet
            kan innebära ska regeringen verka för att EU lämnar TiSA-förhandlingarna.
            Detta bör riksdagen ställa sig bakom och ge regeringen till känna.
          </p>
          <head xml:id="i-9eLVZRg2F4pSKFpNJQzKxi" type="h1">
            9 Öppenhet och dialog i förhandlingar
          </head>
          <p xml:id="i-5KZSDvY8Wccq59xSwdLQpc">
            Gemensamt för de internationella handels- och investeringsavtal
            som är föremål för denna motion, vid sidan av det faktum att samtliga
            syftar till ökad avreglering, privatisering och försvagad lagstiftning,
            är att förhandlingarna präglats av slutenhet, sekretess och brist
            på insyn. Såväl mandat som resultat har varit sekretessbelagda.
            Trots att samtliga avtal som diskuteras i denna motion kan komma
            att innebära stora negativa konsekvenser för medborgarna är insynen
            minimal.
          </p>
          <p xml:id="i-4ueP73eHjQLQJzuZGFM6ip">
            Under trycket av interna läckor, granskande undersökningar och
            civilsamhällets omfattande kritik har EU-kommissionen visserligen
            vidtagit vissa åtgärder i rätt riktning. Förhandlingsmandat och
            förslag har offentliggjorts, bl.a. vad gäller TTIP-förhandlingarna,
            men processen kring förhandlingarna är fortfarande inte tillräckligt
            öppen. Detsamma gäller övriga avtal som lyfts fram i denna motion.
          </p>
          <p xml:id="i-VNHAJcygnQX7AcRsYeDPC9">
            Såväl högern som näringslivet brukar försvara den hemliga förhandlingsgång
            som präglar förhandlingarna kring internationella handelsavtal.
            Deras huvudargument är att öppenhet, insyn och dialog försvårar
            förhandlingsprocessen. Vänsterpartiet menar att detta argument
            inte håller.
          </p>
          <p xml:id="i-WN2Rwt8nXE84jtAEN5pxNt">
            Vi anser att bristen på transparens, öppenhet och dialog i förhandlingar
            om internationella handelsavtal är ett allvarligt problem. Den
            här typen av förhandlingar, som kan påverka svenska medborgare
            i grunden, måste ske på ett transparent sätt där medborgare, folkrörelser,
            forskare och folkvalda politiker involveras och ges möjlighet
            att ge respons, framföra kritik och komma med förslag.
          </p>
          <p xml:id="i-VUfymv1VRC3BEYoJkpiynX">
            Mot bakgrund av detta ska regeringen verka för att alla förhandlingar
            om handelsavtal ska präglas av stor öppenhet och dialog med medborgare,
            folkrörelser, forskare och folkvalda politiker. Detta bör riksdagen
            ställa sig bakom och ge regeringen till känna.
          </p>
          <head xml:id="i-RompBEZkivT5kgkzkLYJu8" type="h1">
            10 Staters rätt att lagstifta och reglera ska gå före
          </head>
          <p xml:id="i-H5kJHgJBDurUcrDEUrMJPH">
            De internationella handels- och investeringsavtal som lyfts fram
            i denna motion kommer alla, om de blir verklighet, att påverka
            de berörda staternas lagar och regleringar i grunden.
          </p>
          <p xml:id="i-R436iF23m7uhWqGjWXzEcA">
            TTIP-avtalet har exempelvis som uttalat syfte att avlägsna hinder
            i lagstiftningen som begränsar de potentiella vinster som transnationella
            företag kan göra på EU:s och USA:s marknader, s.k. icke-tariffära
            handelshinder. För att minimera de ”handelsstörande effekterna”
            vill EU-kommissionen upprätta ett s.k. regulativt samarbetsorgan
            där företrädare för EU:s och USA:s tillsynsmyndigheter ska samarbeta
            kring nya regler och se över redan befintliga lagar. I processen
            ska olika intressenter (stakeholders) konsulteras, däribland företag.
            Målet för samarbetet är att uppnå en mer kompatibel, kvalitativ
            och effektiv lagstiftning och därigenom minska handelshindren.
            Inom ramen för det regulativa samarbetet ska företagen ges en
            särställning. All lagstiftning som näringslivet anser går emot
            deras intressen kommer att försvåras, förhalas eller t.o.m. stoppas.
            Om detta blir verklighet får företagen stor makt över utformningen
            av regleringar, standarder och lagar i såväl EU som USA.
          </p>
          <p xml:id="i-JiEWX26yp2BJKQT5hBnAZk">
            Tillsammans med systemet med investeringsskydd och ISDS riskerar
            det regulativa samarbetet att bli ett dubbellås mot progressiv
            lagstiftning genom att storföretagen ges unika möjligheter att
            påverka lagstiftningen innan den skrivs. Därefter kan de i efterhand
            stämma stater som trots detta infört lagar som innebär att företagens
            investeringsvärden påverkas negativt. Därmed sätts uppgörelser
            i handelsavtal före staters rätt att lagstifta och reglera. Sammantaget
            kan detta få stora negativa konsekvenser på en rad områden som
            jordbruk, livsmedelssäkerhet, klimat, miljö, energi, offentlig
            service och arbetstagares rättigheter.
          </p>
          <p xml:id="i-JsQrUkFJ8jSdYTX48C9KMZ">
            Vänsterpartiet anser att detta är ett fundamentalt hot mot demokratin.
            Uppgörelser i handelsavtal ska inte gå före staters rätt att lagstifta
            och reglera. Storföretag ska inte tillåtas diktera villkoren för
            vilken lagstiftning som ska råda i enskilda länder.
          </p>
          <p xml:id="i-BfZVyzqe2rzVjxxuqzS5wz">
            Regeringen ska verka för att staters rätt att lagstifta och reglera
            alltid ska gå före uppgörelser i handelsavtal. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-QCiSGqYihNcKHiy2MKDAKw" type="motSignatures">
          <list xml:id="i-NzTBqEueEkkUu4kFEfbdKE">
            <item xml:id="i-7Ammf7ahp18iNsetojgGMb" who="i-PPZKpwNr5kqkWArvESGC5X">
              Jonas Sjöstedt (V)
            </item>
            <item xml:id="i-Gq8KdyVzmGZWQL2wS4mdn3" who="i-HNw1w34Sd2tGfFnWtdrzZb">
              Jens Holm (V)
            </item>
            <item xml:id="i-MXuHHU7yV9mFFqMR2xPr6U" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-UnwPDoZmeCRs3MEh3DatUH" who="i-K3yJ7rruozYUK99nj91ffc">
              Hans Linde (V)
            </item>
            <item xml:id="i-QStYTxAkuQv4znA5QT9DwB" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-XhxTXzmQfBn1MR3icfx3dk" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-6me3nEtdTLi6kR1SkujZ3H" who="i-HG8uLqLT7SnwSx5YRobkVr">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
