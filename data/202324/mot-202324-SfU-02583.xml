<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-SfU-02583">
  <teiHeader>
    <fileDesc>
      <titleStmt>
        <title>Begäran om upphävande av svenskt medborgarskap</title>
        <author corresp="i-H7qdW9GRQn7LaQ2UGGAvYC">av Kerstin Lundgren (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2583 av Kerstin Lundgren (C)</title>
          <idno type="rdwebb">HB022583</idno>
          <rs type="number">2583</rs>
          <orgName type="comitteeAbbreviation">SfU</orgName>
          <ref type="dokument_url_text">https://data.riksdagen.se/dokument/HB022583/text</ref>
          <ref type="dokument_url_html">https://data.riksdagen.se/dokument/HB022583</ref>
          <ref type="dokumentstatus_url_xml">https://data.riksdagen.se/dokumentstatus/HB022583</ref>
          <ref type="pdf">https://data.riksdagen.se/fil/73208182-4908-4FD0-B708-14C33F3F9A45</ref>
          <ref type="docx">https://data.riksdagen.se/fil/C9B67959-6831-44DD-8AAA-87399A0C19EC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-H7qdW9GRQn7LaQ2UGGAvYC</idno>
            <name>Kerstin Lundgren</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P4sX6xuHXWH4fUEdQgEED9" type="signed"/>
        <correspContext corresp="i-P4sX6xuHXWH4fUEdQgEED9">
          <note type="signatory" corresp="i-H7qdW9GRQn7LaQ2UGGAvYC"/>
        </correspContext>
        <correspAction type="submitted" xml:id="i-5LGfXCWuhgUe44LTQ9yPcP">
          <date when="2023-10-05"/>
          <time when="16:33:14"/>
        </correspAction>
        <correspAction type="reviewed" xml:id="i-JcK9bbp84Tcw3SkqvTjuRf">
          <date when="2023-10-05"/>
          <time when="17:15:24"/>
        </correspAction>
        <correspAction type="referred" xml:id="i-MGcJfxvvki3n1tUCArSzda">
          <date when="2023-10-17"/>
        </correspAction>
        <correspAction type="assigned" xml:id="i-45uFJtu6K5q8DCJLtcKHgW">
          <date when="2024-04-16"/>
          <time when="13:17:38"/>
        </correspAction>
        <correspContext corresp="i-45uFJtu6K5q8DCJLtcKHgW">
          <ref type="assignedTo">Socialförsäkringsutskottet</ref>
        </correspContext>
        <correspAction type="behandlas_i" xml:id="i-V641bTnQQqHQHE5Uyra99L"/>
        <correspContext corresp="i-V641bTnQQqHQHE5Uyra99L">
          <ref type="uppgift">2023/24:SfU14</ref>
          <ref type="ref_dok_id">HB01SfU14</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">SfU14</ref>
          <ref type="ref_dok_titel">Migrationsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2023/24:2583 av Kerstin Lundgren (C) Begäran om upphävande av svenskt medborgarskap</div>
        <div type="motSubmissionInfo"/>
      </div>
      <div type="motBody">
        <div type="motProposal" subtype="förslag">
          <head xml:id="i-BGxv2izimSbaS3y4pduaZc">
            Förslag till riksdagsbeslut
          </head>
          <list>
            <item sortKey="Yrkande 1" xml:id="i-PiNBEWFCTpYHCH2wHrBPZb">
              Riksdagen ställer sig bakom det som anförs i motionen om tilläggsdirektiv
              till utredningen om medborgarskap för att utreda en ändring i
              14 § medborgarskapslagen så att medborgarskap ska upphävas på
              begäran och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-5ggimYukpUohsb81uDEv9a">
            Motivering
          </head>
          <p xml:id="i-DwMU1o8DaAvWZRbite5Jb1">
            Det råder ett stort fokus på hur ett svenskt medborgarskap skall
            kunna hävas. Reger­ingen beslutade den 7 september att ge en särskild
            utredare uppdraget att fram till den 30 september 2024 utreda
            frågor kopplade till detta.
          </p>
          <p xml:id="i-WYSqsTmg7sc2sc2yt23skx">
            Men Sverige borde ägna större intresse åt att värna svenska medborgares
            bibe­hållande av medborgarskapet. Idag förlorar svenska medborgare
            som levt utomlands det medborgarskap som de växt upp med och passerat
            myndighetsåldern med. Uppen­barligen anser alltjämt en majoritet
            i Sveriges riksdag att det finns ett värde i att förlora svenska
            medborgare. När andra länder ser det som viktigt att bygga relationer
            med medborgare som bor i andra länder väljer Sverige tvärtom att
            avbryta relationen. Inte vid tidpunkten när du blir myndig utan
            när du fyller 22. Helt plötsligt förlorar du den identitet du
            är uppväxt med oaktat om du känner samhörighet med Sverige eller
            inte.
          </p>
          <p xml:id="i-RiQxmLGZEeBKb6kJmMJ1CX">
            Detta skiljer sig från den ordning som gäller för den som önskar
            befrias från sitt svenska medborgarskap. Den personen måste ansöka
            om detta. Men det gäller inte för den som blivit myndig som svensk
            medborgare som inte har hemvist i Sverige. Här gäller att den
            unga måste ansöka om att få kvarstå som medborgare. Den signal
            som Sverige sänder ut till unga medborgare som med sina föräldrar
            levt utanför Sverige är mycket märklig.
          </p>
          <p xml:id="i-8TNPNuJXope9HrZyheKi9q">
            Det finns många svenskar i världen och vi bör som land tydligt
            välkomna tillbaka f d svenska medborgare som förlorat sitt medborgarskap
            och som söker förnya sin relation till vårt land. Skälen till
            att man förlorat sitt medborgarskap är många. För vissa gäller
            att det land där de bor inte tillåter dubbelt medborgarskap, varför
            de riskerar att förlora sitt utländska medborgarskap om de blir
            svenska medborgare. Flera har fötts utomlands med minst en svensk
            förälder och har utifrån svensk lagstiftning rätt till svenskt
            medborgarskap men har inte bott i Sverige.
          </p>
          <p xml:id="i-PGiJiHcea5uUu42wYmT2LX">
            En svensk medborgare som är född och bosatt utomlands får i 22-årspresent
            från Sverige veta att hen förlorar det svenska medborgarskap som
            hen växt upp med. Det gäller om personen är född utanför Sverige,
            aldrig har bott här och inte har varit i Sverige ”under förhållanden
            som visar samhörighet med Sverige”. Det bygger inte på att Sverige
            inte anser att hen kan vara svensk medborgare, för det är fullt
            möjligt under dessa omständigheter. Men då måste hen ha ansökt
            senast som 21-åring och det är ju lätt att det finns väldigt mycket
            annat än just den ansökan att tänka på i den åldern. Man är ju
            uppväxt med sitt medborgarskap och tänker inte att det förändras
            just när man fyller 22 år.
          </p>
          <p xml:id="i-Rmt5bBPovzxkcm6wHu8Xhh">
            För att undvika att förlora sitt svenska medborgarskap kan man
            under fyra år ansöka om att få behålla det. Det görs efter att
            man fyllt 18 år, men innan man fyller 22 år. En ålder då många
            flyttar hemifrån, studerar eller börjar jobba och lätt kan missa
            en ansökan. Enligt Migrationsverket behöver man inte göra en sådan
            ansökan om man ”under någon tid har bott i Sverige eller om man
            regelbundet har besökt Sverige”. Denna regel medför problem för
            de personer som identifierar sig som svenskar boendes i ett annat
            land och som inte är medvetna om att de måste ansöka om att behålla
            medborgarskapet innan de fyller 22 år. Att ansöka om medborgarskap
            efter 22 års ålder är en lång och komplicerad process och kräver
            bland annat stadigvarande bosättning i Sverige i fem år, något
            som kan vara svårt att uppfylla för en ung person som under hela
            sitt liv har bott utomlands. Ett fönster på bara fyra år för barn
            och i annat fall att man bott i landet under fem år, som att man
            invandrat, uppfattas av många tidigare med­borgare som att bli
            bjuden med armbågen. Sverige borde istället välkomna tidigare
            medborgare tillbaka till landet.
          </p>
          <p xml:id="i-JYWRFDq6VGU7Dof6kaFyh2">
            De som är födda som svenska medborgare borde inte förlora sitt
            medborgarskap utan att de själva vill att det upphör. Det rimliga
            hade varit den omvända ordningen; du måste begära att bli av med
            ditt medborgarskap för att förlora det. De som drabbats av den
            nya ordningen gällande 22 år måste återfå rätten till sitt medborgarskap
            om de så önskar. Samtidigt bör åtgärder vidtas för att göra det
            lättare att återfå ett förlorat med­borgarskap. Det bör därför
            ges tilläggsdirektiv till den tillsatta utredningen för att åtgärda,
            i enlighet med vad som anförts, dagens märkliga ordning. Detta
            bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-4G4c9f1fsT2JkE77s12Yik" who="i-H7qdW9GRQn7LaQ2UGGAvYC">
              Kerstin Lundgren (C)
            </item>
          </list>
        </div>
      </div>
    </body>
  </text>
</TEI>
