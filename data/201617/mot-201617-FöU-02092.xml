<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-FöU-02092">
  <teiHeader>
    <fileDesc>
      <titleStmt>
        <title>Försvar och krisberedskap</title>
        <author corresp="i-BUYvEhrSc9gnHcd6iS4eDJ">av Allan Widman m.fl. (L, M, C, KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2092 av Allan Widman m.fl. (L, M, C, KD)</title>
          <idno type="rdwebb">H4022092</idno>
          <rs type="number">2092</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H4022092/text</ref>
          <ref type="dokument_url_html">http://data.riksdagen.se/dokument/H4022092</ref>
          <ref type="dokumentstatus_url_xml">http://data.riksdagen.se/dokumentstatus/H4022092</ref>
          <ref type="docx">http://data.riksdagen.se/fil/73594322-2DC9-4E69-958C-DB21C5AC5D5F</ref>
          <ref type="pdf">http://data.riksdagen.se/fil/0688B7A2-DB6A-44A7-96DE-AE137FBC2FEC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-BUYvEhrSc9gnHcd6iS4eDJ</idno>
            <name>Allan Widman</name>
            <state type="partyAffiliation" ref="Q110857">
              <desc>L</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-W1SpeP85RXQTDYN2miQfXU</idno>
            <name>Daniel Bäckström</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-JdvwWsM9HbYALnYkQ6TPAM" type="signed"/>
        <correspContext corresp="i-JdvwWsM9HbYALnYkQ6TPAM">
          <note type="signatory" corresp="i-BUYvEhrSc9gnHcd6iS4eDJ"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-W1SpeP85RXQTDYN2miQfXU"/>
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-XaVEsD1uawdVmK4CsCeozr" type="submitted">
          <date when="2016-10-05"/>
          <time when="11:19:37"/>
        </correspAction>
        <correspAction xml:id="i-A47uvYG556ufgJWN6UpXZM" type="reviewed">
          <date when="2016-10-05"/>
          <time when="11:23:36"/>
        </correspAction>
        <correspAction xml:id="i-54T3yHnvWpi3Bud4uyZajb" type="referred">
          <date when="2016-10-14"/>
        </correspAction>
        <correspAction xml:id="i-PpWL51mGkQdun1FVWhomgY" type="assigned">
          <date when="2018-06-05"/>
          <time when="10:33:10"/>
        </correspAction>
        <correspContext corresp="i-PpWL51mGkQdun1FVWhomgY">
          <ref type="assignedTo">Försvarsutskottet</ref>
        </correspContext>
        <correspAction xml:id="i-Ybu9TrJFGYRkq7ixVxaQTo" type="behandlas_i"/>
        <correspContext corresp="i-Ybu9TrJFGYRkq7ixVxaQTo">
          <ref type="uppgift">2016/17:FöU1</ref>
          <ref type="ref_dok_id">H401FöU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU1</ref>
          <ref type="ref_dok_titel">Utgiftsområde 6 Försvar och samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HGMWiDBqEcmNzfxnDFEMfi" type="behandlas_i"/>
        <correspContext corresp="i-HGMWiDBqEcmNzfxnDFEMfi">
          <ref type="uppgift">2016/17:FöU6</ref>
          <ref type="ref_dok_id">H401FöU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU6</ref>
          <ref type="ref_dok_titel">Militära frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-BbrduPJKBAGx6ccqyNfc1A" type="behandlas_i"/>
        <correspContext corresp="i-BbrduPJKBAGx6ccqyNfc1A">
          <ref type="uppgift">2016/17:FöU4</ref>
          <ref type="ref_dok_id">H401FöU4</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU4</ref>
          <ref type="ref_dok_titel">Vissa frågor om Försvarsmaktens personal</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Fr3esXbEgQwFKCZUph9j9F" type="behandlas_i"/>
        <correspContext corresp="i-Fr3esXbEgQwFKCZUph9j9F">
          <ref type="uppgift">2016/17:FöU7</ref>
          <ref type="ref_dok_id">H401FöU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">FöU7</ref>
          <ref type="ref_dok_titel">Samhällets krisberedskap</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2092 av Allan Widman m.fl. (L,
          M, C, KD) Försvar och krisberedskap
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HhwR9zSDQToYWPUyhrYhKY">
            Förslag till riksdagsbeslut
          </head>
          <list style="ol">
            <item xml:id="i-WMZUzzfGex3eNDvsj4Xj7A">
              Riksdagen ställer sig bakom det som anförs i motionen om att
              se över användningen av Försvarsmaktens helikoptrar i krisberedskapen
              och tillkännager detta för regeringen.
            </item>
            <item xml:id="i-WyaEcv4eqygy2esTUWywW6">
              Riksdagen ställer sig bakom det som anförs i motionen om en översyn
              av länsstyrelsernas och de regionala stabernas funktioner och
              verksamhet och tillkännager detta för regeringen.
            </item>
            <item xml:id="i-6Mmw1GdByyJkFycs9KRfxV">
              Riksdagen ställer sig bakom det som anförs i motionen om att
              ge Myndigheten för samhällsskydd och beredskap (MSB) i uppdrag
              att se över länsstyrelsernas krav på övningsverksamhet och tillkännager
              detta för regeringen.
            </item>
            <item xml:id="i-K9c99sm77sDkFD1F3bUPZ9">
              Riksdagen ställer sig bakom det som anförs i motionen om att
              se över de rättsliga förutsättningarna för Försvarsmaktens stöd
              till samhället och tillkännager detta för regeringen.
            </item>
            <item xml:id="i-VWjTfnhwBhShRiqfnUPdsF">
              Riksdagen ställer sig bakom det som anförs i motionen om att
              göra en samlad översyn av samordningen av civila och militära
              krigsplaceringar och tillkännager detta för regeringen.
            </item>
            <item xml:id="i-GAdxLBK3jyfJrnzrvNwXaw">
              Riksdagen ställer sig bakom det som anförs i motionen om att
              säkerställa att ökade förvaltningsanslag för länsstyrelsernas
              krisberedskap går till avsedd verksamhet och tillkännager detta
              för regeringen.
            </item>
            <item xml:id="i-P38nHRu3LoE37fk3gvyxur">
              Riksdagen ställer sig bakom det som anförs i motionen om att
              det bör göras en översyn av de konsekvenser som den resursbrist
              som lett till stabsläge vid flera sjukhus de senaste åren skulle
              ha fått vid en extraordinär händelse och tillkännager detta för
              regeringen.
            </item>
            <item xml:id="i-9A3YvKSK225NrkvwHb2VxJ">
              Riksdagen ställer sig bakom det som anförs i motionen om att
              uppdra till regeringen att se över lagstiftningen kring studieuppehåll
              och tjänstledighet för frivillig militärtjänstgöring och tillkännager
              detta för regeringen.
            </item>
            <item xml:id="i-Tn2RC4MzMZnXG611fXaC9i">
              Riksdagen ställer sig bakom det som anförs i motionen om att
              se över hur skyddet för samhällsviktig infrastruktur kan stärkas
              och tillkännager detta för regeringen.
            </item>
            <item xml:id="i-4MjwXUS7Nu1PTcKBDGb8Wm">
              Riksdagen ställer sig bakom det som anförs i motionen om att
              se över försörjningstryggheten för livsmedel i händelse av höjd
              beredskap och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-Dz9ypzNW3Ks7GQP8waxeXD" type="h1">
            Motivering
          </head>
          <p xml:id="i-TLZub2aFZ677fjZGP8asNm">
            Samhället står inför stora utmaningar. Samtidigt som människors
            beroende av samhällsviktiga funktioner och den gemensamma infrastrukturen
            är stort, ökar risken för allvarliga påfrestningar på infrastrukturen.
            Det kan handla om allt från stöld av material till rena sabotage,
            och i värsta fall terrorattentat. Därtill ska läggas att vi i
            takt med klimatförändringarna sannolikt kommer att se fler kriser
            orsakade av väderhändelser, exempelvis extrem torka eller långvarigt
            regn. Samhället är sårbart. En akut kris kan inträffa när som
            helst. Det vittnar inte minst stormen Gudrun, skogsbranden i Västmanland
            och tsunamikatastrofen om. För att möta utmaningarna som det moderna
            Sverige står inför, måste risken för och följderna av allvarliga
            störningar, olyckor och kriser minskas. Det måste i sin tur bygga
            på den reguljära verksamhet som bedrivs för att hantera bränder,
            översvämningar och andra kritiska situationer. Därför måste arbetet
            med samhällets krisberedskap ständigt utvecklas.
          </p>
          <head xml:id="i-TuLmeyu7HctSsRTgX29u4p" type="h2">
            Helikoptrar
          </head>
          <p xml:id="i-9rb8fYCZ1yZdBpTAX1oy4m">
            Under den stora skogsbranden i Västmanland 2014 ställdes den
            svenska krisberedskapen på hårda prov, och det blev tydligt att
            det finns flera brister i samarbetet mellan olika myndigheter.
            I den rapport som MSB med anledning av detta presenterade i mars
            2016 föreslås bland annat att regeringen tydliggör vikten av att
            myndigheter i större utsträckning beaktar krisberedskapens och
            totalförsvarets behov när de anskaffar, utvecklar och avvecklar
            resurser.
          </p>
          <p xml:id="i-fN27E1eR2eTwWBfjmknxs">
            I rapporten konstateras särskilt att användning, upphandling
            och utrustning av helikoptrar är i stort behov av bättre samordning
            av resurser för olyckor och kriser. Trots att behovet av släckande
            helikoptrar var mycket stort under skogsbranden i Västmanland
            var bara en fjärdedel av Försvarsmaktens medverkande helikoptrar
            utrustade med hängande tunna för skogsbrandsläckning.
          </p>
          <p xml:id="i-KpyLkCb4ktrxGijsvEGGmA">
            Försvarsmaktens helikopterkapacitet borde bättre kunna komma
            till användning i den svenska krisberedskapen. Detta särskilt
            som myndigheten anskaffat ett stort antal medeltunga helikoptrar
            de senaste åren. Även om användningen för krisberedskapsändamål
            inte ska vara dimensionerande för försvarets helikoptrar, bör
            en översyn av hur Försvarsmaktens helikoptrar kan användas för
            krishantering göras. Denna bör inkludera aspekter som hur samordningen
            med civila myndigheter kan förbättras och att Försvarsmakten ska
            göra en inventering av hur befintlig och ny utrustning kan användas
            i krisberedskapen.
          </p>
          <head xml:id="i-NW8rajTxYxcu6nNyBXneCt" type="h2">
            Staber
          </head>
          <p xml:id="i-7hfpQUvnjrRomAEoqY9Na8">
            Sedan 2013 finns hos Försvarsmakten fyra regionala staber. Ett
            av huvudsyftena för att skapa de regionala staberna var att förbättra
            den civil-militära samverkan på det regionala planet. Staberna
            ska kunna samverka med regionala civila aktörer för att kunna
            utnyttja samhällets samlade resurser vid begränsade eller större
            kriser. Det är viktigt att det arbetet säkerställs och ständigt
            utvecklas. Därför bör det göras en översyn av de regionala stabernas
            funktioner och uppgifter så att de är synkroniserade mot länsstyrelsernas.
            I översynen bör även staberna och länsstyrelserna ges i uppdrag
            att genomföra en integrerad planering för att säkerställa att
            försvarets resurser snabbt kan sättas in vid en civil kris.
          </p>
          <head xml:id="i-CWVuup8uBLpa73SX13J3Dy" type="h2">
            Övning MSB
          </head>
          <p xml:id="i-GjfqsTa3mg9P9Bs3UT4GrF">
            En central del i Försvarsmaktens reformarbete de senaste åren
            har varit ett ökat fokus på övningsverksamheten, men även en större
            tydlighet när det gäller vilka beredskapskrav som olika enheter
            ska ha. Det ger möjlighet till en tydlig målstyrning som också
            har ett uttryckligt fokus på att skapa operativ effekt i verksamheten.
            Även krisberedskapen bör i ökad utsträckning gå i en liknande
            riktning.
          </p>
          <p xml:id="i-T2DD6cdtXUQ7QPP2Q1zmAH">
            I sin rapport med lärdomar från skogsbranden i Västmanland anger
            Myndigheten för samhällsskydd och beredskap (MSB) att vidareutveckling
            av övningsverksamhet är av särskild vikt för myndigheten att arbeta
            vidare med. Man konstaterar att det finns en utvecklingspotential
            avseende hur länsstyrelserna utför sina uppgifter under kris,
            och länsstyrelsens övertagande av räddningstjänstansvar identifieras
            som ett område som är viktig att ha med i övningsverksamheten.
          </p>
          <p xml:id="i-Y5NwSmZ5eaywC3kdN22PiB">
            Vi anser att länsstyrelserna i enlighet med MSB:s rekommendation
            bör få i uppdrag att se över de riktlinjer som i dag finns för
            länsstyrelsernas krisberedskap när det gäller krav på övningsverksamhet
            och beredskap i syfte att skapa en tydligare målstyrning. Dessa
            riktlinjer bör vara på en generell nivå och beakta de specifika
            regionala förutsättningarna som sätter villkoren för de olika
            länsstyrelsernas verksamhet.
          </p>
          <head xml:id="i-TSL7W5tvJbdbnAUWe1MYVb" type="h2">
            Försvarsmaktens stöd till samhället
          </head>
          <p xml:id="i-8VV2YXaMz8WV3sGxxK36Hn">
            Försvarsberedningen enades om att en generell översyn borde ske
            av de rättsliga och finansiella förutsättningarna för Försvarsmaktens
            stöd till samhället. Det nuvarande regelverket tolkas mycket restriktivt
            och leder till suboptimering med våra samlade resurser.
          </p>
          <p xml:id="i-EtxPtQy1eAVyBUBqnE7G6T">
            Att det bedöms som dimensionerande att helikopterförband till
            exempel semesterplanerar för att kunna bistå vid skogsbrandsläckning
            framstår som märkligt. Att när olyckan ändå är framme behöva ringa
            in flygförare från semester kan inte vara ändamålsenligt. Det
            är ett exempel på hur nuvarande reglering underminerar den samlade
            krisberedskapen. En översyn framstår därför som oavvislig.
          </p>
          <head xml:id="i-Ts2PHoxewmJi3MSwWMpF1s" type="h2">
            Civilt försvar
          </head>
          <p xml:id="i-EmmndwUyRyvS5ugf14fSTQ">
            En viktig del i det senaste försvarsbeslutet, som börjat gälla
            från och med den 1 januari 2016, är återtagandet av det civila
            försvaret. Civilt försvar är den verksamhet som ansvariga aktörer
            genomför i syfte att göra det möjligt för samhället att hantera
            situationer då beredskapen höjs. Målen för det civila försvaret
            inbegriper skydd av befolkningen, säkerställande av samhällsviktiga
            funktioner och övriga samhällets stöd till Försvarsmakten. Det
            är positivt att det civila försvaret nu åter är en prioriterad
            fråga. Dock återstår mycket arbete att göra och detta är också
            något som Riksrevisionen pekar på i sin rapport. Man lyfter bland
            annat fram att bara en länsstyrelse bedömt att den utfört uppgifterna
            på området och att flera aktörer efterfrågar en tydligare kravställning.
          </p>
          <p xml:id="i-9AeCEqrH7uTkBqKs8onxqf">
            När nu det civila försvaret och totalförsvaret ska återtas innebär
            det att de som ingår i det civila försvaret, däribland vissa på
            länsstyrelserna, kommer att krigsplaceras. Dels kommer det att
            bli en viktig uppgift att se över vilka funktioner som kräver
            krigsplacering. Dels kommer det att bli viktigt att se över de
            samlade krigsplaceringarna, både de militära och civila befattningarna,
            så att de inte överlappar varandra. Detta särskilt med tanke på
            att en betydande del av Försvarsmakten utgörs av tidvis tjänstgörande
            personal.
          </p>
          <head xml:id="i-2fyEJjVwf5UYgGpSupxeQN" type="h2">
            Finansiering
          </head>
          <p xml:id="i-RahUYvy9QsvVopDT4V4x4">
            Betydelsen av finansieringen och möjligheten att skapa ett långsiktigt
            hållbart krisberedskapsarbete är något som Riksrevisionen lyfter
            fram i sin rapport. Idag utgörs en stor del av finansieringen
            av medel som ges på projektbasis. Sedan 2012 är projektbidragen
            en större finansieringskälla än förvaltningsanslagen för de direkta
            kostnaderna för länsstyrelsernas krisberedskapsarbete. Detta kan
            försvåra en långsiktig personalförsörjning och möjligheten att
            utveckla verksamheten över tid. Det är därför positivt att MSB
            inför 2015 beslutade om nya villkor för utvecklingsprojekt, vilka
            innebar att projekten skulle kunna löpa över en längre tid än
            förut.
          </p>
          <p xml:id="i-4fRFC9mAQMtyfYM28Yo3V5">
            Riksrevisionens bedömning är dock att detta inte fullt ut löser
            problematiken. Regeringen hänvisar till att man i budgetpropositionen
            för 2016 påbörjat ett arbete för att se över och renodla länsstyrelsernas
            finansiering för att uppnå bättre kontinuitet och ändamålsenlig
            verksamhet. Det är dock viktigt i sammanhanget att understryka
            vikten av att stärkta förvaltningsanslag också går till den avsedda
            verksamheten. Enligt Riksrevisionen gjordes en överföring 2007
            på 14,7 miljoner från krisberedskapsanslaget till länsstyrelsernas
            förvaltningsanslag. Denna överföring fick inte avsedd effekt,
            utan användes i stället till annan verksamhet.
          </p>
          <head xml:id="i-2MAiiz7XAiWomivLh9foUo" type="h2">
            Stabsläge på sjukhus
          </head>
          <p xml:id="i-RNHXg4azMr7CkEcfP7Hrzo">
            De senaste åren har ett antal svenska sjukhus infört så kallat
            stabsläge. Stabsläge innebär att sjukhuset måste göra hårda prioriteringar
            i sitt resursanvändande på grund av till exempel överbeläggningar
            eller personalbrist. Rent konkret betyder det att patienter anvisas
            till andra sjukhus, operationer stoppas och att vissa patienter
            inte kan få relevant vård. Stabsläge är något som tidigare varit
            ovanligt, men som blivit mer frekvent på senare tid. Detta är
            en oroväckande utveckling. Om flera av våra största sjukhus under
            normala förhållanden behöver gå in och skära ner på verksamheten
            – hur skulle då situationen se ut vid en extraordinär händelse
            eller kris när det finns ett omfattande vårdbehov för många människor?
            Regeringen bör därför göra en översyn av konsekvenserna av stabsläge
            vid de svenska sjukhusen och möjligheten att hantera en extraordinär
            händelse som skulle innebära en stor belastning på samhällets
            vårdresurser.
          </p>
          <head xml:id="i-JSKirSKZohs7gzGLBcqkKY" type="h2">
            Studieuppehåll och tjänstledighet
          </head>
          <p xml:id="i-577p9NUwKRYLSrTMuTGoxy">
            För att övergången mellan civil och militär anställning ska ske
            så smidigt som möjligt ska varje medborgare ha rätt att begära
            anstånd för och uppehåll i studier för tjänstgöring i Försvarsmakten.
            Detsamma gäller den som är yrkesverksam. Tjänstledighet från ordinarie
            arbete och studier för att utföra militärtjänstgöring i det svenska
            försvaret borde vara en självklarhet.
          </p>
          <p xml:id="i-9zjFcZyfUcJzk8ogyZAu3f">
            Praktiska exempel vittnar dock om annat. Uppsala universitet
            avslog en anståndsansökan från en antagen person på juristutbildningen
            som ville senarelägga sina studier då han antagits till grundläggande
            militär utbildning. Universitetet motiverade beslutet med att
            svensk militärtjänstgöring inte längre är obligatorisk. Beslutet
            har därefter befästs av Överklagandenämnden för högskolan, som
            den 17 februari 2012 gav lärosätet rätt. En sådan ordning är oacceptabel.
          </p>
          <head xml:id="i-XcL8ShgqVnEisvjEjYpASh" type="h2">
            Samhällsviktig infrastruktur
          </head>
          <p xml:id="i-LXPjeiSKQkXbwym4ouRB8Q">
            Under 2016 har flera samhällsviktiga verksamheter utsatts för
            störningar. Den 15 maj knäcktes en 332 meter hög radio- och tv-mast
            på Trollberget i Häglared öster om Borås ungefär 100 meter över
            marken. Därefter rapporterades flera misstänkta sabotage mot master.
            Två dagar senare drabbades SOS Alarm av störningar i sin kommunikation
            med räddningstjänst och ambulans efter en mjukvaruuppdatering
            i sitt system. Den 19 maj stängde ett datorfel i flygledningen
            av delar av svenskt luftrum under ett par timmar, vilket innebar
            att det inte gick att trafikleda planen i luften och att totalt
            113 flygningar fick ställas in. Samtliga dessa incidenter visar
            på samhällets sårbarhet. Vi anser därför att regeringen ska se
            över hur skyddet för samhällsviktig infrastruktur kan stärkas.
          </p>
          <head xml:id="i-RLzugUq5dgZeiL4HuqLcoz" type="h2">
            Försörjningstrygghet för livsmedel
          </head>
          <p xml:id="i-GnA7h6b3RM6juP1Stkqjd1">
            Sverige har en låg försörjningsgrad av livsmedel. Beredskapsverket
            lades ned 2002, tillsammans med de sista lagerlokalerna med livsmedel
            för kristider. Vi är i hög grad beroende av import. Säkerhet byggs
            tillsammans med andra, inte genom protektionistiska åtgärder.
            Men samtidigt innebär en låg försörjningsgrad av livsmedel en
            högre sårbarhet. I händelse av hög beredskap, kris eller krig
            riskerar i värsta fall stora delar av landet att stå utan mat.
            Därför är det viktigt att den kommande livsmedelsstrategin skapar
            goda förutsättningar för livsmedelsproduktionen. Regeringen bör
            tillse att det sker en översyn av försörjningstryggheten för livsmedel
            i händelse av höjd beredskap och krig.
          </p>
        </div>
        <div type="motSignatures">
          <list>
            <item xml:id="i-8BvLxATF5PBj3M26pkzcHa">
              Allan Widman (L)
            </item>
            <item xml:id="i-GmzbhEuwCUVjMP5j89dvLt">
              Hans Wallmark (M)
            </item>
            <item xml:id="i-NtGrWiCBJaWBEdn25uVSxU">
              Daniel Bäckström (C)
            </item>
            <item xml:id="i-9dMKH9reykuyNTB5ZcbWFX">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
