<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1942--ak--00041">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1942/mot_1942__ak__41/mot_1942__ak__41-001.pdf"/>
      <fw xml:id="i-EbosEtFMAwpCGznEL9u3g9">
        6 Motioner i Andra kammaren, Nr 41.
      </fw>
      <div xml:id="i-Bi3M7vD8ggaB3HbXZdUt6u" type="motHeader">
        <div xml:id="i-MHFGcBqbxLgbQtGxwR2C5q" type="motTitle"/>
        <div xml:id="i-DD5evwYXyJ7JeR6N2jgL5m" type="motSubmissionInfo"/>
      </div>
      <div xml:id="i-14VZ11KQRdDD25LHdqJmDm" type="motBody">
        <div xml:id="i-JSxfGttQaEv8uevsckftqQ">
          <p xml:id="i-KAshcLvfPKNU7jsTMnBDWH">
            Nr 41.
          </p>
          <p xml:id="i-Uo4mKbJTfqTojvSLwYWpGQ">
            Av fru Nordgren, om undantagande av sill och strömming från allmän
            omsättningsskatt.
          </p>
          <p xml:id="i-Drf4YoMqbjDb91gov5Fa8T">
            I anslutning till Kungl. Maj:ts förslag till förordning om allmän
            omsätt- ningsskatt vid urtima riksdagen 1940 yrkade undertecknad
            i motion 11:13, att från omsättningsskatt måtte undantagas bl.
            a. salt sill. Jag framhöll där- vid, att salt sill är ett för
            de mindre bemedlade mycket betydande födoämne. Detta gäller i
            ännu högre grad nu, efter ytterligare två år, vilka präglats av
            allt större knapphet på livsmedel och betydligt stegrade levnadskostnader.
            Visserligen ha statsmakterna genom prisregleringar och subventioner
            å vik- tigare livsmedel sökt hålla priserna å dessa nere, men
            av förhållandena för- anledda prisstegringar ha dock icke kunnat
            förhindras. Rabatteringarna av matfett och mjölk innebära givetvis
            en betydande lättnad i försörjningsbör- dan för de grupper, som
            komma i åtnjutande av dessa rabatter. Men alla dessa åtgärder
            till trots äro försörjningssvårigheterna stora för de ekono- miskt
            sämst ställda, och dessa svårigheter ökas undan för undan. Allt
            flera livsmedel ransoneras och i en del fall bli ransonerna knappare.
            De varor som äro fria betinga höga priser, vilka göra dem oöverkomliga
            för det stora fler- talet. Sålunda ha priserna å färsk fisk, ävensom
            å färsk sill och strömming, varit ganska höga. Sedan handeln med
            färsk sill numera är föremål för statlig reglering och åsatts
            normalpris, betingar färsk småsill ett pris av 75 å 85 öre pr
            kg. Den större sillen ställes nämligen icke till färskmarknadens
            förfogande utan omhändertages av livsmedelkommissionen och saltas
            för kommande behov. Salt sill och strömming ha hittills icke åsatts
            några normalpriser. Särskilt priserna å salt sill ha under det
            senaste året undergått en betydande stegring, detta som en följd
            av att importmöjligheterna starkt begränsats och att Sve- rige
            för sin försörjning med salt sill väsentligen blivit beroende
            av inhemsk vara. För den norska slosillen, som under sommaren
            och hösten till stor del tillgodosåg vårt behov av saltsill, var
            minutpriset ännu kr. 1.25 pr kg, vartill kommo vissa frakttillägg.
            För det lilla parti islandssill, som nyligen släpptes i marknaden
            — och slutsåldes på några timmar, så stor var efterfrågan — var
            detaljhandelspriset kr. 1.60 pr kg. Den inhemska fetsillen åter
            betingar avsevärt högre pris, detta som en följd av de höga sillpriser,
            som rådde före den statliga regleringen av handeln med sill. Stor
            svensk saltsill betingar så- lunda ett pris av 2.50 å 3 kronor
            pr kg. Den statliga regleringen av sillhandeln har visserligen
            stoppat upp prisstegringen och kan väntas medföra en redu-
          </p>
          <pb facs="riksdagen-motions-pdf/data/1942/mot_1942__ak__41/mot_1942__ak__41-002.pdf"/>
          <fw xml:id="i-TJjbwuszroqPfJC3uBbBTJ">
            Motioner i Andra kammaren, Nr 41. 7
          </fw>
          <p xml:id="i-AfWjM7B4muW2WM45jNRnvS">
            cering av priserna på den svenska saltsillen, men alltfort torde
            man nödgas räkna med ett pris å stor svensk saltad sill av cirka
            2.25, och å salt småsill av cirka 1.25 pr kg. Då vi frampå våren
            säkerligen ha att räkna med minskad tillgång på kött, komma de
            mindre bemedlade hushållen att bli ännu mera hänvisade till sill
            i sin kost. Det är därför av vikt att priserna å sill och strömming,
            såväl färsk som saltad vara, hållas sådana, att dessa hushåll
            kunna tillgodose sina behov härav. En utväg att i någon mån förbilliga
            dessa livsmedel är att taga bort omsättningsskatten å desamma.
            Så har skett i fråga om ägg, vilken vara dock icke på långt när
            har samma betydelse för de mindre bemedlades hus- håll. | Härtill
            kommer att omsättningsskattens utgående på färsk sill och ström-
            ming företer stor ojämnhet, i det att de, som köpa dessa varor
            å torgen eller i fiskhandeln, få erlägga skatt för dem, medan
            de som bo i närheten av fiske- hamnar och köpa sin sill och strömming
            direkt från fiskebåtarna, slippa er- lägga skatt. Sistnämnda inköpssätt
            lär förekomma i stor utsträckning. Under hänvisning till vad ovan
            anförts hemställes,
          </p>
          <p xml:id="i-HFnoW5xwiHbEZVpLkwq4mi">
            att bland de varor, som under 2 $ 1 moin. b) i kungl. för- ordningen
            13 december 1940 om allmän omsättningsskatt äro undantagna från
            omsättningsskatt, måtte införas salt sill och salt strömming samt
            färsk sill och färsk strömming.
          </p>
          <p xml:id="i-6WW9zU3f4PJemygbyYfYqi" type="date">
            Stockholm den 15 januari 1942.
          </p>
          <p xml:id="i-DeSu9zxZDgM4wQs2MBU3pH" type="signatureBlock">
            Olivia Nordgren.
          </p>
        </div>
      </div>
    </body>
  </text>
</TEI>
