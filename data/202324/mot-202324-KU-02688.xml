<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-KU-02688">
  <teiHeader>
    <fileDesc>
      <titleStmt>
        <title>Sveriges självständighet i Bryssel</title>
        <author corresp="i-Eacy3hoeNxvqq2LX6QNV8u">av Martin Kinnunen m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:2688 av Martin Kinnunen m.fl. (SD)</title>
          <idno type="rdwebb">HB022688</idno>
          <rs type="number">2688</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HB022688/text</ref>
          <ref type="dokument_url_html">https://data.riksdagen.se/dokument/HB022688</ref>
          <ref type="dokumentstatus_url_xml">https://data.riksdagen.se/dokumentstatus/HB022688</ref>
          <ref type="pdf">https://data.riksdagen.se/fil/1F2FCEDA-A20E-4A0A-AE36-10899B4636AD</ref>
          <ref type="docx">https://data.riksdagen.se/fil/C7EC5F4B-150E-4AD8-9DF2-61C7F94994D7</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Eacy3hoeNxvqq2LX6QNV8u</idno>
            <name>Martin Kinnunen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4rA8nu7Qns2drm1ePJStLd</idno>
            <name>Martin Westmont</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-EE6FRts3Vi6U8EPsiGPPgm</idno>
            <name>Leonid Yurkovskiy</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-B1tLBDUdDwTJ4bEos5gV4a" type="signed"/>
        <correspContext corresp="i-B1tLBDUdDwTJ4bEos5gV4a">
          <note type="signatory" corresp="i-Eacy3hoeNxvqq2LX6QNV8u"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-4rA8nu7Qns2drm1ePJStLd"/>
          <note type="signatory" corresp="i-EE6FRts3Vi6U8EPsiGPPgm"/>
        </correspContext>
        <correspAction xml:id="i-JKEWoS2w7U4y1efKzUvqq2" type="submitted">
          <date when="2023-10-05"/>
          <time when="17:55:18"/>
        </correspAction>
        <correspAction xml:id="i-8d88gaPfrw5QTwCTYSYz1e" type="reviewed">
          <date when="2023-10-05"/>
          <time when="20:59:44"/>
        </correspAction>
        <correspAction xml:id="i-FUrvt78nraNWJxJFdishPA" type="referred">
          <date when="2023-10-17"/>
        </correspAction>
        <correspAction xml:id="i-NAVFCTQxBfbjkFh7PobdXY" type="assigned">
          <date when="2024-04-18"/>
          <time when="09:50:06"/>
        </correspAction>
        <correspContext corresp="i-NAVFCTQxBfbjkFh7PobdXY">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-9FAMz7wwzGSwacnQDqBytY" type="behandlas_i"/>
        <correspContext corresp="i-9FAMz7wwzGSwacnQDqBytY">
          <ref type="uppgift">2023/24:KU16</ref>
          <ref type="ref_dok_id">HB01KU16</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU16</ref>
          <ref type="ref_dok_titel">Författningsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:2688 av Martin Kinnunen m.fl. (SD)
          Sveriges självständighet i Bryssel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-U2fQrE1Fj8DK2HfhZNbg8K">
            Förslag till riksdagsbeslut
          </head>
          <list>
            <item xml:id="i-NkwKiyLgoaceYBxCWZn3nj" sortKey="Yrkande 1">
              Riksdagen ställer sig bakom det som anförs i motionen om att
              öka det direkta folkliga inflytandet kring vårt medlemskap i EU
              och tillkännager detta för regeringen.
            </item>
          </list>
          <list>
            <item xml:id="i-4feEtXYfeXF82xcPQRo5CH" sortKey="Yrkande 2">
              Riksdagen ställer sig bakom det som anförs i motionen om obligatoriskt
              väckande av talan vid EU-domstolen över lagstiftningsakter som
              riksdagen beslutat strider mot subsidiaritetsprincipen, och detta
              tillkännager riksdagen för regeringen.
            </item>
          </list>
        </div>
        <div type="motContent">
          <head xml:id="i-5xZmN2ES6TAYt9tsvPZfgk" type="h1">
            Motivering
          </head>
          <p xml:id="i-Wrgx3kffPMaswFNd2YUAKQ">
            Sveriges medlemskap i EU bör främja svenska folkets långsiktiga
            intressen. Ett fundamentalt sådant intresse är att bevara Sveriges
            självbestämmande och folkstyre för framtida generationer. Vart
            beslut som avlövar riksdagen befogenheter och behörigheter genom
            maktöverlåtelser till EU begränsar vår självständighet och vårt
            folks möjlighet att utkräva ansvar i val, och därmed vår demokratiska
            rätt att ändra Sveriges politiska riktning. Det bör därför vara
            en grundläggande tanke att begränsa all maktöverföring till EU
            med mindre det är uppenbart positivt för Sverige, på kort sikt
            och lång sikt.
          </p>
          <head xml:id="i-KJtmHS5uvxJSnd38oeuc2T" type="h2">
            Öka folkförankringen kring vårt medlemskap i EU
          </head>
          <p xml:id="i-RX1nHo27T8H2XZHowKC6qT">
            Medlemskapet i EU påverkar hela det svenska samhället på sätt
            som få kunde ana vid EU-inträdet 1995. Alla delar av den offentliga
            förvaltningen, alla nivåer, liksom privata företag och individer,
            påverkas av lagstiftning som föreslagits av EU-kommissionen och
            röstats igenom av ministerrådet och EU-parlamentet. Trots det
            har svenska folket endast i begränsad utsträckning engagerats
            i frågan om EU:s fortsatta utveckling och vårt medlemskap i unionen.
            Sverige folkomröstade visserligen om att gå med i EU i november
            1994, men till skillnad från flera andra länder tillfrågades inte
            allmänheten när det gällde vare sig Amsterdamavtalet 1997, Niceavtalet
            2001, EU-konstitutionen 2004 eller Lissabonavtalet 2007.
          </p>
          <p xml:id="i-NcmB4gdvDYZ4LkVTAY2AiE">
            Samtidigt är det viktigt att beakta att en stark svensk röst
            i EU underbyggs av ett folkligt stöd för den politik som regeringen
            driver i relation till EU. En svensk regerings förhandlingsposition
            i förhållande till övriga medlemsstater och EU-institutionerna
            skulle stärkas ifall det var tydligt att Sverige kunde lägga in
            ett veto i ett ärende som inte var ordentligt förankrat hos folket.
          </p>
          <p xml:id="i-N4T6U4Y5WYwayxbK1H4LPo">
            I dagsläget finns endast begränsade bestämmelser kring förankring
            av större EU-reformer i regeringsformen. Av 10 kap. 6 § regeringsformen
            framgår exempelvis att riksdagen inom ramen för EU-samarbetet
            kan överlåta beslutanderätt som inte rör principerna för statsskicket,
            och att så kan ske om minst tre fjärdedelar av de röstande och
            mer än hälften av riksdagens ledamöter röstar för det. Detta kan
            också ske i den ordning som gäller för stiftande av grundlag,
            alltså två riksdagsbeslut med mellan­liggande ordinarie riksdagsval.
          </p>
          <p xml:id="i-BcPFjYiz9MKxP7hwZmy1uY">
            En utvecklad och utvidgad variant av detta förfarande, eller
            en modell med folkom­röstningar, bör utredas i syfte att förbättra
            folkförankringen kring vårt medlemskap i EU.
          </p>
          <head xml:id="i-8izA9ZYKhBbPer9K53ZjNo" type="h2">
            Regeringen bör väcka talan vid EU-domstolen oftare
          </head>
          <p xml:id="i-VCDVxiCh5bvUFqEwykfDn2">
            Av art. 5 i fördraget om Europeiska unionen (EUF) framgår bland
            annat principen om subsidiaritet. Enligt subsidiaritetsprincipen
            skall unionen på de områden där den inte har exklusiv befogenhet
            vidtaga en åtgärd endast om och i den mån som målen för den planerade
            åtgärden inte i tillräcklig utsträckning kan uppnås av medlemsstaterna,
            vare sig på central nivå eller på regional och lokal nivå, och
            därför, på grund av den planerade åtgärdens omfattning eller verkningar,
            bättre kan uppnås på unionsnivå.
          </p>
          <p xml:id="i-T4ACqAUh7rys5xmcJNWGue">
            Som en följd av denna bestämmelse görs regelmässigt så kallade
            subsidiaritets­prövningar i riksdagens utskott, varigenom riksdagen
            får möjlighet att uttala huruvida ett förslag till lagstiftningsakt
            är förenligt med subsidiaritetsprincipen. Över tusen sådana prövningar
            har gjorts sedan systemet infördes, och uppåt tio procent av fallen
            har föranlett riksdagen att rikta ett så kallat motiverat yttrande
            till EU om att subsidiaritets­principen kränkts.
          </p>
          <p xml:id="i-S9oM2j7jU7wXqbeZchFjQx">
            Av art. 263 i fördraget om Europeiska unionens funktionssätt
            (FEUF) framgår bland annat att Europeiska unionens domstol, EU-domstolen,
            skall granska lagenligheten av lagstiftningsakter. För detta ändamål
            skall domstolen vara behörig att pröva talan som väcks av en medlemsstat
            rörande bristande behörighet, åsidosättande av väsentliga formföreskrifter,
            åsidosättande av fördragen eller av någon rättsregel som gäller
            deras tillämpning eller rörande maktmissbruk.
          </p>
          <p xml:id="i-P2u1VG8xaEmuG171aLkhQq">
            Sverige har sedan vårt inträde i unionen aldrig någonsin begagnat
            sig av möjligheten att väcka talan vid EU-domstolen, ens i de
            fall då riksdagen ansett att subsidiaritets­principen kränkts.
            Det finns inget hinder i EU-rätten eller i svensk rätt för regeringen
            att göra detta, och underlåtenheten därtill kan snarast verka
            uppmuntrande för de intressen som vill begränsa Sveriges självbestämmande.
            Regeringen bör därför alltid, såvida inte det är uppenbart obehövligt,
            väcka talan vid EU-domstolen när subsidiaritetsprincipen kränkts.
          </p>
        </div>
        <div type="motSignatures">
          <list>
            <item xml:id="i-DxXURQu2m7krtgXmW7AcNp" who="i-Eacy3hoeNxvqq2LX6QNV8u">
              Martin Kinnunen (SD)
            </item>
            <item xml:id="i-XjEniaQco4DLR1wJm85Wsf" who="i-4wsP6LwQoWWj732ozhmgSc">
              Ludvig Aspling (SD)
            </item>
            <item xml:id="i-XSJLZHRhGBBPksa9LiKYm4" who="i-4rA8nu7Qns2drm1ePJStLd">
              Martin Westmont (SD)
            </item>
            <item xml:id="i-VTCgwzhmWHLXBSV86BxpCn" who="i-EE6FRts3Vi6U8EPsiGPPgm">
              Leonid Yurkovskiy (SD)
            </item>
          </list>
        </div>
      </div>
    </body>
  </text>
</TEI>
