<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_MJ_0335/mot_200102_MJ_0335-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            36
          </p>
          <p>
            2001/02 mnr: MJ335 pnr: m1726
          </p>
          <p>
            Motion till riksdagen 2001/02:MJ335
          </p>
          <p>
            av Göte Jonsson och Leif Carlson (m)
          </p>
          <p>
            Åtgärder mot översvämningen av Emån
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om slutförande och kostnadstäckning av projekt med anledning
            av Emån.
          </p>
          <p>
            Motivering
          </p>
          <p>
            1977 kom Emåutredningen med sitt betänkande Översvämningsskydd
            Emån. Denna ledde fram till regeringens proposition 1978/79:10
            med åtföljande riksdagsbeslut som i sin tur utgör grunden för
            regleringsbrevet nr 19, 1978- 12-28, 2273/78 om statligt stöd
            till åtgärder mot översvämningar i Emån. Åtgärderna fördelade
            sig på en sträcka av ca sex mil och en areal på ca 3.200 ha odlingsmark
            och dessutom infrastrukturpåverkan på vägar, järnvägar och kommunala
            va-anläggningar. Emåutredningen kom även fram till att ca 1.100
            ha odlingsmark översvämmades vart tredje år. 1996 «meddelade länsstyrelsen
            dispens från det = generella markavvattningsförbudet, vilket sedan
            överklagades av Naturvårdsverket till regeringen. 1998 meddelade
            regeringen att man upphäver länsstyrelsens beslut avseende dispens
            från det generella markavvattningsförbudet avseende Fliserydsplatån
            samt återförvisade ärendet till länsstyrelsen. Samtidigt säger
            regeringen att det krävs en mer omfattande MKB-utredning samt
            att åtgärderna inom Fliserydsplatån bör bedömas ur ett helhetsperspektiv.
            1999 meddelade länsstyrelsen sitt beslut avseende kompletterande
            MKB innehållande en mycket omfattande kravspecifikation. Regeringens
            krav på en bedömning ur ett helhetsperspektiv innebar att man
            frångick den ursprungliga arbetsmodellen, att inom Fliserydsplatån
            arbeta fram en teknisk lösning som skulle prövas separat och sedan
            utgöra grund för hanteringen av andra vilande förrättningar (Mörlunda
            och Berga). I
          </p>
          <pb facs="riksdagen-motions-pdf/data/200102/mot_200102_MJ_0335/mot_200102_MJ_0335-0002.pdf"/>
          <p>
            2001/02:MJ335
          </p>
          <p>
            37
          </p>
          <p>
            stället skulle nu det fortsatta MKB-arbetet beakta även de två
            vilande örrättningarna samt göra en helhetsbedömning för samtliga
            åtgärder. Efter länsstyrelsens beslut upphandlades en konsult
            som i nära samarbete med Jordbruksverket skulle ha ett lednings-
            och samordningsansvar för det ortsatta MKB-arbetet. Dessutom upphandlades
            och genomfördes ett antal delutredningar av olika institutioner
            (högskolan i Kalmar, länsmuseet i Kalmar, lantbruksuniversitetet,
            SMHI). I dag är upphandlat konsulttjänster i anslutning till pågående
            MKB-arbete som sträcker sig fram till utgången av 2002. Cirka
            500 ha av den areal som redovisades i den ursprungliga Emåutredningen
            har i dag fått ett fullgott översvämningsskydd. För återstående
            aktuella marker finns i dag utfört ett mycket omfattande MKB-
            arbete och därtill hörande tekniskt utredningsarbete som avses
            ligga till grund ör återstående planerade åtgärder. Syftet med
            de nu pågående förrättningsarbetena, som enbart syftar till att
            skydda i dag brukad odlingsmark, är att påtagligt minska översvämningsrisken
            för berörda marker under iakttagande av högt ställda natur- och
            miljövårdskrav. Tidsutdräkten i det pågående förrättningsarbetet
            har sin huvudsakliga grund i de förändringar som under senare
            år skett avseende natur- och miljövårdslagstiftning, med de bedömningar
            och anpassningar som dessa lagar kräver. I regeringens proposition
            1978/79:10 anges bl.a. följande:
          </p>
          <p>
            Det bör därför vara en utgångspunkt för såväl den fortsatta riksplaneringen
            som den regionala planeringen att jordbruket i Emådalen inte skall
            minska i omfattning.
          </p>
          <p>
            Departementschefen anför bl.a.:
          </p>
          <p>
            Anser jag det vara ett betydande allmänt intresse att skyddet
            av jordbruksmarkerna mot översvämningar i ifrågavarande delar
            av Emådalen förbättras i enlighet med vad utredningen föreslår.
            Med hänsyn till omfattningen av åtgärderna torde kostnaderna inte
            till mer än viss del kunna bäras av de berörda jordbruksföretagen.
            Det allmänna intresset av att översvämningarna minskar föranleder
            därför enligt min mening att statligt ekonomiskt stöd bör lämnas
            till markavvattningsåtgärderna, d.v.s. till såväl årensningar
            som invallningar.
          </p>
          <p>
            Regeringen föreslår nu i budgetpropositionen att Emåprojektet
            inte skall erhålla ytterligare medel. Eftersom riksdagen tidigare
            fattat beslut om stöd för åtgärder mot översvämningen av Emån
            och eftersom arbetet därefter pågått utifrån bl.a. statligt engagemang,
            anser vi att det är orimligt att staten nu undandrar sig ansvar
            för slutförandet av utredning och åtgärder. Vi föreslår därför
            att tidigare fattat beslut skall fullföljas och att regeringen
            återkommer till riksdagen med en slutredovisning och förslag till
            kostnadstäckning för projektet.
          </p>
          <pb facs="riksdagen-motions-pdf/data/200102/mot_200102_MJ_0335/mot_200102_MJ_0335-0003.pdf"/>
          <p>
            2000/01:c999
          </p>
          <p>
            Stockholm den 3 oktober 2001
          </p>
          <p>
            Göte Jonsson (m) Leif Carlson (m)
          </p>
          <p>
            38
          </p>
        </div>
      </div>
    </body>
  </text>
</TEI>
