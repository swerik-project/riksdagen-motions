<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--00979">
  <teiHeader>
    <fileDesc>
      <titleStmt>
        <title>Krigsmaterielexporten</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Krigsmaterielexporten</title>
          <idno type="rdwebb">G802979</idno>
          <rs type="number">979</rs>
          <ref type="dokument_url_text">http://data.riksdagen.se/dokument/G802979/text</ref>
          <ref type="dokument_url_html">http://data.riksdagen.se/dokument/G802979</ref>
          <ref type="dokumentstatus_url_xml">http://data.riksdagen.se/dokumentstatus/G802979</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>HANS PETERSSON</name>
            <state type="partyAffiliation">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDEROVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2jugpFyCutUmBjGbDUBemH" type="signed"/>
        <correspContext corresp="i-2jugpFyCutUmBjGbDUBemH">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__979/mot_198485__979-001.pdf"/>
      <fw xml:id="i-GiFPP9nWzjnuVvzwVv3fKS">
        Motion 1984/85:979
      </fw>
      <div xml:id="i-7x1BNtt9ep7d1rZ9DRMwLo" type="motHeader">
        <div xml:id="i-8H5mcUZh2ELqcsisczgJdA" type="motTitle"/>
        <div xml:id="i-NCBm3ijwwBSf3557KptyyZ" type="motSubmissionInfo"/>
      </div>
      <div xml:id="i-9StcrVZtjd5JPKbWpheddy" type="motBody">
        <div xml:id="i-PL8pPHFJy1wd3YRjJSKvYo">
          <p xml:id="i-SmQMC1RT1gChKk4CBpE5e3">
            12
          </p>
          <p xml:id="i-FitqwCtRnMSi9nYacoEcT8">
            Lars Werner m. fl. Krigsmaterielexporten
          </p>
          <p xml:id="i-LeGaEpMFAaagk8i61bQwAd">
            Den svenska krigsmaterielexporten hänger mycket nära samman med
            Sveriges säkerhets- och försvarspolitik, vårt lands handelspolitik
            och interna- tionella beroenden och därmed också med alliansfriheten
            och neutraliteten. Dessa samband har funnits under hela efterkrigstiden,
            men vi kan tyvärr konstatera att utvecklingen inte gått mot en
            ökad självständighet med större oberoende utan den rakt motsatta
            vägen. Det har framför allt att göra med den inriktning och struktur
            som det svenska nationella försvaret getts av socialdemokrater
            och borgerliga partier. Genom att inte konsekvent satsa på ett
            oberoende nationellt försvar med så långt som möjligt inhemsk
            försörj- ning av vapen och annan utrustning, har långtgående samarbete
            och utbyte av teknik med västalliansen NATO blivit alltmera nödvändigt.
            I dagsläget utgör samarbetet och utbytet med NATO en ökande belastning
            för tilltron till alliansfriheten, och det minskar också vårt
            lands rörelsefrihet när det gäller inköp och försäljning av för
            vårt försvar viktig materiel. De senaste åren har detta tydligast
            manifesterats genom det direkta samarbetet med NATO i JAS-projektet
            och de många ”affärerna” med elektronisk materiel. Genom att underlåta
            att med stöd av militära forskningsanslag och beställningar satsa
            på att bygga upp en egen, inhemsk elektronik- och dataindustri,
            har Sverige kommit i ett ohållbart beroende av framför allt USA
            på detta område. Övrig krigsmaterielproduktion, med tonvikt på
            vapenindustrin där Sveri- ge på vissa områden har internationellt
            mycket eftersökta produkter, har också mestadels inriktat sin
            försäljning mot väst och mot utvecklingsländer ”godkända” av väst.
            Detta har lagt grunden till de många skandalerna och skumraskaffärerna
            på krigsmaterielexportens område. De allra flesta, för att inte
            säga alla, exportaffärer där svensk materiel hamnat där den inte
            borde hamna enligt de svenska bestämmelserna har varit med högerdiktaturer
            och med dem jämförbara stater. Det är mycket svårt att hitta något
            exempel på att någon stat eller befrielserörelse med socialistiska
            förtecken fått köpa vapen i strid med de svenska bestämmelserna.
            På den motsatta sidan är exemplen däremot närmast legio. Men det
            är tyvärr inte enbart dessa olagliga affärer med kapitalistiska
            stater som visar Sveriges bindningar och beroende av USA och dess
            militärallians, NATO. Direkta affärer, godkända av den svenska
            regeringen, har gjorts och görs fortfarande med NATO-stater och
            direkt med USA. JAS-projektet har redan nämnts, och det utgör
            i sig ett brott mot de svenska bestämmelserna. Delar till motorn
            i JAS tillverkas t. ex. av AB Flygmotor i
          </p>
          <pb facs="riksdagen-motions-pdf/data/198485/mot_198485__979/mot_198485__979-002.pdf"/>
          <fw xml:id="i-KwteukVKdKqjD8ZgHcodvM">
            Mot. 1984/85:979 13
          </fw>
          <p xml:id="i-ViMyRQKL8oNE5Rh3sateRt">
            Trollhättan. Endast omkring hälften av dessa delar är avsedda
            för de JAS-plan som skall sättas samman i Sverige. Resten går
            på export via huvudentreprenören, det stora USA-bolaget General
            Electric. De kommer att användas i motorer till stridsflygplan
            runt om i världen, självklart också av stater som befinner sig
            i krig. Ett ännu mer upprörande exempel är det välkända DIVAD-projektet
            i USA. Bofors fick en stororder godkänd, först av borgerliga regeringar,
            sedan av en socialdemokratisk regering. USA kan inte, enligt den
            svenska lagstiftningen, räknas till de länder som skall få köpa
            svenska vapen. Men godkännandet av DIVAD-affären visar att svenska
            regeringar, oavsett politisk sammansättning, struntar i sin egen
            lagstiftning när det gäller vapenexport till USA. Den svenska
            krigsmaterielproduktionen/exporten måste sättas in i dessa sammanhang
            för att bli förståelig. De ekonomiska vinsterna i industrin spelar
            en roll, och handelspolitiskt är de svenska vapnen eftertraktade
            och lättsålda, men ingen av dessa två faktorer har någon avgörande
            betydelse. Möjligheter till alternativ produktion inom krigsmaterielindustrin
            med lika goda vinst- möjligheter förefinns, om man skulle vilja
            satsa på en sådan. Det förtjänar f.ö. att påpekas att sådan produktion
            redan pågår i inte ringa omfattning parallellt med vapenproduktionen.
            Vpk kommer i en särskild motion att ta upp dessa problem. Handelspolitiskt
            är det ekonomiska utbytet på intet sätt avgörande för Sveriges
            handelsbalans. Ända sedan 1950-talet, då denna export först uppmärksammades
            på allvar, har den pendlat omkring 1 96 av det totala värdet av
            Sveriges export. Det säger sig självt att detta inte är av någon
            avgörande betydelse. En viss ökning har noterats under senare
            år, men i början av 1980-talet kunde en minskning noteras jämfört
            med de sista åren på 1970-talet. Det finns all anledning att vara
            uppmärksam på om det blir en stadig och långvarig ökning av den
            svenska vapenexporten, men det är långt viktigare att observera
            till vem den går. Det är de politiska effekterna av denna produktion
            och handel som måste beaktas och motarbetas. Som vpk många gånger
            har påpekat, senast i partiets motion om försvars- och säkerhetspolitiken
            till årets budgetproposi- tion, har Sveriges säkerhetspolitiska
            läge försämrats de senaste åren. Bindningen till NATO ökar, och
            utformningen av det nationella försvaret gynnar en fortsatt krigsmaterielproduktion/export
            i samarbete med och till denna västallians och med den förbundna
            stater. En annan organisation och struktur av det svenska totalförsvaret
            är den första förutsättningen för en självständig krigsmaterielproduktion
            och minskad export. Den svenska lagstiftningen på området är ett
            instrument som måste utnyttjas och skärpas trots sina uppenbara
            brister. Logiskt sett är bestämmel- serna omöjliga och inbjuder
            till de övertramp och det kringgående av dem som vi sett alltför
            många exempel på. De är färgade av den officiella doktrinen om
            Sveriges eget militära försvar, att det i första hand skall vara
          </p>
          <p xml:id="i-DgooQtjQQvXfHcMGgAYir">
            krigsavhållande och avskräcka en angripare. Med denna uppfattning
            som
          </p>
          <pb facs="riksdagen-motions-pdf/data/198485/mot_198485__979/mot_198485__979-003.pdf"/>
          <fw xml:id="i-GGupQsD6PSHJgnJmHRdCCU">
            Mot. 1984/85:979 14
          </fw>
          <p xml:id="i-24Jk6ciPkC7e5JwExdWRZv">
            bakgrund har den grundläggande paragrafen i den svenska lagstiftningen
            tillkommit, att svensk vapenexport endast skall få förekomma om
            det kan garanteras att de svenska vapnen aldrig kommer till användning.
            Samma tankegång ligger bakom försöken att klassificera vapen som
            defensiva och offensiva. Det är acceptabelt att de finns som ett
            försvar och därmed ett hot mot varje tänkbar angripare, men det
            blir oacceptabelt så fort angreppet satts i gång. Därför kommer
            exporten av svenska vapen och svensk krigsmateriel i övrigt alltid
            att hamna ”fel” så fort en användning kommer till stånd. Men vapen
            liksom all annan materiel produceras och köps för att brukas,
            och det är endast den pacifistiska uppfattningen om att all sådan
            produktion och användning är brottslig och bör totalförbjudas
            som på ett tillfredsställande sätt kan lösa problemet. Så länge
            vi i Sverige inte intagit denna radikalpacifistiska attityd, något
            som vpk inte förespråkar, riskerar vi att vapen som vi säljer
            kommer till användning. Ändå är de första två punkterna i de svenska
            exportbestämmel- serna mycket viktiga och utgör strikt tillämpade
            en viktig återhållande faktor för den svenska exporten. Felet
            är, som anförts ovan, att regeringar av alla slag öppet nonchalerar
            dessa bestämmelser. Viktigare enligt vpk:s mening är de två sista
            punkterna i bestämmelserna, som talar om inbördeskrig och undertryckande
            av mänskliga rättigheter. Om de tillämpades strikt skulle många
            exportaffärer till diktaturstater kunna undvikas. Vpk anser att
            riksdagen i ett uttalande bör understryka denna uppfattning. Vpk
            anser också liksom tidigare att de fyra nämnda huvudpunkterna
            eller principerna för svensk krigsmaterielexport bör föras in
            i själva lagtexten. Det är en skärpning av det förbud som råder
            och kommer att medverka till en ökad restriktivitet i dispensgivningen.
            Med hänvisning till det anförda föreslås 1. att riksdagen beslutar
            anta följande som Motionärernas förslag betecknade ändring i 1$
            lagen om förbud mot utförsel av krigsmateriel, m. m.:
          </p>
          <p xml:id="i-7NHKJMU1UF82WZejjYyFS2">
            Nuvarande lydelse Motionärernas förslag Krigsmateriel får inte
            föras ut ur Krigsmateriel får inte föras ut ur riket utan tillstånd
            av regeringen, = riket utan tillstånd av regeringen. om ej annat
            följer av denna lag eller Tillstånd skall inte beviljas till stat
            annan författning. som
          </p>
          <p xml:id="i-2DKyU4RZk7qighqwbWNMqZ">
            a) befinner sig i väpnad konflikt med annan stat, oavsett om
            krigs- förklaring har avgetts eller ej, b) är invecklad i internationell
            konflikt som kan befaras leda till väpnad konflikt, c) har inre
            väpnade oroligheter eller
          </p>
          <pb facs="riksdagen-motions-pdf/data/198485/mot_198485__979/mot_198485__979-004.pdf"/>
          <fw xml:id="i-6qvSDy73D6RRUETsHfYWjr">
            Mot. 1984/85:979 15
          </fw>
          <p xml:id="i-F9WGnvQeFQL9SmwKguAGno">
            Nuvarande lydelse Motionärernas förslag
          </p>
          <p xml:id="i-9BM8Dx5wW9nKJpSmrqdneL">
            d) kan antas använda materielen för att undertrycka mänskliga
            rät- tigheter i strid med FN-stadgan.
          </p>
          <p xml:id="i-EG5PX2hfESRSyVhif2sxvq">
            2. att riksdagen uttalar sig för att de två sista principerna
            i bestämmel- serna för svensk vapenexport, som handlar om inre
            väpnade oroligheter och undertryckande av mänskliga rättigheter,
            skall väga särskilt tungt när ett exportärende avgörs, 3. att
            riksdagen beslutar att slopa distinktionen mellan offensiv och
            defensiv krigsmateriel, 4. att riksdagen uttalar sig för att Sveriges
            alliansfria politik syftande till neutralitet bör få ett större
            inflytande över den svenska krigsmaterielexporten så att det ensidiga
            samarbetet med NATO kraftigt minskas och så småningom upphör.
          </p>
          <p xml:id="i-5gZDbxfeUvgShVqxHCxg2w" type="date">
            Stockholm den 23 januari 1985
          </p>
          <p xml:id="i-LQ79mPBBCmCnw2X3iQ2yVm" type="signatureBlock">
            LARS WERNER (vpk)
          </p>
          <p xml:id="i-NeKyyx2RZU55Eibgi54UpX">
            BERTIL MÅBRINK (vpk) NILS BERNDTSON (vpk) C.-H. HERMANSSON (vpk)
            EVA HJELMSTRÖM (vpk) JÖRN SVENSSON (vpk) OSWALD SÖDERQVIST (vpk)
          </p>
          <p xml:id="i-Eg1t1WR4PaW8X4gR2dbang">
            HANS PETERSSON (vpk) i Hallstahammar
          </p>
          <pb facs="riksdagen-motions-pdf/data/198485/mot_198485__979/mot_198485__979-005.pdf"/>
          <p xml:id="i-GSWRQmKvu9JZtJJr78FVX5">
            minab/gotab Stockholm 1985 79723
          </p>
        </div>
      </div>
    </body>
  </text>
</TEI>
