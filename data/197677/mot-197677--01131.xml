<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01131">
  <teiHeader>
    <fileDesc>
      <titleStmt>
        <title>om åtgärder för att utveckla musiklivet</title>
        <author>av herr Lundkvist </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om åtgärder för att utveckla musiklivet</title>
          <idno type="rdwebb">G0021131</idno>
          <rs type="number">1131</rs>
          <ref type="dokument_url_text">http://data.riksdagen.se/dokument/G0021131/text</ref>
          <ref type="dokument_url_html">http://data.riksdagen.se/dokument/G0021131</ref>
          <ref type="dokumentstatus_url_xml">http://data.riksdagen.se/dokumentstatus/G0021131</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2pEgGvjfozTyRxyzmLZFo2</idno>
            <name>SVANTE LUNDKVIST</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-P1wGZfsHxhzEWj9n3AEtaC" type="signed"/>
        <correspContext corresp="i-P1wGZfsHxhzEWj9n3AEtaC">
          <note type="signatory" corresp="i-2pEgGvjfozTyRxyzmLZFo2"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1131/mot_197677__1131-001.pdf"/>
      <fw xml:id="i-FBmFuy4dQGJ4SG9RGfTYje">
        Motion 1976/77:1131
      </fw>
      <div type="motHeader" xml:id="i-LDNX3Zvvw8hsfiJ2zmncNn">
        <div type="motTitle" xml:id="i-GRR8HiPiJ1CxeW24F9n8WC"/>
        <div type="motSubmissionInfo" xml:id="i-RAYV4cn3QuoezGoX8K1pf7"/>
      </div>
      <div type="motBody" xml:id="i-RX3B7svDTxDnkJuViB1aWJ">
        <div xml:id="i-3dXRBGKSyoaBQgDU1TVpjM">
          <p xml:id="i-QYarkwUTwQSZVLU7nAyVnD">
            15
          </p>
          <p xml:id="i-LZmBa1DdbsDLRYHQrpofz5">
            av herr Lundkvist om åtgärder för att utveckla musiklivet
          </p>
          <p xml:id="i-ULMAnm2HFGcacjRA9j4uVY">
            Lika möjligheter för alla att få tillgång till vad kulturlivet
            kan erbjuda på olika områden måste vara en självklar strävan i
            ett samhälle som vill utvecklas till en god demokrati. En alltmer
            omfattande musikundervisning och bildningsverksamhet på musiklivets
            område i skolor och fritidsverksamhet har gett allt fler människor
            möjligheten att tidigt få kontakt med musiken och de värden som
            musiken kan erbjuda. Många kommuner sätter i dag in betydande
            resurser för att skapa dessa förutsättningar för alla. När musikundervisningen
            är som bäst är den inte enbart inriktad på att lära unga människor
            att traktera mu- sikinstrument utan också att öppna deras sinnen
            för de rika valmöjligheter som musiklivet erbjuder till upplevelser.
            Genom dessa insatser medverkar samhället till att lägga grunden
            till ett rikt musikliv. Åtskilligt har också gjorts från statens,
            landstingens, kommunernas, stu- dieförbundens, musiksällskapens,
            konsertföreningarnas och körernas sida för att utveckla musiklivet
            vidare. Men också på musikens område har som på andra samhällsområden
            olika kommersiella intressen upptäckt vilka möjligheter det finns
            att slå mynt av ett växande intresse. Genom en hård och ofta ensidigt
            inriktad reklam och marknadsföring söker vinstintresset även i
            detta sammanhang tillgo- dogöra sig frukterna av samhällets och
            de frivilliga krafternas ambitioner. Det är angeläget att få svar
            på frågan hur de intentioner som skolundervisning och frivilligt
            bildningsarbete arbetar med kan göra sig gällande i konkurrens
            med dessa kommersiella intressen. Det är med tanke på våra möjligheter
            att bedöma hur kulturlivet utvecklas och vad samhällets insatser
            betyder i sammanhanget angeläget att få följa upp vad som egentligen
            sker på exempelvis musikens område, sedan de unga har släppt kontakten
            med utbildningen och det av skolan initierade musiklivet. Det
            vore värdefullt att få veta hur ungdomar som fått utbildning genom
            skolans musikundervisning, deltagit i skolans orkesterspel och
            visat intresse för musikens möjligheter efter något tiotal år
            upplever musik, hu- ruvida de fortfarande är aktivt utövande,
            på vilket annat sätt de håller kon- takten med musiken, hur deras
            inneboende anlag och intresse för musik under dessa år påverkats
            och utvecklats. Det vore intressant att få veta om den sektor
            av musiklivet som hård- lanseras av skickliga affärsmän dominerar
            utbudet på ett sådant sätt att den blockerar möjligheterna för
            andra sidor av musiklivet. Den avsevärda skillnaden i arbetsvillkor
            och ekonomiskt utbyte som föreligger mellan olika
          </p>
          <pb facs="riksdagen-motions-pdf/data/197677/mot_197677__1131/mot_197677__1131-002.pdf"/>
          <fw xml:id="i-JrNQviXtMBzcAZ1SE4LwYA">
            Mot. 1976/77:1131 16
          </fw>
          <p xml:id="i-RswCFACKScv5fpphM5Pozp">
            grupper musikutövare pekar i hög grad i den riktningen. Denna
            bild bekräftas av de undersökningar som organisationskommittén
            för högre musikutbild- ning (OMUS) redovisat i sitt betänkande
            Musiken — människan — samhället (SOU 1976:33). Kommittén framhåller
            bl. a. att försäljningsvolymen vad gäller grammofonskivor, kassetter
            etc. sjudubblades mellan 1965 och 1975. Kommittén slår fast att
            de kommersiella vinstintressenterna har förstått att utnyttja
            det svenska folkets behov av musik. Det borde vara ett mål för
            samhällets ansträngningar att såväl den ska- pande som den utövande
            och den lyssnande skall kunna utnyttja alla mu- sikens möjligheter.
            Detta mål kan inte uppnås om musiklivets inriktning i hög grad
            kommer att bestämmas av ekonomiska och icke av kulturella ambitioner.
            Samhället måste eftersträva att motverka den likriktning, ut-
            armning och förflackning av musiklivet som kan följa om enskilt
            vinstin- tresse får dominera utbudet. Det är angeläget att en
            utredning tillsätts för att närmare pröva på vilket sätt intentionerna
            i den musikutbildning och musikundervisning som be- drivs under
            samhällets ansvar har möjligheter att följas upp i det musikliv
            som senare erbjuds medborgarna. Utredningen bör pröva de kommersiella
            intressenas roll i sammanhanget och vilka åtgärder samhället bör
            vidta för att åstadkomma en bättre balans när det gäller utbudet
            och stimulansen till olika former av musik. Med hänvisning till
            det anförda hemställer jag att riksdagen hos regeringen begär
            en utredning om åtgärder för att utveckla musiklivet enligt de
            i motionen angivna riktlin- jerna.
          </p>
          <p xml:id="i-EcWBJJJYpCChG2dYR5fbYj" type="date">
            Stockholm den 25 januari 1977 SVANTE LUNDKVIST (s)
          </p>
          <p xml:id="i-8CmpSL29Sb9e61JGK1mNsB">
            'GOTAB 53037 Stockholm 1977
          </p>
        </div>
      </div>
    </body>
  </text>
</TEI>
