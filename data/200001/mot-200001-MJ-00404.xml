<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0404/mot_200001_MJ_0404-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ404 pnr: mp519
          </p>
          <p>
            Motion till riksdagen 2000/01:MJ404
          </p>
          <p>
            av Gudrun Lindvall m.fl. (mp)
          </p>
          <p>
            Sillgrisslor och drivgarn
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om drivgarn i Östersjön.
          </p>
          <p>
            Inledning
          </p>
          <p>
            Vid ett flertal tillfällen, såväl i motioner som interpellationer
            och riksdagsdebatter, har Miljöpartiet agerat i frågan om drivgarnsfisket
            i södra Östersjön. Vi anser att det fisket inte bara hotar den
            viltreproducerande laxen utan också att de långa drivgarnen utgör
            en stor fara för tumlare och många fåglar.
          </p>
          <p>
            Långa drivgarn i Östersjön
          </p>
          <p>
            FN antog 1991 en resolution om förbud mot allt storskaligt drivgarnsfiske
            i världshaven från och med 1992. Huvudsyftet var att minska bifångster
            av marina däggdjur. Resolutionen ansågs inte gälla för Östersjön.
            EU tog hösten 1991 beslut om att efterleva resolutionen så till
            vida att det i EU:s samtliga vatten endast tilläts fiskas med
            2,5 km drivgarn per båt. Undantag gjordes för Östersjön — dock
            med villkor att det vetenskapligt visades att undantaget inte
            utgjorde något ekologiskt hot. Sedan har diskussionens vågor gått
            höga om de 21 km drivgarn per båt som tillåts. Nu senast handlar
            det om sillgrisslor.
          </p>
          <pb facs="riksdagen-motions-pdf/data/200001/mot_200001_MJ_0404/mot_200001_MJ_0404-0002.pdf"/>
          <p>
            2000/01:MJ404
          </p>
          <p>
            Sillgrisslor — Östersjöns pingviner
          </p>
          <p>
            Östersjöns sillgrisslor var nästan utrotade i slutet av 1800-talet,
            då på grund av jakt och äggplundring. Bara ett 20-tal par fanns
            kvar på Stora Karlsö. Idag har Östersjöbeståndet ökat till ca
            45 000 individer. Fåglarna finns hela året i Östersjön. Under
            vintern finns den i de södra delarna för att redan i början av
            året röra sig mot Gotland. Sillgrisslor lever länge, men fortplantar
            sig först vid fem års ålder och lägger endast ett ägg per år.
            Den häckar i täta kolonier på klippväggar mot havet. Ungarna hoppar
            från de höga bohyllorna i början av juli, ett skådespel som ser
            vådligt ut, men som oftast slutat lyckligt. Den huvudsakliga födan
            är fisk. Eftersom många miljögifter anrikas i fisk är givetvis
            sillgrisslan utsatt och känslig.
          </p>
          <p>
            Drivgarnen hotar sillgrisslor och andra alkfåglar
          </p>
          <p>
            Östersjöns sillgrisslor fångas i drivgarnen och drunknar. Naturvårdsverket
            och WWF har finansierat en unik studie baserad på data från 43
            000 sillgrisslor som ringmärktes i Östersjöområdet från 1912 till
            1998. Den nya rapporten — Long-term study of mortality in the
            common guillemot in the Baltic Sea. Analysis of 80 years of ringing
            data, rapport 5057 — visar att bifångster i drivgarn för lax kan
            utgöra ett hot mot Östersjöns sillgrisslor. Av de 2 500 återfunna
            sillgrisslorna hade 50 246 fastnat i fiskeredskap. Även om Östersjöbeståndet
            av sillgrisslor har ökat, är överlevnaden hos de vuxna fåglarna
            låg jämfört med sillgrisslor i Nordsjön. Med tanke på att tillgången
            på favoritfödan skarpsill varit riklig under de sista tio åren
            har överlevnaden minskat från cirka 90 26 under perioden 1962-1989
            till 78 26 under 1989- 1997. Olof Olsson, projektledare vid Uppsala
            universitet, tror att nedgången i den årliga överlevnaden hos
            sillgrisslor under det senaste decenniet beror på en ökad dödlighet
            i drivgarnsfisket efter lax, ett fiske som tagit ordentlig fart
            efter andra världskriget.
          </p>
          <p>
            Även tumlare och säl fastnar i drivgarnen
          </p>
          <p>
            Östersjön har en egen val — tumlaren. Även tumlare fastnar i
            drivgarn och drunknar. FN:s resolution kom till just för att rädda
            marina däggdjur och undantaget förutsatte att sådana hot inte
            fanns i Östersjön.
          </p>
          <pb facs="riksdagen-motions-pdf/data/200001/mot_200001_MJ_0404/mot_200001_MJ_0404-0003.pdf"/>
          <p>
            2000/01:MJ404 Minska längden på drivgarnen!
          </p>
          <p>
            Sverige har varit aktivt för att få behålla drivgarnen på 21
            km per båt i Östersjön. När det nu visar sig att bifångster i
            fiskeredskap kan utgöra en allvarlig risk för sillgrisslorna i
            Östersjön borde det vara dags att tänka om. Att det dessutom finns
            hot mot tumlare och gråsäl visar att det inte längre är möjligt
            att hävda att garnen inte utgör ett ekologiskt hot, vilket var
            kravet för undantaget. För att minska bifångster av havsfåglar
            och marina däggdjur anser WWF att samma regler bör gälla för drivgarnsfiske
            i Östersjön som i resten av EU. Miljöpartiet delar den uppfattningen
            och anser att regeringen aktivt ska se till att en ändring kommer
            till stånd.
          </p>
          <p>
            Stockholm den 1 oktober 2000
          </p>
          <p>
            Gudrun Lindvall (mp) Helena Hillar Rosenqvist (mp) Mikael Johansson
            (mp) Ingegerd Saarinen (mp) Kia Andreasson (mp) Barbro Feltzing
            (mp) Gunnar Goude (mp) Matz Hammarström (mp) Thomas Julin (mp)
          </p>
          <p>
            Ewa Larsson (mp)
          </p>
        </div>
      </div>
    </body>
  </text>
</TEI>
