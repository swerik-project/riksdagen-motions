<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-SoU-02330">
  <teiHeader>
    <fileDesc>
      <titleStmt>
        <title>med anledning av skr. 2022/23:49 Avskiljningar vid Statens institutionsstyrelses särskilda ungdomshem</title>
        <author corresp="i-XYorBBswJHmzvkzAvCFPDM">av Ulrika Westerlund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2330 av Ulrika Westerlund m.fl. (MP)</title>
          <idno type="rdwebb">HA022330</idno>
          <rs type="number">2330</rs>
          <orgName type="comitteeAbbreviation">SoU</orgName>
          <ref type="dokument_url_text">https://data.riksdagen.se/dokument/HA022330/text</ref>
          <ref type="dokument_url_html">https://data.riksdagen.se/dokument/HA022330</ref>
          <ref type="dokumentstatus_url_xml">https://data.riksdagen.se/dokumentstatus/HA022330</ref>
          <ref type="pdf">https://data.riksdagen.se/fil/9BD97BA2-4EB2-40C3-8083-DA2D34E7B4D8</ref>
          <ref type="docx">https://data.riksdagen.se/fil/6DEBD3BA-256B-4F3D-A205-9807EAB34FEF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-XYorBBswJHmzvkzAvCFPDM</idno>
            <name>Ulrika Westerlund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-X9jqcGenibr5tWEbnZgddm</idno>
            <name>Annika Hirvonen</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Perad9eGoCowJz44FjB2ei</idno>
            <name>Bassem Nasr</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-ASShW4UifZCs3nhNzzm3qL" type="basedOn"/>
        <correspContext corresp="i-ASShW4UifZCs3nhNzzm3qL">
          <ref>Skrivelse 2022/23:49</ref>
        </correspContext>
        <correspAction xml:id="i-P5avymh92zu54LwXDbskQw" type="signed"/>
        <correspContext corresp="i-P5avymh92zu54LwXDbskQw">
          <note type="signatory" corresp="i-XYorBBswJHmzvkzAvCFPDM"/>
          <note type="signatory" corresp="i-X9jqcGenibr5tWEbnZgddm"/>
          <note type="signatory" corresp="i-Perad9eGoCowJz44FjB2ei"/>
        </correspContext>
        <correspAction xml:id="i-H2TucvhWjMhgMQ7sVTNbkk" type="submitted">
          <date when="2023-02-08"/>
          <time when="17:00:47"/>
        </correspAction>
        <correspAction xml:id="i-T9YrwCAmzfXVUGDwFTNc13" type="dismissed">
          <date when="2023-02-15"/>
        </correspAction>
        <correspAction xml:id="i-MogmLcHRcUF5DWhzqQmbok" type="reviewed">
          <date when="2023-02-15"/>
          <time when="14:24:43"/>
        </correspAction>
        <correspAction xml:id="i-AT3hYuaK41FYeGVjNW9aQi" type="referred">
          <date when="2023-02-16"/>
        </correspAction>
        <correspAction xml:id="i-QzZe4SH78paGVJpfqJnyvz" type="assigned">
          <date when="2023-04-26"/>
          <time when="16:45:20"/>
        </correspAction>
        <correspContext corresp="i-QzZe4SH78paGVJpfqJnyvz">
          <ref type="assignedTo">Socialutskottet</ref>
        </correspContext>
        <correspAction xml:id="i-F3f97zpvc4wDmC8dxGgSwg" type="behandlas_i"/>
        <correspContext corresp="i-F3f97zpvc4wDmC8dxGgSwg">
          <ref type="uppgift">2022/23:SoU24</ref>
          <ref type="ref_dok_id">HA01SoU24</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">SoU24</ref>
          <ref type="ref_dok_titel">Avskiljningar vid Statens institutionsstyrelses särskilda ungdomshem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2022/23:2330 av Ulrika Westerlund m.fl.
          (MP) med anledning av skr. 2022/23:49 Avskiljningar vid Statens
          institutionsstyrelses särskilda ungdomshem
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-JQjcrVQhDAeoaRiWeMdtsp">
            Förslag till riksdagsbeslut
          </head>
          <list style="ol">
            <item xml:id="i-7k4DTsXyZoTzZLBPVAvDCo">
              Riksdagen ställer sig bakom det som anförs i motionen om att
              regeringen bör återkomma med en plan för att avskiljningar ska
              upphöra och tillkännager detta för regeringen.
            </item>
            <item xml:id="i-ERK9gmthhdYP9SWndxSe7h">
              Riksdagen ställer sig bakom det som anförs i motionen om rättssäkerhet
              och att barn och unga bör involveras i utvecklingsarbetet i fråga
              om avskiljningar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-HU9795mA4tjmZPKDZhD7ne" type="h1">
            Motivering
          </head>
          <p xml:id="i-PMCLoMActxmyboJDFougYQ">
            Situationen på Sis-institutionerna är alarmerande allvarlig.
            Det visar inte minst den rapport som Ivo presenterade i början
            av januari 2023 och som baserar sig på tillsyn de har gjort av
            Sis-hem där unga flickor vårdas. Personal vid 14 av 21 ungdomshem
            har agerat på ett sätt som står i strid med gällande lagstiftning
            och bara detta är oerhört allvarligt. I synnerhet flickor har
            återkommande utsatts för tvångs- och begränsnings­åtgärder som
            inte har stöd i lag, t.ex. farliga nedläggningar som att med mycket
            våld hållas fast mot ett golv. Avskiljningar av flickor fördubblades
            mellan 2019 och 2021.
          </p>
          <p xml:id="i-5WJZ7EXkFwGWpLKTjhBjjM">
            På ungdomshem där personalen har relativt låg kompetens och erfarenhet
            var det vanligare med avskiljningar. Angående detta uttryckte
            Ivos generalsekreterare Sofia Wallström i ett inslag i Sveriges
            Radio ”Att då inte ha personal som är lämplig och som är utbildad
            och kompetent att möta barnen, det riskerar ju faktiskt att de
            här barnen och särskilt de här flickorna som vi tittat på, att
            de försämras genom att de kommer till Sis, vilket ju är i rakt
            motsats till vad som är Sis uppdrag.”
          </p>
          <p xml:id="i-SK8rncKTgDSam4xwLg1vD2">
            Unga placeras på Sis-institutioner, både med tvång och utan.
            Oavsett vilka skälen är har de olika typer av problematik som
            de behöver samhällets insatser för. Att situa­tionen för barnen
            alltså t om kan förvärras genom det ingripande staten gör, det
            är helt orimligt.
          </p>
          <p xml:id="i-DVLKFsGsEokZwEVuamti3H">
            I april 2022 lämnade regeringen riksdagsskrivelsen Vård av unga
            vid Statens institutionsstyrelses särskilda ungdomshem (skr. 2021/22:230).
            Miljöpartiet lyfte i det sammanhanget i en motion flera frågor
            om förbättringar som behövs, och en av dessa rör frågan om avskiljningar.
            Även andra partier lyfte olika aspekter på dessa frågor och utskottet
            gjorde ett tillkännagivande till regeringen på flera punkter.
            En av dessa var att regeringen skulle återkomma till riksdagen
            med en bedömning av effekten av Statens institutionsstyrelses
            åtgärder för att minska antalet avskiljningar och vilka fortsatta
            insatser som krävs för att avskiljningarna ska upphöra. Det är
            det som behandlas i den aktuella skrivelsen.
          </p>
          <head xml:id="i-RQYYLE4fGVrAkDt9qK3T2" type="h2">
            Arbetet går för trögt
          </head>
          <p xml:id="i-8VZTgkgU4VgwJQ5vmuPwsj">
            FN:s barnkonvention är numera svensk lag. FN:s barnrättskommitté
            har uppmanat Sverige att förbjuda användningen av avskiljningar
            under alla omständigheter, särskilt på institution och i psykiatriska
            vårdmiljöer och att utbilda personal i alternativa metoder till
            våld och tvång. Uppmaningar har kommit även från FN:s kommitté
            mot tortyr att omgående bryta isolering för alla barn och ändra
            sin lagstiftning så att användningen av isolering under alla omständigheter
            är förbjuden, såväl på de särskilda ungdomshemmen som inom den
            psykiatriska tvångsvården.
          </p>
          <p xml:id="i-Mo2eToxugrdYvLLZk2TZc4">
            Det kommer kritik även från Riksdagens ombudsmän (JO) mot tillämpningen
            av bestämmelserna om avskiljande, bl.a. att de inte används korrekt.
            JO vill se mer rättslig styrning och stöd i Sis verksamhet – att
            den ska bli mer proaktiv och tydligare än i dag. Allt detta framgår
            av skrivelsen, liksom kritik som lyfts i Ivos nyliga granskning.
          </p>
          <p xml:id="i-L5xFd2fJrDYZgJ4L3qL8S4">
            Det framgår också att trots förbättringsinsatser så går arbetet
            trögt. Men att insatser gör skillnad gör t.ex. att regeringen
            konstaterar att ”medarbetarnas samlade kompetens och förmåga att
            bemöta placerade barn och unga har stor påverkan på antalet avskilj­ningar”.
          </p>
          <p xml:id="i-NVda56xLB4NWUUiJYDAyjF">
            De skriver också att konflikthanteringsförmåga är ett av de viktigaste
            verktygen för att förhindra avskiljningar och Sis har inlett ett
            samarbete med konfliktforskare vid Göteborgs universitet som har
            tagit fram en modell för robusta samarbetskulturer. Det verkar
            lovande. Men i skrivelsen slås fast att ”Utifrån det befintliga
            kunskapsläget bedömer SiS att ett förbud mot avskiljningar skulle
            innebära allvarliga risker för placerade barn och unga.” Varför
            de gör denna bedömning utvecklas inte. Men det man mellan raderna
            kan utläsa är att det finns problem med personalens kompetens
            och att det inte satsats tillräckligt – att det ännu inte finns
            det som krävs för att det ska vara realistiskt att tro att avskiljningar
            inte ska behövas. Det är ett ovärdigt cirkelresone­mang.
          </p>
          <p xml:id="i-VU17QgKyHoW1nztzT1LKBi">
            Miljöpartiet anser i likhet med FN:s barnrättskommitté att avskiljningarna
            måste upphöra. Ett förbud behöver införas. Det i sig anser vi
            kommer att innebära utveckling av andra alternativ och arbetsmetoder
            med utgångspunkt i den enskilda och de behov hen har. Barns rättigheter
            kan inte vänta.
          </p>
          <head xml:id="i-QgpGSSq4d8aVUXmdYTYvZ7" type="h2">
            Säkerställ att ett reellt utvecklingsarbete tar fart
          </head>
          <p xml:id="i-ML3BzfkWRbbZse6aRygX9p">
            Regeringen skriver att det saknas även kunskaper om metoder och
            arbetssätt som innebär alternativ till avskiljningar. Regeringen
            bedömer inte att det finns ett tillräckligt kunskapsunderlag för
            att kunna bedöma konsekvenserna för barn, unga och övriga klienter
            samt personal om ett förbud mot avskiljningar införs.
          </p>
          <p xml:id="i-RwM4J1LWmXzUkwCXmJRMmi">
            Värdefullt är att SBU i december 2022 fick i uppdrag att utvärdera
            alternativa metoder och arbetssätt till tvångsåtgärder inom Sis
            verksamhet samt inom den psykiatriska tvångsvården och den rättspsykiatriska
            vården. Översynen om alternativa metoder är bred och ska återrapporteras
            i maj 2023. Det är bra, men framstår som oerhört otillräckligt.
          </p>
          <p xml:id="i-8vT1CnfVb8pZGMAhUK1ceL">
            Vi anser inte bara att alternativ till tvångsmedel i Sis-vården
            ska utvärderas, vi anser att Sverige behöver utveckla andra modeller
            helt och hållet och behovet av satsningar är stort. Sis-hemmen
            har funnits i ca 30 år. Det finns en inbyggd tröghet som verkar
            svårt att göra något åt. Sis-hemmen tycks finnas för att vi inte
            har något bättre. Men för att få något bättre måste alternativ
            utvecklas. Regeringen bör återkomma med förslag att på allvar
            få in nytänkande och utveckling av ett kvalificerat socialt arbete
            med de unga som behöver och som är organiserat på ett annat sätt.
            Kort sagt alternativ till Sis-institutio­nerna behövs. Även ett
            sådant uppdrag bör ges till SBU och en plan för det ska bli möjligt
            inklusive resurssättning. Att jobba med unga med svårigheter kan
            vara ett yrke som lockar yrkesverksamma med ambition om det är
            ett område med utvecklingsmöj­ligheter och där det satsas. När
            Sis istället har det dåliga rykte som det har dras knappast personalen
            dit och det blir en ond cirkel.
          </p>
          <p xml:id="i-JUJdscUz3YkGpj8hhhZZE8">
            Med tanke på det allvarliga läget bör regeringen dels återkomma
            med en skrivelse om utvecklingen på Sis-hemmen i stort, inklusive
            utvecklingen för att avskiljningarna ska upphöra. Men vi anser
            även att regeringen bör ha en plan för utveckling av alternativ
            till Sis-institutioner och hur man lyfter hela området för att
            att få till verkligt anpassade och verksamma insatser för de som
            är i behov av det. Fokus behöver vara hur man kan möta de behov
            de unga har och hur kompetent personal i tillräckligt hög grad
            ska finnas som kan möta dem.
          </p>
          <head xml:id="i-LXuajkrRmp3PEKvaxhMT5q" type="h2">
            Stärk rättssäkerheten
          </head>
          <p xml:id="i-TQVXuxvHksvamP5wreHm3S">
            Förutom att regelverket måste ändras och att förutsättningarna
            för att det ska fungera måste komma på plats är ett annat viktigt
            område ungas möjlighet att signalera när det inte fungerar eller
            det är missförhållanden. Barnrättsbyrån släppte i maj 2022 rapporten
            Avskiljningar, våld och missförhållanden inom SiS ungdomsvård
            2021. De tittade bl.a. på de klagomål som hade kommit in från
            barn och unga på Sis, vilket var 253 klagomål under 2021, det
            högsta antalet klagomål från barn och unga på Sis någonsin. Det
            är angelägen läsning.
          </p>
          <p xml:id="i-FjrVKrXkPajsM3p1S2u2MK">
            Det är bra och viktigt att barn som är placerade har en egen
            möjlighet att klaga och höra av sig till Ivo, som ett eget spår
            för tillsyn. Däremot pekar varje anmälan på hur viktigt det är
            att rättssäkerheten stärks för barn och unga i fråga om avskiljningar.
            Ivos rapport påtalar också att Sis behöver informera barn och
            unga om deras rättigheter. De ser indikationer på att Sis bl.a.
            brister i sin skyldighet att säkerställa medbestämmande­rätt enligt
            artikel 12 i barnkonventionen.
          </p>
          <p xml:id="i-JMdcCH6XJi7rWTRsnGAZTs">
            Regeringen bör ta behovet av insatser för full rättssäkerhet
            för barn och unga på största allvar och säkerställa sätt för detta.
            Regeringen bör även säkerställa att barn och unga involveras i
            utvecklingsarbetet i fråga om avskiljningar.
          </p>
        </div>
        <div type="motSignatures">
          <list>
            <item xml:id="i-ArSW5yuGx3X1tu7Lfj8DLm" who="i-XYorBBswJHmzvkzAvCFPDM">
              Ulrika Westerlund (MP)
            </item>
            <item xml:id="i-6dJxes7UhVgaZYFXfTZJ9P" who="i-X9jqcGenibr5tWEbnZgddm">
              Annika Hirvonen (MP)
            </item>
            <item xml:id="i-3itcLLecFFfV5tpHVFgHSZ" who="i-Perad9eGoCowJz44FjB2ei">
              Bassem Nasr (MP)
            </item>
          </list>
        </div>
      </div>
    </body>
  </text>
</TEI>
