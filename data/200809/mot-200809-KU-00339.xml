<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-KU-00339">
  <teiHeader>
    <fileDesc>
      <titleStmt>
        <title>Konsumentinflytande i kabelnätet</title>
        <author corresp="i-LutTcg2m9spsoVaK7cAQeB">av Lars Wegendal (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentinflytande i kabelnätet</title>
          <idno type="rdwebb">GW02K339</idno>
          <rs type="number">K339</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GW02K339/text</ref>
          <ref type="dokument_url_html">http://data.riksdagen.se/dokument/GW02K339</ref>
          <ref type="dokumentstatus_url_xml">http://data.riksdagen.se/dokumentstatus/GW02K339</ref>
          <ref type="doc">http://data.riksdagen.se/fil/EE27685C-C61A-4E90-92A2-12BD8AFD6B17</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-LutTcg2m9spsoVaK7cAQeB</idno>
            <name>Lars Wegendal</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3fnr5CwBwrWJ8mcbTMGaKv" type="signed"/>
        <correspContext corresp="i-3fnr5CwBwrWJ8mcbTMGaKv">
          <note type="signatory" corresp="i-LutTcg2m9spsoVaK7cAQeB"/>
        </correspContext>
        <correspAction xml:id="i-7Ryqb3rMJQbnAqDrp19f85" type="numbering">
          <date when="2008-10-08"/>
        </correspAction>
        <correspAction xml:id="i-FQMQV5tNrELopz7vGrv7SF" type="submission">
          <date when="2008-10-06"/>
        </correspAction>
        <correspAction xml:id="i-Pp6iZT1PA1dkzWfC26cXTQ" type="transfer">
          <date when="2008-10-06"/>
        </correspAction>
        <correspAction xml:id="i-4UmqSbiJaC8cgoQ9abN9Hd" type="assigned"/>
        <correspContext corresp="i-4UmqSbiJaC8cgoQ9abN9Hd">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-37EtyE5Y4WSUvePLN11H9a" type="motBody">
        <div xml:id="i-DTVdfhjADmPHb97wKrdRYV" type="motProposal" subtype="förslag">
          <head xml:id="i-JGmziourxxgEehJ5p6mcLX">
            Förslag till riksdagsbeslut
          </head>
          <p xml:id="i-3berz8ccKJpexTxdFsavH8">
            Riksdagen tillkännager för regeringen som sin mening vad som
            anförs i motionen om behovet av utökat konsumentinflytande i kabelnäten.
          </p>
        </div>
        <div xml:id="i-QbJ3rqeh1mgx9hyMxFWDMa" type="motContent">
          <head xml:id="i-2wTh3ZDvhiNBp9SodVJ81N" type="h1">
            Motivering
          </head>
          <p xml:id="i-DhsoVuPHZGFWSAhesi7WYq">
            Det är i dag i princip kabelsändarföretagen, inte programbolagen,
            som helt bestämmer vilka kanaler som ska distribueras till hushållen.
            Ett hushåll inom ett bostadsområde som har kabel-tv kan alltså
            inte själv välja vilka kanaler man vill se på. Det är oftast inte
            heller tillåtet att själv sätta upp t.ex. en parabol på balkongen
            i ett hyreshus och på så sätt få tillgång till de kanaler man
            själv vill utan detta nekas av hyresvärden av, som ibland anges,
            säkerhetsskäl eller estetiska skäl. Skulle hyresvärden tillåta
            en parabolantenn får man ändå betala kostnaden för kabel-tv eftersom
            den ingår i hyran.
          </p>
          <p xml:id="i-9wPsUg3oXf3rXYCYfFkbFY">
            Inte inom något annat mediedistributionssätt finns det en sådan
            makt hos distributören som när det gäller kabel-tv. Situationen
            är att jämföra med om tidningsbuden skulle bestämma vilken morgontidning
            du ska få läsa och din enda chans att komma från det valet är
            att flytta. Kombinera denna möjlighet med det faktum att kabel-tv-distributionen
            blir alltmer monopoliserad, så är vi snart i ett läge där en stor
            aktör kan bestämma vilka tv-kanaler som halva Sveriges befolkning
            ska ha tillgång till. En sådan ordning kan vi inte ha. Det blir
            de kommersiella krafterna som styr, eftersom det finns kommersiella
            intressen bakom kabel-tv-distributörerna. Men vad händer om det
            kommersiella intresset byts mot något annat? Det finns många krafter
            med mer eller mindre dunkla ideologiska motiv och gott om pengar
            som skulle kunna använda den svenska monopolsituationen på ett
            helt annat sätt än vad som i dag sker.
          </p>
          <p xml:id="i-3J6eqPwfrepsyUrdx9m1u4">
            Rättsskyddet för den enskilde konsumenten av kabel-tv är i dag
            mycket dåligt. I och med att distributörerna skriver avtal med
            fastighetsägarna, inte slutkonsumenterna av tv-programmen, blir
            kabel-tv-utbudet en del av det totala hyresavtalet mellan fastighetsägare
            och hyresgäst. Frågor som rör den grundlagsskyddade yttrandefriheten
            (rätten av sända tv) blir därmed ett bihang till hyresavtalet.
            Detta är inte heller acceptabelt, så länge som konsumenternas
            rättigheter därmed begränsas. Det är helt enkelt inte rimligt
            ur ett konsumentperspektiv att dina möjligheter att titta på vissa
            tv-kanaler ska vara helt avhängigt av var du bor. Det är inte
            heller rimligt ur ett producentperspektiv att dina faktiska möjligheter
            att begagna dig av yttrandefrihetens rätt att sända tv begränsas
            av en distributör du som producent är beroende av.
          </p>
          <p xml:id="i-3e2Q5oztUzWNnSZqRVfKTz">
            I Sverige finns det drygt 4 miljoner hushåll som har tillgång
            till tv-mottagare.
          </p>
          <p xml:id="i-246LZK56S1rQBoJtv6Hwu9">
            Hushållen tar emot tv-program från sändningar i marknätet, genom
            kabel-tv-nät eller genom sändningar över satellit.
          </p>
          <p xml:id="i-KjnNzDDEMhqSxjLTqBq9oh">
            Utbyggnaden av kabelnät till hushållen tog fart i början av 1980-talet.
            I Sverige startade utbyggnaden av kabelnät för vidaresändning
            av program från satellit 1984. I dag får ca 57 % av hushållen
            sin mottagning via kabel-tv-nät, 31 % har antenn för marksändningar,
            18 % parabolantenn och 3 % får sin mottagning på annat sätt (t.ex.
            bredband).
          </p>
          <p xml:id="i-X9d23LHYrAgK7n555u7Zft">
            Nätinnehavare är den som äger eller förfogar över ett kabelnät
            och det finns ungefär 70 sådana i Sverige. De som har flest anslutna
            hushåll är Com Hem AB, Canal Digital Sverige AB och Tele 2. Det
            behövs inget tillstånd för att sända program ursprungligt genom
            kabel i Sverige. Ett kabelsändarföretag måste dock registrera
            sin sändningsverksamhet hos Radio- och tv-verket.
          </p>
          <p xml:id="i-RFPVDngJwfHEE3hyr8oQYA">
            I mars 2008 var 112 kabelsändarföretag (inklusive förordnade
            lokala kabelsändarföretag) registrerade hos Radio- och tv-verket.
            Endast två av dessa företag bedriver rikstäckande sändningar.
            Resterande kabelsändarföretag sänder lokalt, ofta över en kommun.
          </p>
          <p xml:id="i-JxHaZq3UZHyPbtrdJCLPP2">
            Kabelsändarföretag får finansiera sina sändningar med reklam
            och sponsring. De har också en vidaresändningsplikt som omfattar
            public service-kanalerna SVT 1, SVT 2, SVT 24 och Barnkanalen/Kunskapskanalen
            samt regionala sändningar.
          </p>
          <p xml:id="i-A6BU73Auspunr5v5XuqPNn">
            Om konsumenten tar emot tv i ett nät som har både analoga och
            digitala sändningar ska hyresgästen kunna ta emot SVT 1 och SVT
            2 analogt. Operatören får själv bestämma om SVT 24 och Barnkanalen/Kunskapskanalen
            ska sändas analogt eller digitalt. I övrigt finns ingen reglering.
          </p>
          <p xml:id="i-2jfqo42w2d4B6eokB44qcs">
            Via kabel-tv, satellit-tv och markboxar har hushållen idag tillgång
            till betydligt fler kanaler. Det har också gjort att fler och
            fler söker sig bort från de stora etablerade kanalerna till mindre
            kanaler, s.k. nischkanaler. De har sammantaget ökat sina tittartidsandelar
            med 28 %, medan SVT 1 och SVT 2 minskat med 13 % och TV 3, TV
            4 samt Kanal 5 med totalt ca 4 %.
          </p>
          <p xml:id="i-5fPJwfANGhpcTZYb5nftg5">
            Om gruppen av nischkanaler analyseras djupare framkommer dock
            att det främst är kanaler som härrör från de stora tv-bolagen
            som ökat mest. Tillväxten för de fem största tv-bolagens nischkanaler
            (SVT Barnkanalen/Kunskapskanalen, SVT 24, TV 400, TV 4 Fakta,
            TV 4 Film, TV 4 Guld, TV 4 Komedi, TV 4 Plus, TV 4 Sport, TV 6,
            TV 8, ZTV, Kanal 9 och The Voice) har sammantaget varit mycket
            kraftig när 2007 jämförs med 2006, med en ökning i tittartidsandelar
            på 65 %. Om de övriga nischkanalerna som inte ägs av några av
            de större TV-bolagen analyseras kan en ökning med betydligt mer
            blygsamma 4 procent noteras under samma period.
          </p>
          <p xml:id="i-MgguzbyZB9iVLjrbwsCqLS">
            Detta beror sannolikt på att kabel-tv-bolagen och även satellit-bolagen
            köper hela paket från de stora mediehusen. De får på så sätt ner
            kostnaderna men begränsar också möjligheterna för konsumenterna
            att se andra fristående nischkanaler, som t.ex. Discovery och
            Eurosport.
          </p>
          <p xml:id="i-XvYjYdBwPhPfx2hQ7K171d">
            Vi ser en ägarstruktur och en mediekoncentration inom många områden
            med fara för mångfalden och demokratin. Det märks nu också tydligt
            inom kabel-tv-området. Här är kanske inte ägarstrukturen det största
            problemet idag, men paketeringen och innehållet i sändningsutbudet
            tenderar i stor utsträckning att komma från samma mediehus.
          </p>
          <p xml:id="i-MCeectMMgSeviRUHb1nQsM">
            Det borde därför göras en översyn av möjligheterna att öppna
            kabelnäten för konkurrens mellan olika innehållsleverantörer genom
            någon form av samtrafiksskyldighet för att möjliggöra för konsumenten
            att få inflytande över innehållet i kabelnäten.
          </p>
          <p xml:id="i-4XNfCCKtWZyjdHtzsAEXpP">
            Detta är ett uppdrag som kan ingå i den översyn av mediekoncentration
            som riksdagen har gett regeringen i uppdrag att göra och som regeringen
            aviserat ska påbörjas under hösten 2008 eller i den översyn av
            yttrandefrihetsgrundlagarna som redan påbörjats.
          </p>
        </div>
        <div xml:id="i-NfFVZ78BPgCrGxNZuM8CFK" type="motSignatures">
          <list xml:id="i-7bATSoNecEHAoVGSxmbN42">
            <item xml:id="i-AW3rVSdc3ayv2cU7ujy4WX" who="i-LutTcg2m9spsoVaK7cAQeB">
              Lars Wegendal (s)
            </item>
          </list>
        </div>
      </div>
    </body>
  </text>
</TEI>
