<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-SfU-00328">
  <teiHeader>
    <fileDesc>
      <titleStmt>
        <title>Rehabilitering</title>
        <author corresp="i-KFLLBh5CxVpZkUZaHy3pAz">av Margit Gennser m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Rehabilitering</title>
          <idno type="rdwebb">GP02Sf328</idno>
          <rs type="number">Sf328</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GP02Sf328/text</ref>
          <ref type="dokument_url_html">http://data.riksdagen.se/dokument/GP02Sf328</ref>
          <ref type="dokumentstatus_url_xml">http://data.riksdagen.se/dokumentstatus/GP02Sf328</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KFLLBh5CxVpZkUZaHy3pAz</idno>
            <name>Margit Gennser</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-cNo6XnCMDc2LkrvXc6U2b</idno>
            <name>Gustaf von Essen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KdNZEf7wb1MAJv58QEHYrr</idno>
            <name>Göran Lindblad</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Evjo9hsKrPvb3KMyegAipb</idno>
            <name>Cecilia Magnusson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GJLL78ePjJhSXVWBYyRW8t</idno>
            <name>Margareta Cederfelt</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PTuw4s4dbEitoQexouPwtS</idno>
            <name>Björn Leivik</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-BVCep6Z6PDPz44gLEcbB89</idno>
            <name>Carl G Nilsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3keJ4YLp7mio52y4ibMPhZ</idno>
            <name>Leif Carlson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UD5J6Ff67N61PPZGNHLcFo" type="signed"/>
        <correspContext corresp="i-UD5J6Ff67N61PPZGNHLcFo">
          <note type="signatory" corresp="i-KFLLBh5CxVpZkUZaHy3pAz"/>
          <note type="signatory" corresp="i-cNo6XnCMDc2LkrvXc6U2b"/>
          <note type="signatory" corresp="i-KdNZEf7wb1MAJv58QEHYrr"/>
          <note type="signatory" corresp="i-Evjo9hsKrPvb3KMyegAipb"/>
          <note type="signatory" corresp="i-GJLL78ePjJhSXVWBYyRW8t"/>
          <note type="signatory" corresp="i-PTuw4s4dbEitoQexouPwtS"/>
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-BVCep6Z6PDPz44gLEcbB89"/>
          <note type="signatory" corresp="i-3keJ4YLp7mio52y4ibMPhZ"/>
        </correspContext>
        <correspAction xml:id="i-Syz6Sho4nB4pn89MdUU5rY" type="referral">
          <date when="2001-10-11"/>
        </correspAction>
        <correspAction xml:id="i-LnZii8K2DjHWhM2N9qEnnX" type="dismissal">
          <date when="2001-10-11"/>
        </correspAction>
        <correspAction xml:id="i-Ti8qFWcSkbDEmk8oy37K1p" type="termination">
          <date when="2001-10-05"/>
        </correspAction>
        <correspAction xml:id="i-Sb33UJh7sjKofXPtFXn447" type="submission">
          <date when="2001-10-05"/>
        </correspAction>
        <correspAction xml:id="i-YbWAmqKjMskJDcuEjnJWJC" type="numbering">
          <date when="2001-10-05"/>
        </correspAction>
        <correspAction xml:id="i-QAbFQWYTiBZhkN4CiNm2w6" type="proposed_referral">
          <date when="2001-10-05"/>
        </correspAction>
        <correspAction xml:id="i-US2UfFzbWk3mcJeykXrCND" type="committee_proposal">
          <date when="2001-10-05"/>
        </correspAction>
        <correspAction xml:id="i-CzMTSSBYLoX7ctPTQKLZAp" type="reviewing">
          <date when="2001-10-05"/>
        </correspAction>
        <correspAction xml:id="i-W2bkd7qX4TDZuAJ4y4xKo2" type="registration">
          <date when="2001-10-05"/>
        </correspAction>
        <correspAction xml:id="i-2RQSSai6CHw9AEHda7AYEM" type="assigned"/>
        <correspContext corresp="i-2RQSSai6CHw9AEHda7AYEM">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0001.pdf"/>
      <div xml:id="i-8L7JkVMgFHpVNK721U4K8f" type="motHeader">
        <div xml:id="i-6566GCqqz3WVvMqKXBCgBs" type="motTitle"/>
        <div xml:id="i-3whfeQYiAE4h8LP5s8pHn1" type="motSubmissionInfo"/>
      </div>
      <div xml:id="i-MQoLchxZW4hhXJ5qGRLaDY" type="motBody">
        <div xml:id="i-7ap81ZeXWUZs2yPpAmWDo1">
          <p xml:id="i-MDqJ23HtEbNprPitzPZu6B">
            2001/02 mnr: Sf328 pnr: m231
          </p>
          <p xml:id="i-TEU1weRxYPwEEMYGUzetUZ">
            Motion till riksdagen 2001/02:Sf328
          </p>
          <p xml:id="i-RizLZXc42YMco2uwtdbAAj">
            av Margit Gennser m.fl. (m)
          </p>
          <p xml:id="i-LLAVwnhqJuABx1io39jGS6">
            1 Förslag till riksdagsbeslut
          </p>
          <p xml:id="i-Xht1xDR1fZRAfsPWATQHB">
            1. Riksdagen tillkännager för regeringen som sin mening vad i
            motionen anförs om att rehabiliteringspenningen bör utgå med 80
            26 av den sjukpenninggrundande inkomsten. 2. Riksdagen tillkännager
            för regeringen som sin mening vad i motionen anförs om att rehabiliteringspenningen
            beräknas på ett genomsnitt av de två föregående årens inkomst.
            3. Riksdagen tillkännager för regeringen som sin mening vad i
            motionen anförs om att en karensdag bör införas i rehabiliteringspenningen
            den åttonde frånvarodagen. 4. Riksdagen tillkännager för regeringen
            som sin mening vad i motionen anförs om att den enligt gällande
            lag stipulerade tidsgränsen för framtagandet av en rehabiliteringsplan
            inom åtta veckor kan vara dåligt situationsanpassad för det enskilda
            fallet, och därför borde lagtexten i stället föreskriva att förslag
            på rehabiliteringsåtgärder skall lämnas inom rimlig tid med hänsyn
            taget till medicinska och arbetsmässiga skäl, eller andra vidkommande
            förhållanden. 5. Riksdagen tillkännager för regeringen som sin
            mening vad i motionen anförs om att sambandet mellan avgifter
            och ersättningsnivåer i rehabiliteringspenningen tydliggörs för
            medborgarna. 6. Riksdagen tillkännager för regeringen som sin
            mening vad i motionen anförs om =&lt;att privata vårdentreprenörer
            som = bedriver rehabiliteringsverksamhet bör uppmuntras i syfte
            att reducera köerna till rehabilitering.
          </p>
          <p xml:id="i-WSgX2hmGe8Y5HsAG1qhuuZ">
            2 Ökat behov av rehabilitering
          </p>
          <p xml:id="i-BEGVfLw6XMUR2Y82P5NHiU">
            Att kvinnor har drabbats så hårt av ohälsa jämfört med män under
            senare år innebär att förebyggande åtgärder mot ohälsa och insatser
            för
          </p>
          <p xml:id="i-7g23oktUCdt8cttSWPmFXU">
            23
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0002.pdf"/>
          <p xml:id="i-qYkhNvRFpGnZraKVZYaoY">
            2001/02:Sf328
          </p>
          <p xml:id="i-J22Qa6pYRhVRu9351PDGHw">
            24
          </p>
          <p xml:id="i-FVFYBvXefa6rjuK49waApP">
            arbetslivsinriktad rehabilitering framstår som de främsta åtgärderna
            som kan vidtas för att öka jämställdheten i samhället.
          </p>
          <p xml:id="i-KZC28bqbRTxfXmA7KG1vME">
            2.1 De långvariga sjukskrivningarna är allvarliga — och de ökar
          </p>
          <p xml:id="i-8oxiG8D36SF3QwoQ6RxkS2">
            Att människor stannar hemma på grund av en vårförkylning eller
            vård av sjukt barn hör till vardagen och är inte allvarligt. Däremot
            är det allvarligt när människor blir långvarigt sjuka. Ju längre
            en person är sjukskriven, desto mindre är sannolikheten för en
            återkomst till arbetslivet. Faktum är idag att alldeles för många
            personer tvingas stanna hemma på grund av att arbetsgivare, försäkringskassor
            och sjukvård inte förmår att komma till hjälp vid en längre tids
            ohälsa. Cirka 30 procent av samtliga sjukfall pågår längre än
            60 dagar och svarar för cirka 90 procent av alla sjukdagar eller
            ungefär 75 procent av statens kostnader för sjukpenningen. Riksförsäkringsverket
            bedömer i årsredovisningen för år 2000 att av dem som varit sjukskrivna
            mer än 60 dagar behöver 15 procent en samordnad rehabilitering.
            Det innebär att av cirka 15 procent av = alla långtidssjukskrivningar
            har inte samhällets resurser samordnats och utnyttjats i syfte
            att hjälpa patienten. Fem procent av alla sjukskrivningar bygger
            på bristfälligt medicinskt underlag från första början. Detta
            gäller också ofta efter kompletteringar. Många av de långa sjukfallen
            kännetecknas av upprepade sjukskrivningar utan andra åtgärder.
          </p>
          <p xml:id="i-8UWdjWF3tFXaPqVRuHx2R6">
            2.2 Ökat rehabiliteringsbehov — en jämställdhetsfråga
          </p>
          <p xml:id="i-6UVkLR2RBGaAL9mdbSx734">
            Ur ett jämställdhetsperspektiv är ökningen av antalet långa sjukskrivningar
            alarmerande. Riksförsäkringsverket konstaterar att kvinnor till
            stor del står för ökningen av de långa sjukskrivningarna. Mellan
            1992 och 1999 ökade antalet långtidssjukskrivna kvinnor med 25
            000, medan långtidssjukskrivningarna för män minskade med 4 000
            under samma period. Kvinnor diagnostiseras för psykisk ohälsa
            i större utsträckning än män. Andelen med denna diagnos har ökat
            från 13 procent i slutet på 1980-talet till 20 procent år 2000.
            Under samma period ökade andelen män med samma diagnos från 16
            till 18 procent. Kvinnor diagnostiseras i större utsträckning
            än män för utbrändhet och utmattningsdepression. 1999 utgjorde
            dessa diagnoser en procent bland männen och två procent bland
            kvinnorna. Det innebär att även om ökningen sker från en låg nivå
            är det icke desto mindre kvinnor som i större utsträckning drabbas
            av denna relativt nyligen uppmärksammade form av ohälsa.
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0003.pdf"/>
          <p xml:id="i-A73UpnekXGvoLnz3dHCFtq">
            2.3 Stora humanitära och ekonomiska kostnader
          </p>
          <p xml:id="i-6AQwUMvJvtLHevEbc5rQhH">
            Samhällets totala kostnader för sjukskrivning, rehabiliteringsersättning,
            förtidspensioner och arbetsskador uppgår till omkring 60 miljarder
            kronor per år. En 40-årig arbetstagare med en lön om 20 000 kronor
            per månad som blir sjukpensionär kostar samhället 5,3 miljoner
            kronor under tiden fram till den ordinarie pensionsåldern. Av
            detta belopp finansierar staten ungefär 70 procent, = avtalsförsäkringsinstituten
            20 procent och de = privata försäkringsbolagen tio procent. För
            arbetsgivaren tillkommer därutöver kostnader under sjukskrivningstiden
            och för omställningar. Detta kan jämföras med att fyra veckors
            rehabilitering, i syfte att individen skall återgå till arbetet,
            kostar 50 000 kronor. Den samhällsekonomiska vinsten förbleknar
            dock vid beaktande av vad ett friskt och hälsosamt liv innebär
            för den enskilde. Om långtidssjukskrivna genom rehabiliteringsinsatser
            snabbt kan återgå till arbetet, istället för att långtidssjukskrivas
            med eventuell förtidspensioner- ing, får individen högre livskvalitet
            samtidigt som hela samhället sparar mänskliga och ekonomiska resurser.
            Genom forskning och studier är det möjligt att undersöka vilken
            typ av rehabilitering som är effektivast för den enskilde såväl
            som ur samhällsekonomisk synvinkel.
          </p>
          <p xml:id="i-7aBFaqGhq2hby7TTYkDrsS">
            3 Sjukskrivning vid långvarig sjukdom är otillräckligt
          </p>
          <p xml:id="i-8B1ossH7shRoUjgPAB8Wga">
            3.1 För få blir rehabiliterade
          </p>
          <p xml:id="i-ArkMqbAtgLJQsz8SAxEknS">
            Många av de långa sjukfallen kännetecknas av upprepade sjukskrivningar
            utan andra åtgärder. Detta gäller bland annat personer som drabbas
            av några av de stora folksjukdomarna såsom hjärt- och kärlsjukdomar,
            ryggont och andra skador på rörelseapparaten. Drygt 10 procent
            av samtliga förtidspensioneringar orsakas av hjärt- och kärlsjukdomar.
            Endast en bråkdel av de drabbade personerna erhåller någon form
            av rehabilitering. Rehabiliteringsinsatser = initieras allt senare
            och är mer sällan förekommande. 1999 hade endast 13 procent av
            de långtidssjukskrivna individerna, med sjukskrivning omfattande
            längre tid än ett år, påbörjat arbetslivsinriktad rehabilitering
            inom ett år. I syfte att fler personer skall återinträda på arbetsmarknaden
            är det angeläget att skapa incitament för individen att föredra
            arbete framför sjukskrivning eller förtidspensionering. Den arbetslivsinriktade
            rehabiliteringen behöver effektivisera för att bättre tillgodose
            de individuella behoven och möjliggöra förvärvsarbete.
          </p>
          <p xml:id="i-53W61eNZuNgALTW2mmRuqP">
            2001/02:Sf328
          </p>
          <p xml:id="i-EUxu9AmddS32G8YUTp8RvD">
            25
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0004.pdf"/>
          <p xml:id="i-HaT7dvwf3fhnpPNP4vMGkM">
            2001/02:Sf328
          </p>
          <p xml:id="i-EiFRFR2pvykJkd8y16kjcH">
            26
          </p>
          <p xml:id="i-8kZLYv7dgo8HMTNnFJnpHv">
            3.2 Vad vill den socialdemokratiska regeringen göra?
          </p>
          <p xml:id="i-V8CC4oYKKGgkLgJKU1Vjnd">
            Den ökade ohälsan är inte någon nyhet. Få områden har utretts
            så mycket och förslagen är många och av skiftande kvalitet. Icke
            desto mindre har den socialdemokratiska regeringens rehabiliteringspolitik
            kännetecknats av en häpnadsväckande passivitet. I stället för
            att möta de ökade sjukskrivningstalen med åtgärder för att minska
            en alltmer skenande kostnadsutveckling uppvisar regeringen en
            total verklighetsflykt genom att i stället höja taket i sjukförsäkringen.
            För att något tysta kritiken mot inaktiviteten presenterar regeringen
            i budgeten för 2002 en handlingsplan mot ohälsa i arbetslivet.
            Den kännetecknas av ytterligare rigida regler där så ej behövs
            och otillräcklighet i nödvändiga åtgärder. 100 miljoner kronor
            skall satsas under 2002 och presenteras som ett kraftfullt åtgärdspaket
            mot ohälsa. De 100 miljoner kronorna hade kunnat uträtta mycket
            om inte regeringen valt att spendera 10 miljoner kronor på utbildning
            av skyddsombud i tider när kostnaderna för arbetsskadeförsäkringen
            minskar, 20 miljoner kronor i bland annat projektverksamhet i
            metodutveckling i kommun och landsting eller slutligen 70 miljoner
            kronor på att utveckla försäkringskassornas arbetsmetoder för
            att förnya rehabiliteringsarbetet.
          </p>
          <p xml:id="i-XyrbK6GmARtJkGayiTX7EL">
            4 Rehabilitering tillbaka till arbetslivet
          </p>
          <p xml:id="i-C2WWxXrsf6dq34nQ66fxfC">
            4.1 Definitioner
          </p>
          <p xml:id="i-Ck7ZjtrHJwEUd7gR8RgRDL">
            I syfte att utveckla en väl fungerande rehabiliteringspolitik
            är det viktigt att definiera vad begreppet rehabilitering innefattar.
            Vi ansluter oss till de definitioner som är gängse inom rehabilitering,
            det vill säga att rehabilitering är ett samlingsbegrepp för alla
            de åtgärder som syftar till att hjälpa sjuka, skadade eller funktionshindrade
            människor att återvinna bästa möjliga förmåga att kunna leva ett
            så bra liv som möjligt. Rehabilitering kan vara medicinsk och/eller
            social och syftar till att individen skall återinträda på arbetsmarknaden.
            Målgrupp för insatserna är de individer som är i arbetsför ålder
            men ej står till arbetsmarknadens förfogande på grund av sjukskrivning.
            Målet med rehabiliteringen är att individen skall kunna försörja
            sig själv genom eget arbete.
          </p>
          <p xml:id="i-HpbhKNGUvV7wLpqXBeqCVf">
            4.2 Den enskildes och det allmännas ansvar
          </p>
          <p xml:id="i-2UYvyxcg6eCygpfm9X6PV9">
            Vi vill att det allmänna skall kunna hjälpa den enskilde tillbaka
            till ett hälsosamt och fruktbart liv. Men en arbetstagare som
            drabbats av ohälsa har också ett eget ansvar för att återvända
            till arbetslivet. I detta sammanhang
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0005.pdf"/>
          <p xml:id="i-WF6PyxYBhYSMMTXJLASiiW">
            betonar vi individens eget ansvar för att förebygga ohälsa genom
            bland annat hälsofrämjande = åtgärder, livslångt lärande samt
            «medverkan i utvecklingssamtal hos arbetsgivaren. Vi är alla enskilda
            individer med ett eget ansvar för att förebygga ohälsa. Individen
            har ett eget ansvar för att samarbeta och medverka vid en rehabiliteringsprocess.
            Men medborgaren måste också kunna räkna med hjälp från det allmänna
            i denna process. Samhället kan inte svika en människa som försöker
            återvända till arbetslivet. Därför är det viktigt med en bra och
            genomarbetad rehabiliteringspolitik. De människor som drabbats
            av långvarig sjukdom eller arbetshandikapp behöver arbetsinriktad
            rehabilitering för att uppnå bättre förutsättningar att åter stå
            till arbetsmarknadens förfogande. Arbetstagaren kan vid återinträdet
            på arbetsmarknaden efter en längre tids sjukdom återvända till
            sin tidigare arbetsuppgift, men det kan också förekomma att individen
            behöver byta yrkesområde. Återinträde på arbetsmarknaden är en
            fråga som måste lösas i samråd mellan arbetstagare, arbetsgivare
            och försäkringskassa. Det viktiga är att situationsanpassa lösningarna
            efter varje enskilt ärende.
          </p>
          <p xml:id="i-B2qdcCgkpd1zeAaYUhL8fK">
            4.3 Arbetsgivarens ansvar
          </p>
          <p xml:id="i-CbFP6WGKpqojUesDH7gNSk">
            Arbetsgivarens roll är central när det gäller arbetsmiljö och
            rehabilitering. För att stimulera arbetsgivaren till att verka
            för en god arbetsmiljö och rehabilitering till arbete är det viktigt
            att arbetsgivaren har incitament för detta. Ett incitament är
            konkurrerande verksamheter inom samma område. Ett tydligt exempel
            på detta är att det är de offentliga arbetsgivarna med i stort
            sett monopol inom sitt område som uppvisar höga sjukskrivningstal
            samt långa sjukperioder för sina medarbetare. Med flera arbetsgivare
            att välja mellan för arbetstagarna ökar deras incitament för att
            utveckla arbetsmiljön. Arbetstagarna får därmed möjlighet att
            välja arbetsplatser med en god arbetsmiljö istället för att vara
            hänvisade till dåliga arbetsgivare. Arbetsgivarens ansvar för
            arbetsmiljön är reglerat i flera instanser, bl.a. arbetsmiljölagen,
            Arbetsmiljöverkets kungörelser, föreskrifter och allmänna råd.
            Arbetsgivaren skall vid ledning och planering av arbetet beakta
            medarbetarnas olika förutsättningar att utföra olika arbetsuppgifter.
            Ett exempel på detta är att det inom delar av hälso- och sjukvården
            har införts individuell schemaläggning av arbetstiden utifrån
            den enskilde medarbetarens önskemål. Många arbetsgivare erbjuder
            sina medarbetare möjlighet till friskvård under betald arbetstid
            eller tillhandahåller rabatterad friskvård utanför arbetstid.
          </p>
          <p xml:id="i-THAhWVwtAXzGUWuhyQmAtA">
            Enligt lagstiftningen är arbetsgivaren skyldig att utreda behovet
            av rehabilitering efter fyra veckors sjukskrivning, upprepad korttidssjukskrivning
            eller på den anställdes begäran. Försäkringskassan har också skyldigheter
            när det gäller rehabilitering. Enligt nuvarande lagstiftning skall
            arbetsgivaren presentera en rehabiliteringsplan inom åtta veckor.
            Denna tidsgräns kan i det enskilda fallet vara för lång eller
            för kort. Lagtexten borde i stället föreskriva att
          </p>
          <p xml:id="i-9pus9epjKhdvyAbukuVFr">
            2001/02:Sf328
          </p>
          <p xml:id="i-Qu9xmiwR53W6nKSH5ce6rr">
            27
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0006.pdf"/>
          <p xml:id="i-LmNnP8RMCtBS9fmg54fMsy">
            2001/02:Sf328
          </p>
          <p xml:id="i-UpQPvPeYXcbvpSqwKN2Sv9">
            28
          </p>
          <p xml:id="i-GHbVhvV1Dfxty1BHy1gmfk">
            rehabiliteringsåtgärder skall lämnas inom rimlig tid med hänsyn
            taget till medicinska, arbetsmässiga eller andra förhållanden.
            Fördröjningen av rehabiliteringen kan bero på köer inom sjukvården.
            Här borde en ny praxis prövas. Behandlande läkare vet tidigt om
            diagnostiska undersökningar och/eller operationer avsevärt kommer
            att fördröjas på grund av vårdköer. I sådana fall bör läkarna
            tidigt rapportera detta till försäkringskassan i samband med sjukintyget,
            och kassan bör då bedöma om inte sjukskrivningstiden väsentligen
            kunde minskas genom hänvisning till annan vårdgivare. Rehabiliteringspengar
            bör då användas för detta ändamål.
          </p>
          <p xml:id="i-NwX2FxNpU1bF29hDcySLsG">
            4.4 Försäkringskassans ansvar
          </p>
          <p xml:id="i-GtsoPqpQz1XnTd7j2CL9GU">
            Försäkringskassorna har inte lyckats möta den ökade sjukfrånvaron
            med ökad aktivitet inom rehabiliteringsområdet, varför det är
            angeläget att reformera kassornas verksamhet. Detta medför att
            kostnaderna blir lägre och att fler personer står till arbetsmarknadens
            förfogande. Orsaken till att försäkringskassorna ej har uppvisat
            positivt resultat inom den arbetslivsinriktade rehabiliteringen
            har flera anledningar. En är ökningen inom den kortare sjukskrivningen.
            En annan är att försäkringskassan redan före ökningen av sjukskrivningarna
            hade otillräckliga resurser. Vi vill tillföra försäkringskassan
            utökade resurser och menar att försäkringskassan skall ha det
            finansiella ansvaret för den arbetslivsinriktade rehabiliteringen.
            I ett initialt skede anser vi att försäkringskassan skall upphandla
            den arbetslivsinriktade rehabiliteringen. Vi anser att den arbetslivsinriktade
            rehabiliteringen skall omfatta åtgärder som är av betydelse för
            individens återgång till arbete vid långvarig sjukskrivning. Försäkringskassan
            skall ansvara för att insatserna samordnas och utöva tillsyn över
            dessa. Försäkringskassan skall äga initiativrätten över rehabiliteringsprocessen.
            I arbetet skall ingå att samordna de olika åtgärderna och upphandla
            lämpliga tjänster när så erfordras. Dessa kan vara av social eller
            medicinsk karaktär. Genom att försäkringskassan ges möjlighet
            att köpa tjänster minskar eventuella regionala olikheter. Finns
            inte den önskade kompetensen eller tjänsten inom närområdet, eller
            kön är för lång, skall försäkringskassan ha möjlighet att upphandla
            tjänsten på annat håll, i Sverige eller utomlands. Försäkringskassan
            skall även svara för samordning mellan olika berörda myndigheter,
            arbetsgivare och individ. Ansvaret skall innebära att initiera
            rehabiliteringsprocessen och att starten ej drar ut över tiden.
            Samtidigt är det viktigt att här betona att individen är en självständig
            person med eget ansvar.
          </p>
          <p xml:id="i-SE3Nf9hRDxdbgmF5zp2Qv7">
            4.5 Finsam och Socsam
          </p>
          <p xml:id="i-2BGBcBoJuMHGMWwAkAjPJT">
            Ett av problemen med den offentliga sjukvårdspolitiken är att
            den drabbas av suboptimalt resursutnyttjande. Till exempel kan
            landstinget undvika omedelbara vårdkostnader genom att patienter
            tvingas in i en vårdkö,
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0007.pdf"/>
          <p xml:id="i-W7jqRFJ4VzzFfLAHzhxjrH">
            eftersom den statliga försäkringskassan betalar för sjukpenningen.
            I syfte att åtgärda problematiken med det spridda finansiella
            ansvaret mellan stat, landsting och kommun har tre olika finansiella
            samordningsmodeller prövats. Finsam är ett tvåpartssamarbete mellan
            landsting och försäkringskassa. Socsamr-lagstiftningen är ett
            trepartssamverkansprojekt mellan landsting, försäkringskassa och
            kommun. Finsam innebär att det inte finns några begränsningar
            för vilka parter som agerar tillsammans. De tre parterna inom
            Socsam får omfördela resurser sinsemellan och regleras med speciallagstiftning.
            Finsam å sin sida regleras av generell lagstiftning och utan begränsning
            av antalet inblandade parter, men utan möjlighet till omfördelning
            av resurserna mellan parterna. Vi moderater ställer oss positiva
            till syftet med Finsam och Socsam, eftersom det leder till mindre
            lidande för patienter i vårdköer. Det innebär också att offentliga
            resurser används mer optimalt. Vi kan däremot inte inse att lagstiftningen
            för Finsam och Socsam bör skilja sig åt. Efter vad vi kan se torde
            den generella lagstiftningen för Finsam kunna kombineras med den
            finansiella omfördelningsmöjligheten som =&lt;Socsam «omfattas
            av. Försäkringskassa, landsting och kommuner borde kunna samverka
            med vem de vill i syfte att hjälpa patienten utan några begränsningar
            för omfördelningen mellan de samverkande parterna. Det finansiella
            ansvaret skall försäkringskassan ha.
          </p>
          <p xml:id="i-HNP3GgdczEYYf7ZTPDZeL7">
            4.6 Befria rehabiliteringsentreprenörerna
          </p>
          <p xml:id="i-FABZC9cmdYU9QseMzS3Ah6">
            De senaste årens höjkonjunktur har medfört ett större inslag
            av privata entreprenörer på rehabiliteringsområdet. I syfte att
            rehabilitera fler människor tillbaka till arbetslivet måste resultatet
            vara viktigare än vilken organisationsform som används. Huruvida
            rehabiliteringsverksamhet sköts via det offentliga eller i privat
            form är av underordnat intresse för den vårdsökande och för det
            allmänna som betalar. Det avgörande för om rehabilitering skall
            bedrivas under privat eller offentligt huvudmannaskap är att det
            sker under en godtagbar avvägning mellan bästa möjliga vårdresultat
            för konvalescenten samtidigt som det sker till lägsta möjliga
            kostnad för det allmänna. I den mån privata vårdproducenter kan
            höja kvaliteten och sänka kostnaderna bör privata initiativ uppmuntras.
          </p>
          <p xml:id="i-V9xPyxw9m8W5c5mQfnUjvk">
            4.7 Utbildning och forskning
          </p>
          <p xml:id="i-RXTe4ujE7Ctgzrm7NoSqj1">
            Idag bedrivs omfattande forskning vid flera av landets universitet
            och högskolor inom rehabilitering och hälsa. Utbildning inom området
            förekommer inom läkar-, sjukgymnast-, arbetsterapeut-, sjuksköterske-
            och socionomutbildningen. Vidare finns påbyggnadsutbildningar
            inom nämnda område samt forskning. Fakulteterna och professionerna
            har ett eget ansvar för att denna forskning kommer till stånd
            och att kunskapen sprids.
          </p>
          <p xml:id="i-7xkXEnh8rLFyXDuPQm8TS1">
            2001/02:Sf328
          </p>
          <p xml:id="i-HCadpd5m7Yeuy2ZTCyg1WA">
            29
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0008.pdf"/>
          <p xml:id="i-3VxV8T2ppSf5t4Y54NFSAe">
            2001/02:Sf328
          </p>
          <p xml:id="i-Q3PeuEvXc9L6yDGodGDnU1">
            30
          </p>
          <p xml:id="i-VCaxWFbY7CMDtEA4BCjAhA">
            Fysiatri, rehabiliteringsmedicin, finns som klinisk specialitet
            i Sverige sedan slutet av 1960-talet med cirka 140 specialistutbildade
            läkare. Den första professuren inrättades i Göteborg 1967 och
            därefter har ytterligare fyra professurer inrättats, med placering
            i Umeå, Stockholm, Uppsala och Linköping. Fysiatri finns som specialitet
            i samtliga EU-länder och syftar till att bistå personer att återvinna
            bästa möjliga förmåga att leva ett så normalt liv som möjligt.
            Även denna specialitet behöver utvecklas för att utveckla den
            arbetslivsinriktade rehabiliteringen.
          </p>
          <p xml:id="i-8Trs3UM8yiAiTjUTviSErC">
            5 Finansiering och ersättningsnivåer
          </p>
          <p xml:id="i-L7sHNGQUhdAfaoXyfzUKdE">
            5.1 Ersättning och karenstid vid arbetslivsinriktad rehabilitering
          </p>
          <p xml:id="i-37Ub3p3UVWZUD3MfTmBBFK">
            Nuvarande rehabiliteringsersättning utgår under vissa förutsättningar
            när en försäkrad individ, vars arbetsförmåga till följd av sjukdom
            är nedsatt med minst en = fjärdedel, = deltar i = arbetslivsinriktad
            rehabilitering. Rehabiliteringsersättningen består idag av rehabiliteringspenning
            som utges med 90 procent av den sjukpenningsgrundande inkomsten
            och kan kompletteras med ett särskilt bidrag. Vi anser att rehabilitering
            i sig är positivt och därför bör ersättas på samma sätt som sjukdom
            med 80 procent.
          </p>
          <p xml:id="i-NoSxVZfS78hbxyogm37jUr">
            5.2 Rehabiliteringsförsäkring
          </p>
          <p xml:id="i-SEM3DN2WSKRLxGQHyBAXYA">
            Vi anser att det skall finnas en finansiell huvudman för den
            arbetslivsinriktade rehabiliteringen. I ett första skede anser
            vi att försäkringskassan bör axla denna roll. Försäkringskassan
            får därmed möjlighet att upphandla tjänster för rehabilitering
            av privata entreprenörer, andra landsting eller utomlands. Förslaget
            är en vidareutveckling av dagens förhållanden. Sedan 1991 har
            försäkringskassan möjlighet att köpa arbetslivsinriktade rehabiliteringsåtgärder.
            Ansvarsförhållandet tydliggörs med vårt förslag. I ett senare
            skede överväger vi moderater att införa en privat rehabiliteringsförsäkring
            med konkurrerande försäkringsbolag som får ansvara för den arbetslivsinriktade
            rehabiliteringen. Rehabiliteringsförsäkringen kommer att vara
            obligatorisk. Individen väljer själv försäkringsbolag inkluderat
            den statliga försäkringskassan. Väsentligt är att försäkringen
            tecknas mellan arbetstagare och försäkringsbolag och att försäkringen
            skall följa individen vid byte av arbetsgivare. Vad gäller ersättningen
            till individen för inkomstbortfall anser vi att denna bör delas
            mellan olika försäkringar. Vid arbetsskada ersätts inkomstbortfallet
            av arbetsskadeförsäkringen, vid trafikolycka av trafikskadeförsäkringen
            och vid annan skada eller sjukdom av försäkringskassan.
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0009.pdf"/>
          <p xml:id="i-GwnxJADoe76vHwAmYwmeqk">
            5.3 Vem omfattas av försäkringen
          </p>
          <p xml:id="i-PTy8aUaX9SW59URJNK9det">
            Vi anser att samtliga personer som står till arbetsmarknadens
            förfogande och är inskrivna vid försäkringskassan skall omfattas
            av den arbetslivsinriktade rehabiliteringen, såväl tillsvidareanställda
            som tillfälligt anställda. Var fjärde individ av de sysselsatta
            i Sverige, cirka en miljon personer, hade 1998 ingen tillsvidareanställning/fast
            arbetsgivare att diskutera åtgärder på arbetsplatsen med, i samband
            med en uppstådd rehabiliteringssituation. Härav följer att det
            är angeläget att anpassa formerna för den arbetslivsinriktade
            rehabiliteringen efter dagens arbetsmarknad. Genom att varje individ,
            med vårt förslag, på sikt kommer att ha möjlighet att själv välja
            försäkringsbolag bland konkurrerande försäkringsgivare ökar incitamenten
            för bolagen att medverka till rehabilitering. Den faktiska pensionsåldern
            är idag inte 65 år utan cirka 58 år. För att bibehålla en positiv
            samhällsutveckling behöver den faktiska pensionsåldern höjas och
            närma sig 65 år. För att detta skall uppnås måste den arbetslivsinriktade
            rehabiliteringen utvecklas och effektiviseras. I och med att riksdagen
            beslutat om att det skall vara möjligt att arbeta till 67 års
            ålder ställs ökade krav på en fungerande arbetslivsinriktad rehabiliter-
            ing. Det skall vara möjligt att arbeta till pensionsålder eller
            längre för dem som så önskar.
          </p>
          <p xml:id="i-8mUFaoudRSCNYJgseoJxe8">
            5.4 Framtidens arbetslivsinriktade rehabilitering
          </p>
          <p xml:id="i-MfBXu3yUj87ezCbx5EzMFM">
            Det är ofta andra faktorer än diagnos och rehabiliteringsbehov
            som avgör vem som erhåller en viss rehabiliteringsåtgärd, exempelvis
            individens motivation, yrke, ålder, medborgarskap och kön. Detta
            anser vi ej är tillfredsställande. Genom att försäkringskassan
            ges tillgång till professionell kunskap och får möjlighet att
            fokusera på de mer komplicerade rehabiliteringsfallen kan sjukskrivningen
            åter minska och snedvridning av vilka individer som erhåller arbetslivsinriktad
            rehabilitering upphöra. Samtidigt anser vi att det är angeläget
            att uppföljning görs angående vem som erhåller rehabilitering
            samt vilken åtgärd som erbjuds och resultatet av rehabiliteringen.
            Enligt Riksförsäkringsverket har inte försäkringskassorna lyckats
            minska den ökade sjukfrånvaron, vilket tyder på att sjukförsäkringens
            villkor behöver ändras. Vidare har andelen långtidssjukskrivna
            som varit aktuella för samordnad rehabilitering minskat. Dessutom
            visar RFV:s resultat att det är en mindre andel av de långtidssjukskrivna
            som efter genomförd rehabilitering har återfått sin arbetsförmåga
            helt eller delvis. En förutsättning för att såväl den enskilde
            individen som försäkringskassa och arbetsgivare skall vara intresserade
            av att satsa resurser på arbetslivsinriktad rehabilitering är
            att den ger positivt resultat. RFV har visat att det är färre
            kvinnor än män som uppnår ökad arbetsförmåga efter rehabilitering.
            Detta anser vi ej är tillfredsställande. Kvinnor och män skall
            erhålla samma möjligheter att återgå till yrkeslivet. Enligt vår
            uppfattning uppnås detta bäst genom att försäkringskassan erhåller
            det samlade ansvaret för den arbetslivsinriktade rehabiliteringen
            för att i ett
          </p>
          <p xml:id="i-Lw2F3rksTXA3tJrc6aKcw6">
            2001/02:Sf328
          </p>
          <p xml:id="i-6fyN1zgF4Ra35QWgYK7YDL">
            31
          </p>
          <pb facs="riksdagen-motions-pdf/data/200102/mot_200102_Sf_0328/mot_200102_Sf_0328-0010.pdf"/>
          <p xml:id="i-GndDMUFZKe4c66htLWdBiM">
            2001/02:Sf328
          </p>
          <p xml:id="i-42e7ZKqZLnRbEej3SXgrYB">
            32
          </p>
          <p xml:id="i-AmLfBYopBM6XQhVU6ckxc4">
            längre perspektiv erbjuda individen möjlighet att välja försäkringsbolag.
            De försäkringsinstitut som inte kan uppvisa goda resultat erhåller
            inga kunder. Det primära målet för den arbetslivsinriktade rehabiliteringen
            är att individen skall komma i arbete. Eftersom det i dag finns
            stora brister inom rehabiliteringen är det viktigt att lyfta fram
            de sammanhang där den arbetslivsinriktade rehabiliteringen har
            effekt och det är möjligt för människor att bryta en negativ trend
            och återgå till yrkeslivet istället för att sjukskrivas eller
            förtidspensioneras. Stockholm den 1 oktober 2001
          </p>
          <p xml:id="i-NaLNHUuy3Pphk5v3KMJ63N">
            Margit Gennser (m)
          </p>
          <p xml:id="i-WwEVzezn9Fwob2c6b3piT6">
            Gustaf von Essen (m) Göran Lindblad (m) Cecilia Magnusson (m)
            Margareta Cederfelt (m) Björn Leivik (m) Cristina Husmark Pehrsson
            (m) Carl G Nilsson (m) Leif Carlson (m)
          </p>
          <p xml:id="i-8r28CxA4mQWquqL9GsVtNL">
            Elanders Gotab, Stockholm 2001
          </p>
        </div>
      </div>
    </body>
  </text>
</TEI>
