<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-UU-01936">
  <teiHeader>
    <fileDesc>
      <titleStmt>
        <title>Utgiftsområde 7 Internationellt bistånd</title>
        <author corresp="i-F7At3v6PvJpNCH37qRhr8A">av Sofia Damm m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1936 av Sofia Damm m.fl. (KD)</title>
          <idno type="rdwebb">H3021936</idno>
          <rs type="number">1936</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H3021936/text</ref>
          <ref type="dokument_url_html">http://data.riksdagen.se/dokument/H3021936</ref>
          <ref type="dokumentstatus_url_xml">http://data.riksdagen.se/dokumentstatus/H3021936</ref>
          <ref type="docx">http://data.riksdagen.se/fil/77DE3BFD-2639-41C0-BF95-47E21119A61D</ref>
          <ref type="pdf">http://data.riksdagen.se/fil/739876EE-DC6A-4E90-8BC8-C8C732061599</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-V4PGuKUAKzYUXWKqj2bLeL</idno>
            <name>Andreas Carlson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-DQrQ8BdkvikWFxfJba8C8k" type="signed"/>
        <correspContext corresp="i-DQrQ8BdkvikWFxfJba8C8k">
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-V4PGuKUAKzYUXWKqj2bLeL"/>
          <note type="signatory" corresp="i-Ybw8JnrmHGCsqpipBke8a7"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-B2VXbpwfJTjATvTDeWopGH" type="submitted">
          <date when="2015-10-06"/>
          <time when="10:24:44"/>
        </correspAction>
        <correspAction xml:id="i-9Gv13V2uKG9LKx5XaJXjEq" type="reviewed">
          <date when="2015-10-11"/>
          <time when="10:32:21"/>
        </correspAction>
        <correspAction xml:id="i-WwCbjDVit56yCBzeaSYuSA" type="referred">
          <date when="2015-10-13"/>
        </correspAction>
        <correspAction xml:id="i-QPEDXtZY7vPkUkzHgLAx2R" type="assigned">
          <date when="2018-05-18"/>
          <time when="16:31:00"/>
        </correspAction>
        <correspContext corresp="i-QPEDXtZY7vPkUkzHgLAx2R">
          <ref type="assignedTo">Utrikesutskottet</ref>
        </correspContext>
        <correspAction xml:id="i-4aRQLDd4UwmpvqoJVqnBck" type="behandlas_i"/>
        <correspContext corresp="i-4aRQLDd4UwmpvqoJVqnBck">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4KpjTLFJrEbx3oQhr4VX3h" type="behandlas_i"/>
        <correspContext corresp="i-4KpjTLFJrEbx3oQhr4VX3h">
          <ref type="uppgift">2015/16:UU2</ref>
          <ref type="ref_dok_id">H301UU2</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-812B8gXft7fFG2ofPQm8xK" type="behandlas_i"/>
        <correspContext corresp="i-812B8gXft7fFG2ofPQm8xK">
          <ref type="uppgift">2016/17:UU5</ref>
          <ref type="ref_dok_id">H401UU5</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU5</ref>
          <ref type="ref_dok_titel">Politiken för global utveckling i genomförandet av Agenda 2030</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QuWWP4YgB28zSrd1CeYCPf" type="behandlas_i"/>
        <correspContext corresp="i-QuWWP4YgB28zSrd1CeYCPf">
          <ref type="uppgift">2015/16:SkU16</ref>
          <ref type="ref_dok_id">H301SkU16</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">SkU16</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QoDD1XeWna1DuJMxfasZwz" type="behandlas_i"/>
        <correspContext corresp="i-QoDD1XeWna1DuJMxfasZwz">
          <ref type="uppgift">2016/17:UU15</ref>
          <ref type="ref_dok_id">H401UU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter, demokrati och rättsstatens principer i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-G1NwpPGjSN5vPFrewtg9or" type="motHeader">
        <div xml:id="i-DJEXXBFqm4gYgaAqNkHti3" type="motTitle">
          Motion till riksdagen 2015/16:1936 av Sofia Damm m.fl. (KD) Utgiftsområde
          7 Internationellt bistånd
        </div>
      </div>
      <div xml:id="i-DDfswujCbq5DrsxkhAJVpn" type="motBody">
        <div xml:id="i-FGk926uF1ejtXP2fbNPE7S" type="TOC">
          <head xml:id="i-PUQCgGdjoxHEbn5uQWViC8">
            Innehåll
          </head>
          <list xml:id="i-QczMHWDFwuNi4vBqpexHrd">
            <item xml:id="i-HxdFZDV6ipr7R2SrWSJeLb" style="indent-level: 1">
              Förslag till riksdagsbeslut
            </item>
            <item xml:id="i-QnmAhHPdj29Q7o5KTSuiVB" style="indent-level: 1">
              1. Frihet och utveckling i omvärlden – vårt moraliska ansvar
            </item>
            <item xml:id="i-WR7wkRx8DAWXoiLD4kvW2r" style="indent-level: 2">
              1.1 Den kristdemokratiska solidaritetsprincipen
            </item>
            <item xml:id="i-4xtquiiTJhDTqBjCmj9gzE" style="indent-level: 2">
              1.2 Vår syn på biståndet
            </item>
            <item xml:id="i-FnRDm9RabNwSNDxEt6GxQX" style="indent-level: 1">
              2. Våra prioriteringar för det internationella biståndet
            </item>
            <item xml:id="i-L4icbNWMa9pLe7F9Mg3PSy" style="indent-level: 2">
              2.1 Ett ökat fokus för att hjälpa människor på flykt
            </item>
            <item xml:id="i-GUFvU8cFd5EodJPqdtJwP2" style="indent-level: 2">
              2.2 UNHCR
            </item>
            <item xml:id="i-X4oSEQc6V4nHwJBvGwUbP8" style="indent-level: 2">
              2.3 Unicef
            </item>
            <item xml:id="i-YEvBRsq8KGrSoTmBfnMW91" style="indent-level: 2">
              2.4 WFP
            </item>
            <item xml:id="i-3LYkDwNZVWgEVcnSE2icNp" style="indent-level: 2">
              2.5 Demokratiutveckling grund för framtida fred och säkerhet
            </item>
            <item xml:id="i-N6CBso71EvBy9CuddBqAW7" style="indent-level: 2">
              2.6 Solidaritet med världens frihetskämpar
            </item>
            <item xml:id="i-3vm6r2JQ6zmDcnQt248s6K" style="indent-level: 2">
              2.7 Religionsfriheten behöver värnas särskilt
            </item>
            <item xml:id="i-MzUEpQngNG9GVPH8b8e7Ye" style="indent-level: 2">
              2.8 Fri handel som nyckel till utveckling
            </item>
            <item xml:id="i-MTrx92LNpWKT1qsrTeMA5" style="indent-level: 2">
              2.9 Barns och kvinnors hälsa
            </item>
            <item xml:id="i-84eBve2G2SFLpvNrW9SFKe" style="indent-level: 2">
              2.10 Bistånd för att nå de globala klimatmålen
            </item>
            <item xml:id="i-9dnEBwZqBpuZVVpt7pEwyM" style="indent-level: 2">
              2.11 Det civila samhällets omistliga betydelse
            </item>
            <item xml:id="i-EtQ4VNk13AwQ2UoisEDt3q" style="indent-level: 1">
              3. Finansiering av biståndet
            </item>
          </list>
        </div>
        <div xml:id="i-NkTdeDqsPb6wpwkXWuuR3V" type="motProposal" subtype="förslag">
          <head xml:id="i-UKT6EwdpwpLVnTZUMKUVrg">
            Förslag till riksdagsbeslut
          </head>
          <list xml:id="i-6k44X2VRdtKzi1foao8Bs2" style="ol">
            <item xml:id="i-JyDibXv94KpAvpD1rPw2vm">
              Riksdagen ställer sig bakom det som anförs i motionen om vikten
              av ett ökat fokus inom biståndet för att hjälpa människor på flykt
              och tillkännager detta för regeringen.
            </item>
            <item xml:id="i-HPSbh4nCjgBv6adbv8ZRh1">
              Riksdagen ställer sig bakom det som anförs i motionen om vikten
              av att fokusera på demokratiutveckling i världen och tillkännager
              detta för regeringen.
            </item>
            <item xml:id="i-X7wtbe3bUmqAA7xPDBkzbF">
              Riksdagen ställer sig bakom det som anförs i motionen om ett
              ökat anslag till insatser för demokrati och mänskliga rättigheter
              och tillkännager detta för regeringen.
            </item>
            <item xml:id="i-7QrAnQf3Mxud9w9UaM4tBu">
              Riksdagen ställer sig bakom det som anförs i motionen om att
              Sverige ska driva på för hårda krav på demokrati och mänskliga
              rättigheter i EU:s förhandlingar med Kuba och tillkännager detta
              för regeringen.
            </item>
            <item xml:id="i-LARNnVkEyaNUHDxRBkpdtm">
              Riksdagen ställer sig bakom det som anförs i motionen om uppmuntran
              av riktade insatser till demokratiaktivister och MR-försvarare
              som verkar i repressiva miljöer och tillkännager detta för regeringen.
            </item>
            <item xml:id="i-DJQan5TFkcNunWfwVuJGkK">
              Riksdagen ställer sig bakom det som anförs i motionen om att
              Sverige i FN bör kräva att insatser för ökad religionsfrihet måste
              ingå i det 16:e utvecklingsmålet om fredliga och inkluderande
              samhällen och tillkännager detta för regeringen.
            </item>
            <item xml:id="i-Th5QcWJxSWmcb1MYhb5BMa">
              Riksdagen ställer sig bakom det som anförs i motionen om att
              Sverige i FN bör kräva att insatser för ökad religionsfrihet måste
              ingå i det 16:e utvecklingsmålet om fredliga och inkluderande
              samhällen och tillkännager detta för regeringen.
            </item>
            <item xml:id="i-QgWAzgQkGko5T7eFBr7SKn">
              Riksdagen ställer sig bakom det som anförs i motionen om att
              Sverige bör uppdra åt en särskild ambassadör att verka för att
              respekten för religionsfriheten stärks och tillkännager detta
              för regeringen.
            </item>
            <item xml:id="i-KhqSEPSV9aTxMJwMW4G66S">
              Riksdagen ställer sig bakom det som anförs i motionen om att
              Sverige bör stödja upprättandet av frihandelsavtal mellan EU och
              utvecklingsländerna och tillkännager detta för regeringen.
            </item>
            <item xml:id="i-979oT921mGTNNEsUQCFupn">
              Riksdagen ställer sig bakom det som anförs i motionen om att
              stödja insatser där offentligt bistånd samverkar med privata aktörer
              för mervärdeseffekt och tillkännager detta för regeringen.
            </item>
            <item xml:id="i-H7xujf8RZ5eq9xrPgQFk8t">
              Riksdagen ställer sig bakom det som anförs i motionen om att
              fortsätta arbeta för att uppnå millenniemålen 4 och 5 om minskad
              barnadödlighet och förbättrad mödrahälsa och tillkännager detta
              för regeringen.
            </item>
            <item xml:id="i-MTrxxxTTZ9XpmxBJcV7b2G">
              Riksdagen ställer sig bakom det som anförs i motionen om att
              bibehålla 2015 års stödnivå till den globala vaccinalliansen Gavi
              med avsikt att höja stödet ytterligare framöver och tillkännager
              detta för regeringen.
            </item>
            <item xml:id="i-8EZu8RPYDYVwBn7Kn1k75Z">
              Riksdagen ställer sig bakom det som anförs i motionen om Sveriges
              bidrag till den gröna klimatfonden (GCF) och tillkännager detta
              för regeringen.
            </item>
            <item xml:id="i-NKg35hdtpEdB9Joqwj2VkB">
              Riksdagen ställer sig bakom det som anförs i motionen om att
              svensk biståndspolitik bör föras på ett sådant sätt att det civila
              samhället stärks och tillkännager detta för regeringen.
            </item>
            <item xml:id="i-BkADNpzhxpWFAKQLgLts6n">
              Riksdagen ställer sig bakom det som anförs i motionen om att
              frivilligorganisationers och samfunds distributionsvägar bör nyttjas
              särskilt i områden där biståndet har svårt att nå fram via officiella
              kanaler och tillkännager detta för regeringen.
            </item>
            <item xml:id="i-9aUwEErrzvaFCnCWZCWvcm">
              Riksdagen ställer sig bakom det som anförs i motionen om att
              bibehålla avdragsrätten för gåvor till ideella organisationer
              och tillkännager detta för regeringen.
            </item>
            <item xml:id="i-3anK5S4NHLWo8sYBFtrMxk">
              Riksdagen ställer sig bakom det som anförs i motionen om att
              svenskt internationellt bistånd måste ställas om för att möta
              de ökade humanitära behoven och tillkännager detta för regeringen.
            </item>
            <item xml:id="i-YDSrt3FmUDqphMJGt1UAeY">
              Riksdagen ställer sig bakom det som anförs i motionen om att
              regeringen bör genomföra en övergripande översyn av det bistånd
              som kanaliseras via FN-organ och andra multilaterala organisationer
              för att minska antalet mottagare och i stället fokusera biståndet
              i syfte att bidra där det nu är mest akut och tillkännager detta
              för regeringen.
            </item>
            <item xml:id="i-9NkfcCLSojGiZaRUGCTeji">
              Riksdagen ställer sig bakom det som anförs i motionen om att
              en omfördelning av 500 miljoner kronor bör ske inom utgiftsområdet
              för ett tydligare fokus på de multilaterala organisationer som
              har störst verksamhet bland flyktingar och som arbetar med barns
              säkerhet och rättigheter, dvs. UNHCR, Unicef och WFP och tillkännager
              detta för regeringen.
            </item>
            <item xml:id="i-VeUE3TK72yfhYvdZimfjNB">
              Riksdagen ställer sig bakom det som anförs i motionen om att
              det i tider av omfattande humanitärt behov inte är rimligt att
              höja informationsanslaget för insatser i Sverige och tillkännager
              detta för regeringen.
            </item>
            <item xml:id="i-7nLWooxdU39KxcNmmGHwWZ">
              Riksdagen ställer sig bakom det som anförs i motionen om att
              det är angeläget med en omfattande översyn av Sveriges stöd till
              International IDEA och föreslår att Sveriges stöd tills vidare
              halveras och tillkännager detta för regeringen.
            </item>
            <item xml:id="i-UqMLQzZmNRpnJNe4oP8oVg">
              Riksdagen ställer sig bakom det som anförs i motionen om att
              göra en översyn i syfte att hushålla bättre med biståndsmedel
              och tillkännager detta för regeringen.
            </item>
            <item xml:id="i-Dn6gPZXZngTYLiqbDNKqN9">
              Riksdagen anvisar anslagen för 2016 inom utgiftsområde 7 Internationellt
              bistånd enligt förslaget i tabell 1 i motionen.
            </item>
          </list>
        </div>
        <div xml:id="i-YXv7CiobzbGqP7Xw31uc8w" type="motContent">
          <p xml:id="i-2HmHxcQ6R45ViMZRMPfztZ">
            Tabell 1. Kristdemokraternas förslag till anslag för 2016 uttryckt
            som differens gentemot regeringens förslag (tusental kronor)
          </p>
          <table xml:id="i-oZLgQHEL94uXf1pMW2n3b">
            <row xml:id="i-QRddvfiwJkvqXcUUFzxQ2W" style="label">
              <cell>
                Ramanslag
              </cell>
              <cell>
                Regeringens förslag
              </cell>
              <cell>
                Avvikelse från regeringen (KD)
              </cell>
            </row>
            <row xml:id="i-KujuHM9dfDudZ2GmcmqMfh">
              <cell>
                1:1
              </cell>
              <cell>
                Biståndsverksamhet
              </cell>
              <cell>
                31 120 825
              </cell>
            </row>
            <row xml:id="i-X3J2vgtmza2mXXNszS4zoX">
              <cell>
                1:2
              </cell>
              <cell>
                Styrelsen för internationellt utvecklingssamarbete (Sida)
              </cell>
              <cell>
                1 050 445
              </cell>
            </row>
            <row xml:id="i-GXF69qikdSrXHDHpXPQaLh">
              <cell>
                1:3
              </cell>
              <cell>
                Nordiska Afrikainstitutet
              </cell>
              <cell>
                14 464
              </cell>
            </row>
            <row xml:id="i-J6ZJG8hAHc6SnpGrWHYnDu">
              <cell>
                1:4
              </cell>
              <cell>
                Folke Bernadotteakademin
              </cell>
              <cell>
                105 475
              </cell>
            </row>
            <row xml:id="i-SJ9jtHiq2MdVr2gEejjurk">
              <cell>
                1:5
              </cell>
              <cell>
                Riksrevisionen: Internationellt utvecklingssamarbete
              </cell>
              <cell>
                50 000
              </cell>
            </row>
            <row xml:id="i-SUxQeEQ171484YMb2GLJhT">
              <cell>
                1:6
              </cell>
              <cell>
                Utvärdering av internationellt bistånd
              </cell>
              <cell>
                16 265
              </cell>
            </row>
            <row xml:id="i-WmVspXXfbTbBpz2HzE7Xen">
              <cell>
                Summa
              </cell>
              <cell>
                32 357 474
              </cell>
            </row>
            <row xml:id="i-Pb3xwt6LHdrFXY4ENA2u8z"/>
          </table>
          <head xml:id="i-JYtcVhXT7WNfxs6bDmo92C" type="h1">
            1. Frihet och utveckling i omvärlden – vårt moraliska ansvar
          </head>
          <head xml:id="i-Hx6FBfF9586AGGoGedpLhi" type="h2">
            1.1 Den kristdemokratiska solidaritetsprincipen
          </head>
          <p xml:id="i-AACf7Yd5dmBBdwPortBgm3">
            Vi har alla ett moraliskt ansvar att arbeta för att utrota fattigdom
            och förtryck i världen. Solidaritetsprincipen är central i kristdemokratisk
            ideologi och styr politikutvecklingen på många områden, inte minst
            inom det internationella biståndet.
          </p>
          <p xml:id="i-BE9jHTEVqDSQXGdwCf6xkD">
            Idén om att alla människor, var de än bor, har samma värde och
            att vi alla har ett ansvar för varandra utgör en stark motivation
            till den solidaritet som är grundläggande i den kristdemokratiska
            ideologin. Människovärdet är universellt och kan därför inte relativiseras
            av geografiska gränser. De globala klyftorna är med denna utgångspunkt
            oacceptabla. En friare världshandel med rättvisare spelregler
            är en förutsättning för att klyftorna ska kunna minska.
          </p>
          <p xml:id="i-Xp95CyH6RohtFmPREHyjJR">
            Bara då kan människor i de minst utvecklade länderna med egen
            kraft resa sig ur fattigdomen.
          </p>
          <head xml:id="i-RsD5NeMvRdWdeQq2Qtir9E" type="h2">
            1.2 Vår syn på biståndet
          </head>
          <p xml:id="i-3yeeF6TBsXx2ZgSL4fqfTG">
            De övergripande målen för Sveriges utvecklingssamarbete måste
            vara att hävda människovärdet, främja mänskliga rättigheter och
            demokrati samt höja de fattigas levnadsnivå. Den enskilda människans
            situation måste vara i fokus för detta arbete. Måttet på utveckling
            kan därför inte enbart vara förändringar på makroplanet. Mänskliga
            rättigheter är både ett mål och ett medel inom biståndet. Genom
            ökad delaktighet i samhället, starkare civila samhällen och större
            spridning av makt och resurser främjas förutsättningarna för en
            hållbar utveckling.
          </p>
          <p xml:id="i-K3KyiUzrgCoau2vBQkMsfr">
            Fattigdomsbekämpningen är mångfacetterad, men handlar ytterst
            om att ge möjlighet att få leva ett människovärdigt liv. Det innebär
            att främja ekonomisk tillväxt och handel, social utjämning, ekonomisk
            och politisk självständighet, stöd att utveckla en fungerande
            nationell hälso- och sjukvård, hushållning med naturresurser och
            omsorg om miljön, jämställdhet mellan kvinnor och män, samt säkerhet
            och konfliktförebyggande åtgärder. I de fattiga länderna bär ofta
            kvinnor huvudansvaret för familjen, och därmed de tyngsta bördorna
            av fattigdomen. Med tanke på deras ansvar för familj och barn
            ska kvinnors situation prioriteras i utvecklingssamarbetet.
          </p>
          <p xml:id="i-BGMUPQ7uSf449z4ioeSoJd">
            Bistånd i sig kan inte åstadkomma ekonomisk tillväxt, utan måste
            vara en komponent i en sammanhållen utrikespolitik till stöd för
            mänskliga rättigheter och de fattiga ländernas utveckling. Utvecklingssamarbetet
            bör framför allt inriktas på att överföra kunskap, och att ändra
            regler och strukturer som hindrar de fattiga länderna att utvecklas.
            Handels- och biståndspolitiken måste samverka för att de fattiga
            ländernas ekonomier ska integreras på ett hållbart sätt i den
            globala ekonomin. Det behövs handelsliberaliseringar för de produkter
            som de fattiga länderna är bäst på att producera. Tillgång till
            EU:s jordbruksmarknad är viktig för rättvisa spelregler.
          </p>
          <p xml:id="i-Fr6QZGmp6rSyS1w8oZ8zY6">
            Utvecklingssamarbete kan bidra till fredlig utveckling och motverka
            konflikter. Stöd till mänskliga rättigheter och demokrati kan
            effektivt bidra till att stabilisera nyblivna men ännu svaga demokratier.
            Det konfliktförebyggande biståndet bör prioriteras, liksom insatser
            för försoning och stabilitetsskapande i efterkrigsområden.
          </p>
          <p xml:id="i-593qASvrN7KFtj63ECjTi7">
            Det humanitära biståndet är en viktig del av det internationella
            biståndet. Det civila samhället, i form av t.ex. frivilligorganisationer
            och samfund, har ofta kontakter och direkta distributionssystem
            som bör nyttjas, speciellt då biståndet på grund av väpnade strider
            eller diktaturregimer, inte kan nå fram via officiella kanaler.
          </p>
          <p xml:id="i-SCbF3PAKgBcQVT8D9Navda">
            Kristdemokraterna vill ha en ambitiös utvecklingspolitik med
            det slutliga målet att det internationella biståndet en dag inte
            längre ska behövas. Under alliansregeringen (2006–2014) var Kristdemokraterna
            pådrivande för att 1 procent av Sveriges bruttonationalinkomst
            avsattes till internationellt bistånd varje år. Vi prioriterar
            även i fortsättningen enprocentsmålet och eftersträvar att detta
            bör upprätthållas även under den nya BNI-beräkningsmetoden. Utöver
            detta bör staten på olika sätt främja människors frivilliga engagemang
            och gåvogivande till biståndsändamål, exempelvis genom att ha
            kvar och utveckla gåvoskatteavdraget.
          </p>
          <head xml:id="i-oza1vFamobtkec7Q8vuDe" type="h1">
            2. Våra prioriteringar för det internationella biståndet
          </head>
          <head xml:id="i-Ej3o7xnfEHmmssmpqTKnGN" type="h2">
            2.1 Ett ökat fokus för att hjälpa människor på flykt
          </head>
          <p xml:id="i-Uwr5sK1PxmV3n3QvBgzZYt">
            Fler människor än på många decennier är nu på flykt, undan vedervärdig
            terror och våldsamma regimer i sina hemländer. De krigsdrabbade
            ländernas grannländer har tagit ett stort ansvar i flyktingmottagandet.
            Sverige och övriga EU-länder måste leva upp till unionens grundläggande
            ideal om öppenhet och solidaritet, alldeles särskilt i tider när
            krig och terror gör att fler människor än vanligt söker sin tillflykt
            i Europa. Sverige ska verka för att skapa fler lagliga vägar in
            i Europa, vilket skulle rädda många liv.
          </p>
          <p xml:id="i-PZh2EouLc47TJQibKf1dCL">
            Stora humanitära insatser behövs för att göra flyktvägarna säkrare
            och för att skapa trygghet för de medmänniskor som nu är på flykt.
            Sammantaget gör det rådande världsläget att vi vill prioritera
            det humanitära biståndet högre än ett ”vanligt” år och avsätta
            en större del av den svenska biståndsbudgeten för sådana insatser.
            Sannolikt kommer denna prioritering att vara nödvändig under hela
            innevarande mandatperiod. Under perioden bör det multilaterala
            stöd som Sverige ger till en rad olika FN-organ fokuseras och
            i större utsträckning samlas hos de organ som har störst verksamhet
            bland flyktingar och som arbetar med barns säkerhet och rättigheter.
          </p>
          <head xml:id="i-LUEy16vpRcfPQY1nvBsoXV" type="h2">
            2.2 UNHCR
          </head>
          <p xml:id="i-fNzBY9pJYD8dtXT4TMaHA">
            FN:s flyktingkommissariat UNHCR har som huvuduppgift att leda
            och samordna internationella ansträngningar för att skydda flyktingars
            rättigheter, bistå flyktingar och att verka för varaktiga lösningar
            av flyktingsituationer. Sverige var 2013 den femte största givaren
            till UNHCR och den största givaren av icke öronmärkt stöd. Svenskt
            stöd är således av stor betydelse för UNHCR:s verksamhet, och
            vi anser att det givet rådande situation i vår omvärld kraftigt
            bör öka.
          </p>
          <head xml:id="i-W8FkRTFhQFaRY8wh7T2JTG" type="h2">
            2.3 Unicef
          </head>
          <p xml:id="i-VP2P4M7vqWvzwVUuRFStzf">
            Perspektivet om barn och ungas bästa är styrande i kristdemokratisk
            politik. Unicef (United Nations Childrens Fund) har mandat från
            FN:s generalförsamling att arbeta för barns rättigheter för att
            deras grundläggande behov ska tillgodoses, samt verka för att
            vidga deras möjlighet att nå sin fulla potential. I flyktinglägren
            är Unicefs arbete oerhört värdefullt för att tillgodose barnens
            hälsa och utveckling. Det kommer att bli en utmaning för många
            länder att bygga goda samhällen när en hel generation befunnit
            sig på flykt med allt vad det innebär av traumatiska upplevelser.
            Unicefs arbete för att minska barnens lidande är oerhört betydelsefullt
            både nu och för framtiden. Kristdemokraterna anslår ytterligare
            medel till Unicef.
          </p>
          <head xml:id="i-UF16CEpGndrUzt6V7R84Dv" type="h2">
            2.4 WFP
          </head>
          <p xml:id="i-7E3BinLqF8b97PCPWgxULe">
            FN:s livsmedelsprogram WFP är världens största humanitära organisation
            och helt dedikerad till att leverera livsmedel till människor
            i krig och katastrofer. Nu är situationen kritisk på flera håll
            och resurserna används till de mest akuta insatserna i kriserna
            i och runtomkring Syrien, Irak, Sydsudan och Jemen. Inte sedan
            andra världskriget har så många människor i världen varit fördrivna
            från sina hem, och behoven är större än de resurser som finns
            att tillgå. Ytterligare medel bör anslås till WFP.
          </p>
          <head xml:id="i-5ew1htNVZDiDCnhzADZmud" type="h2">
            2.5 Demokratiutveckling grund för framtida fred och säkerhet
          </head>
          <p xml:id="i-M3G5ZEYseJwBShF2HQGsq5">
            Sverige är av hävd och bör fortsätta att vara en kompromisslös
            röst för fred, frihet och mänskliga rättigheter i världen. Att
            stärka demokratin och öka respekten för mänskliga fri- och rättigheter
            ska vara centrala mål för det svenska biståndet. Sverige ska stödja
            demokratiaktivister och verka för stärkt yttrandefrihet och tankefrihet
            i länder där den begränsas. Demokrati och frihet är den bästa
            garanten för fred och säkerhet. Endast med varaktig och stabil
            demokrati som grund kan social och ekonomisk utveckling få hållbart
            fäste i samhällen. Motsatt resonemang gäller också; utan demokrati
            och mänskliga fri- och rättigheter väger ekonomisk utveckling
            i själva verket ganska lätt. Kristdemokraterna föreslår därför
            ett högre anslag än vad regeringen gör till insatser för demokrati
            och mänskliga rättigheter.
          </p>
          <head xml:id="i-NmM8Azif5GcJxss7A9e6fj" type="h2">
            2.6 Solidaritet med världens frihetskämpar
          </head>
          <p xml:id="i-UVQQeD2MqoUD41D1oo2Hyc">
            Under alliansregeringen tillhörde Sverige de EU-länder som drev
            på för hårda krav på demokrati och mänskliga rättigheter inför
            EU:s förhandlingar med Kuba. Om Sveriges nya regering avviker
            från den linjen riskerar styrkeförhållandet i EU förändras och
            den mjukare linjen vinna gehör. Det vore olyckligt och skulle
            försvaga EU:s förhandlingsposition. Vi måste stå upp för vars
            och ens rätt till demokrati.
          </p>
          <p xml:id="i-P24x64SpR3Lm7RsB7Qs877">
            Granne med EU, i vårt direkta närområde, finns Europas sista
            diktatur Belarus. President Lukasjenko styr med järnhand och mänskliga
            rättigheter åsidosätts ständigt. Det har länge varit svårt för
            oppositionspartierna att verka i landet. Många oppositionella
            har trakasserats av polisen, kastats i fängelse, drivits i landsflykt
            eller helt enkelt försvunnit.
          </p>
          <p xml:id="i-5t4cJPViT2ALD3UE4CXDmc">
            Flera av det civila samhällets organisationer arbetar särskilt
            för att stödja oppositionella grupper och människorättsaktivister
            i repressiva stater runt om i världen. Detta arbete är oerhört
            betydelsefullt för de enskilda som dagligen riskerar sin egen
            och familjens säkerhet för att stå upp för de fri- och rättigheter
            som vi alla äger. Svenska organisationers insatser till stöd för
            demokratikämpar och människorättsaktivister runt om i världen
            måste uppmuntras.
          </p>
          <head xml:id="i-5RtTtKS3MBkMkNAjqKeyPa" type="h2">
            2.7 Religionsfriheten behöver värnas särskilt
          </head>
          <p xml:id="i-GpWkrYPQvy2xyJJSCBSWhL">
            Insatser för att bekämpa förtryck mot minoriteter eller oliktänkande
            grupper behöver prioriteras. Med goda demokratiska värden som
            grund kommer även den socioekonomiska utvecklingen i utvecklingsländerna
            att gå snabbare framåt, men på alltför många håll förföljs människor
            idag för sin tro och drivs på flykt från sina hem under de mest
            vedervärdiga hot. De mänskliga fri- och rättigheterna är universella
            och inbördes jämlika i betydelse, men idag finns skäl att betona
            religionsfriheten särskilt.
          </p>
          <p xml:id="i-NHbiVBu43VjfzbL8EDEqA4">
            Terrororganisationer som IS kan förstås inte hejdas genom dialog
            om religionsfrihet, men extremistiska religiösa rörelser växer
            inte fram ur ett vakuum. Genom att stärka religionsfrihetens ställning
            i samhällen runt om i världen minskar risken för tillväxt av denna
            typ av rörelser. Det krävs helt uppenbart en mer aktiv politik
            på området, och det är anmärkningsvärt att religionsfrihet inte
            nämns uttryckligen bland målen i den nyligen antagna 2030-agendan
            för hållbar utveckling. I FN bör Sverige kräva att insatser för
            ökad religionsfrihet ska ingå i det 16:e utvecklingsmålet om fredliga
            och inkluderande samhällen.
          </p>
          <p xml:id="i-PTE7oLBKFWgvYcyHj5aWmA">
            Sverige bör också uppdra åt en särskild ambassadör att verka
            för att respekten för religionsfriheten stärks. Vi menar att arbetet
            med dessa frågor måste komma betydligt högre upp på den internationella
            dagordningen.
          </p>
          <head xml:id="i-15xGVys2KE46DQtF7xrdS7" type="h2">
            2.8 Fri handel som nyckel till utveckling
          </head>
          <p xml:id="i-HnYZZ4UNASCEgCRTgPb8i2">
            Vi kristdemokrater utgår ständigt från förmågan hos människor
            att formulera förhoppningar, mål och idéer för sin egen och sina
            samhällens utveckling. Tillgång till den globala marknaden genom
            frihandelsavtal ger bättre möjligheter för framgångsrikt företagande
            i utvecklingsländerna och är en nyckel för att länder och människor
            ska kunna resa sig ur fattigdom. Sverige bör stödja upprättandet
            av frihandelsavtal mellan EU och utvecklingsländerna.
          </p>
          <p xml:id="i-TnQYyb4RULm7RTE8xbpnZN">
            Insatser där offentligt bistånd och privata aktörer kan samverka
            och skapa mervärde ska främjas, då det öppnar för ökat entreprenörskap
            och skapar stabila marknadsregler. Erfarenheten visar att riktade
            insatser för entreprenörskap och egenföretagande särskilt stärker
            kvinnors ekonomiska frihet, vilket är en omistlig nyckel till
            ökad jämställdhet i många länder.
          </p>
          <head xml:id="i-CfbU9Nx14keSnrTbcFh5kw" type="h2">
            2.9 Barns och kvinnors hälsa
          </head>
          <p xml:id="i-4smxbjWuFSQciggXaayCDs">
            Den världsomspännande kraftsamlingen för att nå millenniemålen
            till 2015 gav resultat. Fattigdomen i världen har minskat och
            utvecklingen går åt rätt håll på de allra flesta områden. Fortfarande
            krävs dock stora insatser från de rika länderna för att komma
            till rätta med den fortfarande alltför höga barnadödligheten och
            den undermåliga mödrahälsan i många fattiga länder, främst i Afrika
            söder om Sahara.
          </p>
          <p xml:id="i-PDHPGaTsMvnGSNWzbEJ6NW">
            För förbättrad mödrahälsa krävs långsiktigt arbete. ”Snabba lösningar”,
            som till exempel fler utbildade barnmorskor på plats i dessa länder,
            avhjälper en del av problemen. Men för verklig förändring för
            kvinnors och flickors situation krävs i många fall förändrade
            strukturer och värderingar i länderna. Många svåra skador och
            dödsfall i samband med förlossning sker för att modern varit alltför
            ung för att kroppen skulle klara av en graviditet och förlossning.
            Sedvänjan att unga flickor gifts bort måste aktivt motverkas på
            ett kulturellt och värderingsmässigt plan för att mödradödligheten
            ska minska. Det handlar till syvende och sist om barn och att
            upprätthålla barnens rätt till liv och hälsa. Här har vi ett stort
            ansvar som vi inte får rygga tillbaka ifrån.
          </p>
          <p xml:id="i-KW1LMM3cxLkc1Cjkc5LC6y">
            Barnadödligheten för dem under fem år har minskat från drygt
            12 miljoner år 1990 till 6,6 miljoner 2014 – till stor del tack
            vare satsningar på vaccinationsprogram, insatser mot malaria och
            ökad tillgång till rent vatten. Men fortfarande dör omkring 18
            000 barn under fem år varje dag, och det är inte värdigt mänskligheten
            2015. Det är inte rimligt att barn i vår tid ska behöva mista
            livet i relativt enkla sjukdomar som diarré och lunginflammation.
            Vi har idag alla möjligheter att minska barnadödligheten, som
            till stor del beror på basala och förhållandevis enkelt avhjälpta
            brister i miljön runt barnen. Arbetet måste fortsätta.
          </p>
          <p xml:id="i-9u8yrNEaS84YpuBPdK6nCf">
            Just vaccinationsprogram har visat sig vara ett mycket effektivt
            bistånd då en relativt billig punktinsats bokstavligen kan rädda
            liv. Att regeringen har aviserat en nedskärning med en sjundedel
            i Sveriges stöd till den globala vaccinalliansen Gavi är djupt
            oroande, och det kommer att få en direkt effekt i form av minskad
            tillgång till grundläggande vaccin hos dem som är allra mest utsatta.
            Vi anser att stödet till Gavi inte ska minskas utan bibehållas
            med sikte på att framöver höjas ytterligare.
          </p>
          <head xml:id="i-MSRpLstzCnJsDDNxhFxnei" type="h2">
            2.10 Bistånd för att nå de globala klimatmålen
          </head>
          <p xml:id="i-XdhPB4YDhFpayiVW5T37uZ">
            Klimatutmaningen är i högsta grad global, och utöver ansvarsfulla
            nationella åtaganden för minskade utsläpp krävs gemensamma kraftansträngningar
            internationellt, och detta behöver få synas också inom biståndsbudgeten.
            Det är positivt att regeringen fortsätter att bygga på stödet
            som alliansregeringen initierade för den gröna klimatfonden (GCF).
            Den gröna klimatfonden startades för att hjälpa utvecklingsländer
            att utvecklas på ett hållbart sätt. Av fondens medel ska 50 procent
            användas för anpassningsåtgärder och 50 procent till åtgärder
            för utsläppsminskning. Minst 50 procent av andelen som går till
            anpassningsåtgärder ska gå till små ö-stater, de minst utvecklade
            länderna och Afrika, och resten till övriga utvecklingsländer.
            Det krävs att de rikare länderna prioriterar att sätta in medel
            till fonden för att utvecklingsländerna skall kunna bidra till
            de gemensamt överenskomna klimatmålen. Vi avsätter 500 miljoner
            kronor till den gröna klimatfonden för 2016.
          </p>
          <head xml:id="i-5HR6Jjf62NE8hU6nUkWa1C" type="h2">
            2.11 Det civila samhällets omistliga betydelse
          </head>
          <p xml:id="i-FpkpXPtTV6QxLQ39hCiZ5n">
            Svensk biståndspolitik bör föras på ett sätt så att det civila
            samhället stärks. Enskilda organisationer är inte bara oersättliga
            som genomförare av statligt svenskt bistånd utan också mycket
            betydelsefulla då de ger oss enskilda människor en möjlighet att
            ta ansvar för utvecklingen i världen. Genom dem kan vi bidra,
            var och en av oss, för att bekämpa fattigdom och förtryck, och
            för att lindra nöd hos våra medmänniskor. Det civila samhället
            är en naturlig plats för människor att göra en insats och visa
            att det inte går att förhålla sig likgiltig när världen brinner.
          </p>
          <p xml:id="i-AYsHBLdpSaqB9Jf8g4Fvh">
            Alldeles i synnerhet i tider som dessa, när det akuta hjälpbehovet
            bland världens flyktingar är enormt, måste det ideella engagemanget
            uppvärderas och absolut inte ses som en konkurrent till politiken,
            vilket förslaget att avskaffa avdragsrätten för gåvor till ideella
            organisationer indikerar. Att försvaga de mellanmänskliga banden
            kan aldrig kompenseras med en ny myndighet och mer byråkrati eller
            ytterligare ett bidrag. Självklart ska avdragsrätten för gåvor
            till ideella organisationer behållas.
          </p>
          <head xml:id="i-GFBbeRY5LBhpsuKRM45gxy" type="h1">
            3. Finansiering av biståndet
          </head>
          <p xml:id="i-8kKRuqUc7ELZJoetFo8CPJ">
            I en orolig omvärld måste Sveriges internationella bistånd ställas
            om för att möta de ökade humanitära behoven. Vi föreslår därför
            att regeringen genomför en övergripande översyn av det bistånd
            som kanaliseras via FN-organ och andra multilaterala organisationer
            för att minska antalet mottagare och istället fokusera biståndet
            i syfte att bidra där det nu är mest akut. Sverige är en mycket
            stor multilateral givare men sprider stödet över ett väldigt stort
            antal organisationer. Det gör sannolikt stödet ineffektivt och
            spretigt.
          </p>
          <p xml:id="i-8Yyz921EaWXmRVvYr8n1vq">
            För att kunna möta det akuta behovet föreslår Kristdemokraterna
            en omfördelning av medel med ett tydligare fokus på att ge stöd
            till de multilaterala organisationer som har störst verksamhet
            bland flyktingar och som arbetar med barns säkerhet och rättigheter,
            det vill säga UNHCR, Unicef och WFP. Vi motsätter oss, i tider
            av omfattande humanitära behov, regeringens förslag att satsa
            närmare 500 miljoner i höjning av informationsanslaget för insatser
            i Sverige, återupptagna bilaterala samarbeten i Latinamerika och
            förlängningen av den regionala Asienstrategin. Vi prioriterar
            istället dessa medel till humanitärt bistånd. Vi menar även att
            det är angeläget med en omfattande översyn av Sveriges stöd till
            International IDEA och föreslår att Sveriges stöd tillsvidare
            halveras. Kristdemokraterna är vidare oroliga för den omfattande
            avräkning som sker från biståndet för att finansiera utrikesförvaltningens
            kostnader. Mot bakgrund av detta föreslår Kristdemokraterna att
            en översyn görs i syfte att hushålla bättre med biståndsmedel.
          </p>
        </div>
        <div xml:id="i-tTsiifWBHiEbrwRvEXwhG" type="signatureBlock">
          <list xml:id="i-66SBBgAsdLjD5s3ZEiKhQk">
            <item xml:id="i-UqkeaTi4LvBX88oAm6ioEQ" who="i-F7At3v6PvJpNCH37qRhr8A" type="signature">
              Sofia Damm (KD)
            </item>
            <item xml:id="i-Tb3VbLetSjPuYex1uyxvVy" who="i-V4PGuKUAKzYUXWKqj2bLeL" type="signature">
              Andreas Carlson (KD)
            </item>
            <item xml:id="i-7DEAubJTxyogSiMVbjTek8" who="i-Ybw8JnrmHGCsqpipBke8a7" type="signature">
              Mikael Oscarsson (KD)
            </item>
            <item xml:id="i-5y7UbLhMAK1wFSkg8nGsfF" who="i-4BTx6VbUNJDqLqfkYqjnsE" type="signature">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
