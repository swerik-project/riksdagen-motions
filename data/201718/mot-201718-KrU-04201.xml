<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KrU-04201">
  <teiHeader>
    <fileDesc>
      <titleStmt>
        <title>med anledning av prop. 2017/18:261 Långsiktig finansiering och stärkt oberoende för public service</title>
        <author corresp="i-KHxTD13x4T7QRobXtjMm4K">av Roland Utbult m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:4201 av Roland Utbult m.fl. (KD)</title>
          <idno type="rdwebb">H5024201</idno>
          <rs type="number">4201</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H5024201/text</ref>
          <ref type="dokument_url_html">http://data.riksdagen.se/dokument/H5024201</ref>
          <ref type="dokumentstatus_url_xml">http://data.riksdagen.se/dokumentstatus/H5024201</ref>
          <ref type="docx">http://data.riksdagen.se/fil/1A0D6EFC-98F5-4BFF-9B35-B618FBC94027</ref>
          <ref type="pdf">http://data.riksdagen.se/fil/249BB4D7-63A0-4402-AF08-363F04AF19DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KHxTD13x4T7QRobXtjMm4K</idno>
            <name>Roland Utbult</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-WTUJB2R5FNpHU89dXa4RTX</idno>
            <name>Emma Henriksson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4ednwgW1p5nCGVvkb7M7eo</idno>
            <name>Lars-Axel Nordell</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-7GFif5DyTUbb8eBXsbicsF</idno>
            <name>Magnus Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-DJ8dGLyQXx8GQeiGkcBRiK</idno>
            <name>Annika Eclund</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-WcdW9u71XVhvXdQrLoGdq7" type="basedOn"/>
        <correspContext corresp="i-WcdW9u71XVhvXdQrLoGdq7">
          <ref>Proposition 2017/18:261</ref>
        </correspContext>
        <correspAction xml:id="i-VA5Vk2YM8iRvk5fLE2BgNq" type="signed"/>
        <correspContext corresp="i-VA5Vk2YM8iRvk5fLE2BgNq">
          <note type="signatory" corresp="i-KHxTD13x4T7QRobXtjMm4K"/>
          <note type="signatory" corresp="i-WTUJB2R5FNpHU89dXa4RTX"/>
          <note type="signatory" corresp="i-4ednwgW1p5nCGVvkb7M7eo"/>
          <note type="signatory" corresp="i-7GFif5DyTUbb8eBXsbicsF"/>
          <note type="signatory" corresp="i-DJ8dGLyQXx8GQeiGkcBRiK"/>
        </correspContext>
        <correspAction xml:id="i-X2b9Q7XWc82E3MXMNx2xS6" type="submitted">
          <date when="2018-06-13"/>
          <time when="16:36:19"/>
        </correspAction>
        <correspAction xml:id="i-WNhhKeL1e8e6QQH82YWEez" type="dismissed">
          <date when="2018-06-14"/>
        </correspAction>
        <correspAction xml:id="i-GvDVUATVbcjYJ5UxXnMfYf" type="reviewed">
          <date when="2018-06-14"/>
          <time when="11:38:24"/>
        </correspAction>
        <correspAction xml:id="i-B9tKTKtukWT7UjSzjqt7gn" type="referred">
          <date when="2018-06-15"/>
        </correspAction>
        <correspAction xml:id="i-E981MUmLCDv5B3WiEf5tNh" type="assigned">
          <date when="2018-11-14"/>
          <time when="16:33:22"/>
        </correspAction>
        <correspContext corresp="i-E981MUmLCDv5B3WiEf5tNh">
          <ref type="assignedTo">Kulturutskottet</ref>
        </correspContext>
        <correspAction xml:id="i-GLJ73HnrUiiaBiYsNvuBg3" type="behandlas_i"/>
        <correspContext corresp="i-GLJ73HnrUiiaBiYsNvuBg3">
          <ref type="uppgift">2018/19:KrU2</ref>
          <ref type="ref_dok_id">H601KrU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">KrU2</ref>
          <ref type="ref_dok_titel">Långsiktig finansiering och stärkt oberoende för public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-CpWtGptSZAzhmrsx5cjng" type="motHeader">
        <div xml:id="i-Y7Py24ZmfV6jhaNvrCGENM" type="motTitle">
          Motion till riksdagen 2017/18:4201 av Roland Utbult m.fl. (KD)
          med anledning av prop. 2017/18:261 Långsiktig finansiering och
          stärkt oberoende för public service
        </div>
      </div>
      <div xml:id="i-22BGGfPjgHqPHEqafTMtCu" type="motBody">
        <div xml:id="i-MmgLHhNdbP1p1kBhQcCEo1" type="motProposal" subtype="förslag">
          <head xml:id="i-TJPTbWqYZX94znE8rtDi3">
            Förslag till riksdagsbeslut
          </head>
          <list xml:id="i-AwShBR2zSVfuQyJMrVg2DP" style="ol">
            <item xml:id="i-S7p22wRbRTpGPWg3tyjEou">
              Riksdagen antar regeringens förslag till beslut med ändringen
              att de sändningstillstånd som utfärdas närmast efter ikraftträdandet
              för Sveriges Radio, Sveriges Television och Utbildningsradion
              ska gälla i sex år och att de nya bestämmelserna om åttaåriga
              sändningstillstånd ska tillämpas första gången för tillstånd som
              gäller fr.o.m. den 1 januari 2026.
            </item>
            <item xml:id="i-SiiT7BqYDr9vD3ZSD3YtGG">
              Riksdagen ställer sig bakom det som anförs i motionen om att
              medel som frigörs när Radiotjänst i Kiruna AB läggs ned bör användas
              för att sänka avgiften för avgiftsbetalarna och tillkännager detta
              för regeringen.
            </item>
            <item xml:id="i-U2uEwZm9VKzxw1yKAXLcMw">
              Riksdagen ställer sig bakom det som anförs i motionen om att
              i kommande sändningstillstånd se över möjligheterna för sponsring
              till SVT och tillkännager detta för regeringen.
            </item>
            <item xml:id="i-So5LtfMTKK7Rb1r9dpSqdn">
              Riksdagen ställer sig bakom det som anförs i motionen om att
              regeringen bör se över Granskningsnämndens uppdrag för att säkerställa
              krav på saklighet och opartiskhet och tillkännager detta för regeringen.
            </item>
          </list>
        </div>
        <div xml:id="i-41sSNwcJqhS2LjFNu4Ntqu" type="motContent">
          <head xml:id="i-Rizg6rChGV8U2fYrxaCtSF" type="h1">
            Inledning
          </head>
          <p xml:id="i-5vnAfCNZQqdeFraCnfSTMk">
            Kristdemokraterna ser med tillfredsställelse på den breda enighet
            som råder i riksdagen när det gäller betydelsen av public service.
            Det uppdrag som utförs av Sveriges Radio, Sveriges Television
            och Utbildningsradion är viktigt och grundläggande för vår demokrati
            och vårt öppna samhälle.
          </p>
          <p xml:id="i-EpfSXenj97cYfntZcXQ22P">
            Kristdemokraterna är för ett oberoende public service som kan
            tillhandahålla oberoende och saklig nyhetsförmedling, djupgående
            och objektiv granskning samt ett brett och högkvalitativt kulturutbud
            och folkbildning. Vi har länge föreslagit att dagens radio- och
            tv-avgift ska ersättas med en individuell avgift som tas in via
            Skatteverket och att Rikab därmed läggs ned. Samtidigt som avgiftsmodellen
            inte får påverka public services oberoende negativt. Därtill ser
            vi mot bakgrund av dagens snabba teknikutveckling att det behövs
            en modern och teknikneutral finansieringsmodell för public service.
          </p>
          <p xml:id="i-8HkBzqKdwJVC4z9GfV5Ype">
            Ett av ledorden i den parlamentariska public service-utredningens
            betänkande är legitimitet. En förändrad finansieringsmodell måste
            upplevas ha hög legitimitet hos befolkningen för att vara långsiktigt
            hållbar. Med det förslag som kommittén nu lägger blir det för
            de flesta hushåll ingen eller liten skillnad i förhållande till
            hur det fungerar i dag. Samtidigt innebär det lättnader eller
            förenklingar för den med väldigt små eller inga marginaler.
          </p>
          <p xml:id="i-W1Fzzm9zh1jAD7Mpq2A6dw">
            Kristdemokraterna ställer sig bakom förslaget till ny finansiering
            av radio och tv, med de motiveringar som anges i utredningen,
            dock med ett antal synpunkter och avvikande meningar.
          </p>
          <head xml:id="i-VL5nmfWMzEXQguCFvd6npC" type="h1">
            Sändningsperiodens längd
          </head>
          <p xml:id="i-P8ePzqomrpa6J3YKj9rTco">
            I den parlamentariska public service-utredningens delbetänkande
            läggs förslag om att tillståndsperioden för public service-bolagen
            framöver ska vara åtta år. För att anpassa tillståndsperioden
            till riksdagens mandatperioder föreslår utredningen att den första
            tillståndsperioden fastställs till sex år och gäller 2020–2026,
            för att därefter övergå till åttaåriga tillstånd. Regeringen gör
            dock en annan bedömning och föreslår att den första perioden ska
            omfatta tio år, alltså 2020–2030, då man menar att en kortare
            period skulle hota programföretagens oberoende.
          </p>
          <p xml:id="i-GMD5y5VVRfE1qXYf7ae1CQ">
            Vi gör från Kristdemokraternas sida en annan bedömning än regeringen.
            I ett snabbt föränderligt landskap får en tillståndsperiod om
            tio år anses vara alltför lång. Den snabbt föränderliga mediemarknaden
            anges också som försvårande omständigheter av flera remissinstanser
            när det gäller längden på tillståndsperioden. Vi delar den uppfattningen
            och vidhåller därför utredningens förslag. Bestämmelserna om åttaåriga
            tillstånd bör därför tillämpas fr.o.m. den 1 januari 2026.
          </p>
          <head xml:id="i-Xvb8PASiJMeDic2cRdxbya" type="h1">
            Medel för Radiotjänst i Kiruna AB ska återgå till avgiftsbetalarna
          </head>
          <p xml:id="i-BLxVpGZ5mBgdaPudQ4KYUZ">
            I dag sköter Radiotjänst i Kiruna AB såväl uppbörd av radio-
            och tv-avgift som avgiftskontroll. För denna uppgift avsätts också
            en del av radio- och tv-avgiften. Detta är medel som avgiftsbetalarna
            har avstått, och när detta uppdrag nu upphör och Radiotjänst läggs
            ned är det rimligt att dessa medel återgår till avgiftsbetalarna
            och därmed också bidrar till en sänkning av avgiften.
          </p>
          <head xml:id="i-7Yed8jMms84RDEpX8M2qum" type="h1">
            Intäkter från sponsring
          </head>
          <p xml:id="i-RpjX5ZhWYNGsdBVWMtvRAU">
            En av public services grundförutsättningar är att man ska stå
            oberoende från såväl politisk som kommersiell påverkan. En grundprincip
            i sändningstillstånden är därför att bolagen inte får sända reklam
            och sådana sponsrade program där sponsorbidraget har tillfallit
            bolagen direkt. Detta är en viktig princip för bolagens legitimitet
            och för att man ska kunna hävda sitt oberoende. Trots detta finns
            det i sändningstillstånden ett undantag för bolagen där det för
            SVT gäller att sponsring får förekomma vid högst 20 evenemang
            per år. Detta motiveras med att SVT ska kunna sända attraktiva
            sportevenemang som förutsätter sponsring.
          </p>
          <p xml:id="i-FuH1jvmVmFZnK2PdbK5sDx">
            Att SVT får sända 20 sponsrade evenemang per år kan tyckas rimligt,
            men i realiteten innebär det betydligt mer. Varje evenemang kan
            innehålla ett större antal enskilda sändningar. De senaste åren
            har SVT sänt sponsringsinslag vid ca 500–600 enskilda sändningar
            och vid varje sändning visas sponsring för ett flertal aktörer,
            ibland flera gånger under sändningen. Detta är i grunden ett problem.
            Att man i en sändning täcker över varumärken på kläder och skyltar
            för att i nästa mata ut uttalade sponsringsinslag riskerar att
            skada bolagets trovärdighet och rimmar illa med kravet om kommersiellt
            oberoende. Kristdemokraterna menar att det är viktigt att se över
            möjligheterna till sponsring för SVT. Vi menar att detta är viktigt
            för att ytterligare stärka förtroendet för public service-bolagens
            oberoende.
          </p>
          <head xml:id="i-UBairUxWNyvLA5jEWtMQdY" type="h1">
            Översyn av Granskningsnämndens verksamhet
          </head>
          <p xml:id="i-8K9fV6nFg8pfE6E4G5N6CB">
            För att kunna motivera den föreslagna finansieringsmodellen behöver
            vi skapa strukturer runt om public service för att garantera oberoendet.
            Granskningsnämnden är en mycket viktig del av detta och bör ha
            styrka i sitt arbete.
          </p>
          <p xml:id="i-GL4995NqERUDvcn97JFSyf">
            Granskningsnämnden finns för att pröva om innehållet i radio-
            och tv-program följer de regler som finns för sändningarna. Vem
            som helst kan alltså anmäla ett program för granskning, till skillnad
            från t.ex. Pressens opinionsnämnd där endast den som anser sig
            själv utsatt för publicitetsskada kan anmäla. Granskningsnämnden
            undersöker om innehållet i bl.a. Sveriges Radios, Sveriges Televisions
            samt Utbildningsradions radio- och tv-program uppfyller vissa
            krav på bl.a. saklighet och opartiskhet.
          </p>
          <p xml:id="i-GiwN462yxRK8D9GJ5bXxYf">
            Granskningsnämndens verksamhet måste alltid präglas av offentlighet
            och tydlighet. Det innebär bl.a. att högre krav bör ställas på
            att de beslut som Granskningsnämnden meddelar alltid ska vara
            motiverade. Där brister det inte sällan i dag vad gäller avslagsbesluten.
          </p>
          <p xml:id="i-TCY2beXL2GfGsJf2oNvrwL">
            Det bör vidare ställas högre krav på Granskningsnämndens handläggning
            av ärenden som anmälts dit. Det finns starka skäl för att Granskningsnämnden
            åläggs ett tydligare utredningsansvar än vad nämnden har i dag.
            Det skulle skapa bättre förutsättningar för beslut som vilar på
            korrekta fakta och relevanta omständigheter jämfört med ett system
            som bygger på att den anmälande partens uppgifter sätter ramen
            för Granskningsnämndens prövning. Det är inte rimligt att utgå
            från att den som anmäler ett program till Granskningsnämnden alltid
            kan förväntas känna till exakt vilka omständigheter som är relevanta
            för nämndens fortsatta prövning.
          </p>
          <p xml:id="i-Bz74Gwettts8hJYqJJVgqE">
            När Granskningsnämnden fäller ett programföretag för att inte
            ha följt reglerna om opartiskhet och saklighet leder det i regel
            endast till att programföretaget offentliggör beslutet. Kravet
            på att ett fällande beslut ska offentliggöras bör, i enlighet
            med vad som angetts ovan, förtydligas så att offentliggörandet
            alltid blir lika tydligt som den klandrade rapporteringen det
            klandrade inslaget. Utgångspunkten bör vara att det ska få samma
            framskjutna placering som det inslag som föranledde fällningen.
          </p>
          <p xml:id="i-8vQEuLaoLNCxzCeW51iVZY">
            Därutöver bör Granskningsnämnden få fler sanktionsmöjligheter
            – det bör exempelvis övervägas om Granskningsnämnden ska kunna
            ålägga programföretag som bryter mot sändningstillståndet en särskild
            avgift. I dag kan nämnden ansöka hos Förvaltningsrätten i Stockholm
            om att programföretaget ska betala en särskild avgift – det gäller
            dock endast vid överträdelse av reglerna om otillbörligt gynnande,
            reklam och sponsring.
          </p>
          <p xml:id="i-HnQ4ttcrhZH9SNs35NC7a3">
            Mot bakgrund av det som anförs bör regeringen se över Granskningsnämndens
            uppdrag i syfte att ta fram åtgärder för att säkerställa att public
            service lever upp till kraven på saklighet och opartiskhet.
          </p>
        </div>
        <div xml:id="i-GWSPYTtfJ1c8ax6mB6ddJV" type="signatureBlock">
          <list xml:id="i-TVVjmk5ArqyR33ZLh63ZY3">
            <item xml:id="i-XoKfbxrrPUpZkcLHWrigsG" type="signature">
              Roland Utbult (KD)
            </item>
            <item xml:id="i-DJ3T3R8h3eoRxKVruxZDVB" type="signature">
              Emma Henriksson (KD)
            </item>
            <item xml:id="i-2M2EaC8JB2T91R81HDkX7b" type="signature">
              Lars-Axel Nordell (KD)
            </item>
            <item xml:id="i-VvaTB1aXeeLipJi8HgKbHf" type="signature">
              Magnus Oscarsson (KD)
            </item>
            <item xml:id="i-XYd8NjuGsVGCyhzg9UH2LM" type="signature">
              Annika Eclund (KD)
            </item>
          </list>
        </div>
      </div>
    </body>
  </text>
</TEI>
