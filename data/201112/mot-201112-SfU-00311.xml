<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SfU-00311">
  <teiHeader>
    <fileDesc>
      <titleStmt>
        <title>Utgiftsområde 8 Migration</title>
        <author corresp="i-G8564CqEnhC5PBjZSwUxsE">av Tomas Eneroth m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 8 Migration</title>
          <idno type="rdwebb">GZ02Sf311</idno>
          <rs type="number">Sf311</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GZ02Sf311/text</ref>
          <ref type="dokument_url_html">http://data.riksdagen.se/dokument/GZ02Sf311</ref>
          <ref type="dokumentstatus_url_xml">http://data.riksdagen.se/dokumentstatus/GZ02Sf311</ref>
          <ref type="doc">http://data.riksdagen.se/fil/EEA687AC-8308-4129-9B6A-7B5DF888E3CC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-4LKTA9z8sbBuJRYc3JmusK</idno>
            <name>Shadiye Heydari</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TVwo4mCECu692GW3ntqQzo</idno>
            <name>Kurt Kvarnström</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-G8564CqEnhC5PBjZSwUxsE</idno>
            <name>Tomas Eneroth</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-AqkTDdERRgq7MWP7ajMpZo</idno>
            <name>Jasenko Omanovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HA8qZKZU3je8nF69VtPrqk</idno>
            <name>Eva-Lena Jansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KCyyRs9HnkQhss61gii5F7</idno>
            <name>Fredrik Lundh Sammeli</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Lg48W5HuMfjYTLn3Kucsks" type="signed"/>
        <correspContext corresp="i-Lg48W5HuMfjYTLn3Kucsks">
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-4LKTA9z8sbBuJRYc3JmusK"/>
          <note type="signatory" corresp="i-TVwo4mCECu692GW3ntqQzo"/>
          <note type="signatory" corresp="i-G8564CqEnhC5PBjZSwUxsE"/>
          <note type="signatory" corresp="i-AqkTDdERRgq7MWP7ajMpZo"/>
          <note type="signatory" corresp="i-HA8qZKZU3je8nF69VtPrqk"/>
          <note type="signatory" corresp="i-KCyyRs9HnkQhss61gii5F7"/>
        </correspContext>
        <correspAction xml:id="i-H3v6wkTGfAvJa3sp1ZUZSB" type="numbering">
          <date when="2011-10-10"/>
        </correspAction>
        <correspAction xml:id="i-4q91K5SsivifX2AbngJi8t" type="submission">
          <date when="2011-10-05"/>
        </correspAction>
        <correspAction xml:id="i-DHM1GR5aFksH3QGyhQKXQc" type="transfer">
          <date when="2011-10-05"/>
        </correspAction>
        <correspAction xml:id="i-9fAapYSfKDLabmBfgZ1Sxh" type="assigned"/>
        <correspContext corresp="i-9fAapYSfKDLabmBfgZ1Sxh">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-EdeU6iTKW6Cf5r3hEDq6b5" type="motBody">
        <div xml:id="i-9XJSZnXaRDwavQontTb3a7" type="motProposal" subtype="förslag">
          <head xml:id="i-BcZ2nmJgHoH6Q5kkTGT3VD">
            Förslag till riksdagsbeslut
          </head>
          <list xml:id="i-57kFXFsNHWRJP5CKv8rcEf" style="ol">
            <item xml:id="i-2w5SVqCRenynqoGiPn7phS">
              Riksdagen tillkännager för regeringen som sin mening vad som
              anförs i motionen om ett gemensamt europeiskt asylsystem.
            </item>
            <item xml:id="i-R9GMk6Do3so3Ncc9NsoPGj">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att utveckla
              och förbättra Dublinsamarbetet.
            </item>
            <item xml:id="i-S5YuD6xe4PZhxoh4sxbLTU">
              Riksdagen tillkännager för regeringen som sin mening vad som
              anförs i motionen om att Sverige inom EU ska verka för att Frontex
              utvärderas samt att UNHCR ges en mer aktiv roll i Frontex operativa
              arbete vid EU:s gränser. 1
            </item>
            <item xml:id="i-BbQcQV8MmCP9rPbXRgSK6W">
              Riksdagen tillkännager för regeringen som sin mening vad som
              anförs i motionen om behovet av myndighetsbaserad arbetsmarknadsprövning
              vid arbetskraftsinvandring från tredjeländer.
            </item>
            <item xml:id="i-83Es2pPi8CXmXucDcaZCzL">
              Riksdagen tillkännager för regeringen som sin mening vad som
              anförs i motionen om riskerna för att asylsystemet kan urholkas
              vid en sammanblandning av asylskäl och arbetskraftsinvandring.
            </item>
            <item xml:id="i-RvP73GQnGiBHEfaiyhEtvC">
              Riksdagen tillkännager för regeringen som sin mening vad som
              anförs i motionen om behovet av att tydliggöra begreppet synnerligen
              ömmande omständigheter i utlänningslagen.
            </item>
            <item xml:id="i-69EEgAVSoVgL5zTjV4C7y2">
              Riksdagen tillkännager för regeringen som sin mening vad som
              anförs i motionen om behovet av ett tydliggörande av begreppet
              inre väpnad konflikt.
            </item>
            <item xml:id="i-9koZSXEkZ7Mj7Fxi9ncXFd">
              Riksdagen tillkännager för regeringen som sin mening vad som
              anförs i motionen om behovet av system för hantering av feltolkningar
              inom migrationspolitiken och eventuella påföljder vid sådana.
            </item>
            <item xml:id="i-B4mUxKzAsYuztYevbqCS24">
              Riksdagen tillkännager för regeringen som sin mening vad som
              anförs i motionen om utbildning av personal inom Migrationsverket
              och domstolar vad gäller genus-, barn- och hbt-perspektiv i prövningsprocessen.
            </item>
            <item xml:id="i-7Jeyjm6gDVkUf8ZfqWvHXq">
              Riksdagen tillkännager för regeringen som sin mening vad som
              anförs i motionen om Migrationsverkets utredningar av tortyr.
            </item>
            <item xml:id="i-7zm1v2JQxFA2SnQUF218PL">
              Riksdagen tillkännager för regeringen som sin mening vad som
              anförs i motionen om stöd för ett värdigt återvändande.
            </item>
            <item xml:id="i-DQUXgqv6b3bPXrKnRK1vKp">
              Riksdagen tillkännager för regeringen som sin mening vad som
              anförs i motionen om behovet av att alla landets kommuner solidariskt
              tar ansvar för flyktingmottagandet. 2
            </item>
            <item xml:id="i-WccytjbWzNq4xVoXCDCbcg">
              Riksdagen tillkännager för regeringen som sin mening vad som
              anförs i motionen om att tillsätta en utredning för att titta
              på nya boendemöjligheter för nyanlända i syfte att uppnå ett värdigt
              mottagande och en bra väg in i samhället.
            </item>
            <item xml:id="i-WEb9sHA3rnAjwZotdYzoGy">
              Riksdagen tillkännager för regeringen som sin mening vad som
              anförs i motionen om tillsyn över tolkförmedlingar.
            </item>
            <item xml:id="i-MMhjYPmcuoavFW2hYqDxjJ">
              Riksdagen tillkännager för regeringen som sin mening vad som
              anförs i motionen om ett kraftfullt svenskt agerande inom EU för
              ett solidariskt mottagande av vidarebosatta på en hög nivå.
            </item>
            <item xml:id="i-WKS8sHiYeKkMnsdtjEYDmX">
              Riksdagen tillkännager för regeringen som sin mening vad som
              anförs i motionen om att kraven på identitetshandlingar bör ändras
              omedelbart så att familjer från Somalia inte hindras att återförenas.
            </item>
            <item xml:id="i-JqGH6rPp9yg1H1ZVnPzPod">
              Riksdagen tillkännager för regeringen som sin mening vad som
              anförs i motionen om försörjningskrav vid anhöriginvandring.
            </item>
            <item xml:id="i-YHHofGo3Fz3qHkYJQuGLbh">
              Riksdagen tillkännager för regeringen som sin mening vad som
              anförs i motionen om behovet av att alla landets kommuner solidariskt
              tar ansvar för mottagandet av ensamkommande flyktingbarn.
            </item>
            <item xml:id="i-BVMLDwe2iQxhEqPrc4VAkZ">
              Riksdagen tillkännager för regeringen som sin mening vad som
              anförs i motionen om att kommunerna har förutsättningar att tillgodose
              behovet av gode män. 3
            </item>
            <item xml:id="i-PouivrT8DDVgAq8cmsyBwz">
              Riksdagen tillkännager för regeringen som sin mening vad som
              anförs i motionen om vård och skola på lika villkor för alla barn.
            </item>
            <item xml:id="i-H6hZ85HKGRzBo9AoVTnYBj">
              Riksdagen tillkännager för regeringen som sin mening vad som
              anförs i motionen om behovet av att utforma gemensamma riktlinjer
              för landstingen när det gäller vård till papperslösa.
            </item>
            <item xml:id="i-UoLibJgANJdFEV4c5pjsdM">
              Riksdagen tillkännager för regeringen som sin mening vad som
              anförs i motionen om åtgärder för lagföring av oseriösa arbetsgivare
              som olagligen anställer personer utan arbetstillstånd och om en
              lagändring så att arbetstagare kan tilldömas skadestånd vid ett
              olagligt anställningsförfarande.
            </item>
          </list>
          <p xml:id="i-Tqa7oVa4Y7Ler6mwd8UgpQ">
            1 Yrkande 3 hänvisat till JuU.
          </p>
          <p xml:id="i-ASX7Dz9WhwZoQo5oug6eLi">
            2 Yrkande 12 hänvisat till AU.
          </p>
          <p xml:id="i-PZZsKpQFxAeKrnqmvgazMq">
            3 Yrkande 19 hänvisat till CU.
          </p>
        </div>
        <div xml:id="i-JHTVcuDBUbR1w3qmZ6bJJC" type="motContent">
          <head xml:id="i-NG9z38xTRYRamubwtUhtnN" type="h1">
            Motivering
          </head>
          <p xml:id="i-77cqZHwD4J2zfX6dFwefjt">
            Migrationen i världen ökar, och Sverige är en del av den utvecklingen.
            En del kommer hit för att söka skydd, andra för att förena sig
            med sin familj och en del för att arbeta. Oavsett skälet till
            att människor flyttar hit bidrar de med kunskap, idéer, arbetskraft
            och företagande, som har fått och kommer att få stor betydelse
            för Sveriges utveckling. Migration handlar om människor och möjligheter.
          </p>
          <p xml:id="i-5NDc8RYWZnNj2zTKfeayLn">
            Det är bra att människor kommer till Sverige och vill arbeta,
            men Sverige måste bli bättre på att välkomna människor som flyttar
            hit och bättre ta tillvara deras kunskaper och resurser. Barn
            väljer inte själva att bli migranter, och därför måste särskild
            hänsyn tas till barnens situation i all typ av migration.
          </p>
          <p xml:id="i-E5gLCeaEjzxsrDwDsdPFVz">
            Under vissa tider har Sverige verkat för att människor skulle
            söka sig till vårt land för att fylla ut den brist på arbetskraft
            som funnits. Denna migration har varit en viktig del i den svenska
            utvecklingen. Genom partssamverkan på arbetsmarknaden har arbetsgivare
            och fackliga organisationer tagit ett gemensamt ansvar för integration
            och stabilitet via vad som brukar kallas den svenska arbetsmarknadsmodellen.
          </p>
          <p xml:id="i-DqMqyohxTp5dsBT1LWoePC">
            Vi socialdemokrater värnar den reglerade invandringen men också
            rätten att söka asyl som är en grundläggande mänsklig rättighet.
            Den utgår ifrån människors behov av skydd och deras fruktan för
            förföljelse. Varje person som söker asyl i Sverige ska få en rättssäker
            prövning och ett beslut inom rimlig tid.
          </p>
          <p xml:id="i-23KCdJZ3KmUjLmXnxZM7S6">
            Samtidigt som vi ser en rad positiva effekter av migrationen
            kan vi se några negativa effekter. Globaliserad brottslighet och
            människohandel leder till utsatthet och beroendeställning för
            många människor. Detta utgör en politisk utmaning, såväl för Sverige
            och EU som för övriga världen. Orättvisa ekonomiska villkor och
            avsaknaden av demokrati är några förutsättningar för människohandel,
            och åtgärder bör därför sikta på att minska klyftor och stärka
            demokratin.
          </p>
          <p xml:id="i-5D2GhNttLJStzYid5pBBUP">
            Vi vill bibehålla den tradition som gjort att Sverige ses som
            ett föredöme vad gäller att såväl ge människor skydd som att vara
            påverkande för stabilisering och demokratisering av regioner i
            världen.
          </p>
          <p xml:id="i-YAddv9e22aA3rQCWx8Ai9">
            Vi socialdemokrater vill bejaka den globala migrationen och vi
            vill också verka för en politik som motverkar kriminella inslag
            liksom den förföljelse som utgör skäl för att människor tvingas
            fly. Vi vill se en politik med bred förankring i Sveriges riksdag
            men också hos medborgarna i hela landet. Regeringen valde en annan
            väg, och den migrationspolitiska överenskommelsen med Miljöpartiet
            ställer nu höga krav och förväntningar på leverans.
          </p>
          <head xml:id="i-AuFV3NnhydMuvcyoPqXmaw" type="h2">
            En europeisk asyl- och migrationspolitik
          </head>
          <p xml:id="i-T3ZQvi8qgh5y7zFnX6qS6c">
            Inom Europeiska unionen skapas förutsättningar för en harmoniserad
            asyl- och migrationspolitik. Det är i grunden en viktig utveckling
            som vi socialdemokrater har medverkat till. Det är dock viktigt
            att denna harmonisering kännetecknas av de värderingar som Sverige
            stått för. Det övergripande målet måste vara att EU genom en harmonisering
            kan öka sin kapacitet inom politikområdet.
          </p>
          <p xml:id="i-EwBpCNjko82zx3kgQBXcz7">
            Under 2012 ska ett gemensamt asylsystem upprättas inom unionen.
            Regeringen måste agera aktivt för ökade resurser och högre ambitionsnivå
            om det ska finnas någon som helst realism i att systemet ska vara
            klart under nästa år. Den svenska hållningen måste vara att inför
            och även efter ett genomförande vara pådrivande för en humanitär
            och kraftfull hållning som ger skydd och skapar stabilitet i en
            allt mer globaliserad värld. I ett gemensamt asylsystem måste
            en hörnsten vara att asylsökande får en rättvis och rättssäker
            behandling oavsett vilket land de kommer till i EU. Det ska respektera
            mänskliga rättigheter och bygga på tillit mellan länderna. Vi
            måste ha ett solidariskt system där vi gemensamt delar på ansvaret
            för detta.
          </p>
          <p xml:id="i-68fmYDNRhSQqcTJrQVYNo3">
            Vi vill också understryka behovet av att utveckla och förbättra
            Dublinsamarbetet för att skydda familjers sammanhållning, garantera
            rättsäkerheten samt värna mänskliga rättigheter.
          </p>
          <p xml:id="i-5GSGJAJXD4QieBFxJzHLXn">
            EU:s gränsövervakningssystem, Frontex, som bland annat byggs
            upp vid Europas södra gräns visar på en oroande utveckling. Frontex
            har starkt ifrågasatts av många internationella organisationer
            utifrån rapporter om att rätten till asyl inte värnas utan att
            Frontex hindrar människor från att ta sig in i EU för att söka
            asyl. Frontex ska inte användas för att bygga murar mot omvärlden
            utan skapa ordning och reda vid unionens yttre gränser. Frontex
            bör utvärderas och dess funktion diskuteras och granskas inom
            EU. UNHCR bör ges en än mer aktiv roll i Frontex operativa arbete
            vid EU:s gränser.
          </p>
          <p xml:id="i-JVkPCkfATmmwcnBiTbDX3C">
            Hittills har fokus riktats alltför ensidigt mot åtgärder för
            att minimera migrationen till EU. Detta trots att de stora utmaningarna
            handlar om att förebygga mänskliga katastrofer som pågår i områden
            nära EU samt de demografiska utmaningar unionen står inför det
            närmaste decenniet.
          </p>
          <p xml:id="i-PTopsM8HNMeRa61LrnKVQx">
            Inom EU lever idag många människor utan uppehållstillstånd, inte
            sällan under fruktansvärda förhållanden när deras utsatthet hänsynslöst
            utnyttjas. Mänskliga rättigheter är universella och innefattar
            även dem som lever inom EU utan tillstånd. Att förhindra de dagliga
            kränkningarna av dessa människors rättigheter borde vara av högsta
            prioritet.
          </p>
          <head xml:id="i-Qcfbu8zDTsymw2r6bWPd16" type="h2">
            Arbetskraftens ökade rörlighet
          </head>
          <p xml:id="i-UD8Y6QA8jWL9PUA9UhDeHd">
            Vi socialdemokrater ser ett värde i utbytet av kunskap och möjligheterna
            för människor att söka arbete över nationsgränserna. Sverige har
            haft en lång tradition av arbetskraftsinvandring men också tider
            då svensk arbetskraft i stor utsträckning sökt sig utanför vår
            nation för att erhålla arbete, även för att skaffa sig en kompetens
            för att stå starkare på den svenska arbetsmarknaden. Vi kan idag
            se en ökande rörelse över nationsgränserna inom EU där rörelserna
            över Öresund är ett föredöme.
          </p>
          <p xml:id="i-DkHWc2bB9MiGPp4DBfwCMQ">
            Arbetskraftsinvandring från tredjeland var föremål för en parlamentarisk
            utredning, den så kallade Kakiutredningen. Vi socialdemokrater
            markerade i utredningen att svensk lagstiftning skulle värna de
            arbetskraftsinvandrade liksom den svenska arbetsmarknadsmodellen
            genom att bibehålla den myndighetsbaserade arbetsmarknadsprövningen
            liksom att klargöra skiljelinjerna mellan asylprocess och arbetskraftsinvandring.
          </p>
          <p xml:id="i-YBh4w7VEMoMsP6QhcbMH1y">
            Vår hållning är fortfarande att arbetsmarknadens parter gemensamt
            med den svenska arbetsmarknadsmyndigheten skall klargöra behovet
            av arbetskraftsinvandring samt att asylprocessen måste skyddas
            för att människors behov av skydd från förföljelse inte skall
            blandas samman med arbetsförhet och arbetsgivares behov av arbetskraft.
          </p>
          <p xml:id="i-FoDVRmibU9fYTEQboUnMbe">
            Exemplen där människor utnyttjas på arbetsmarknaden har inte
            minskat i tider av lågkonjunktur. Hotell- och restaurangfacket
            har i rapporten Migrationsprojektet granskat 54 arbetsplatser
            som ansökt om och fått beviljat att anställa migrerad arbetskraft.
            Ett eller flera lag- eller avtalsbrott hittades hos 33 av de 54
            arbetsplatserna. Det är därför viktigt att en utvärdering görs
            av den förändrade lagstiftningen och att stabila förutsättningar
            skapas som ger trygghet för såväl individ som arbetsplatser och
            företag.
          </p>
          <head xml:id="i-HQR8vLNCSmyfTLhrn8rhCF" type="h2">
            Synnerligen ömmande omständigheter
          </head>
          <p xml:id="i-Qvg9xfmdoAfCcmcF5jecb9">
            I utredningen Den nya migrationsprocessen påtalades att en diskrepans
            kan finnas mellan lagstiftning och förarbeten vad gäller begreppet
            synnerligen ömmande omständigheter. Inför riksdagsbehandlingen
            av den nya utlänningslagen fanns en stor diskussion vad gäller
            just borttagandet av begreppet humanitära skäl och införandet
            av det mera juridiska begreppet synnerligen ömmande omständigheter.
          </p>
          <p xml:id="i-2MJ2GgCCu82cVJMEeevHr9">
            I maj 2011 redovisades i departementsrapporten Synnerligen ömmande
            omständigheter och verkställighetshinder en kartläggning av tillämpningen,
            hur undantagsbestämmelsen tillämpats och om den fått det genomslag
            som lagstiftaren avsett. Slutsatsen i rapporten är att domstolarnas
            tillämpning varit enhetlig under den undersökta perioden och att
            den inte har avvikit från vad Migrationsöverdomstolen uttalat,
            medan Migrationsverkets tillämpning varit mindre enhetlig.
          </p>
          <p xml:id="i-JDhSUh51udW6v9U1spPV3S">
            Migrationsverket anser sig ha utnyttjat det utrymme som finns
            och ändå fungerar det inte, det vittnar bland annat en rad humanitära
            organisationer och barnrättsorganisationer om. Då måste det innebära
            att det är fel på den praxis som utarbetats eller på lagstiftningen.
            Vår uppfattning är att begreppet synnerligen ömmande omständigheter
            har kommit att tolkas alltför restriktivt och bör ändras. Vi menar
            också att nuvarande praxis i ärenden som rör barn ska mildras.
          </p>
          <head xml:id="i-JNUTfGKAPGUH9txb9foLcH" type="h2">
            Inre väpnad konflikt
          </head>
          <p xml:id="i-XJc8SNcXLqHtTPYCUKHFFU">
            Vi socialdemokrater har vidare lyft fram frågan rörande den tolkning
            som gjorts av Migrationsdomstolen rörande begreppet inre väpnad
            konflikt. I en nyligen framlagd rapport, Vad krävs för att få
            asyl?, från Svenska Röda Korset och Raoul Wallenberginstitutet
            för mänskliga rättigheter och humanitär rätt konstateras i Bestämmelserna
            om väpnad konflikt [] och skiljelinjen dem emellan är otydlig
            och svårtillämpbar. Frågan är om lagstiftaren insåg problematiken
            med två likalydande bestämmelser med olika innebörd? Kritiken
            är mycket hård men berättigad och därför måste begreppet inre
            väpnad konflikt ändras så att skyddsgrunden blir rättssäker.
          </p>
          <p xml:id="i-K5jmfFCnazsFsGHk5DgjB5">
            I takt med att allt fler nationaliteter finns bland dem som kommer
            till vårt land är det av största vikt att tolkar finns tillgängliga
            som har kompetens att ge en rättvisande tolkning av de berättelser
            som skall ligga till grund i prövningen. Det handlar om att den
            sökande ska få en rättssäker behandling. Tolkfrågan och kompetensen
            hos tolkarna är därför mycket viktig. Ett system med prövning
            av tolkens agerande vid feltolkning och eventuella påföljder vid
            feltolkning bör utredas.
          </p>
          <head xml:id="i-Y9b83pyDMwiZpKuW7j9o4x" type="h2">
            Likabehandling i asylprocessen
          </head>
          <p xml:id="i-Cj25eQWNjCCdR3UgSNdRNh">
            Utvidgningen av flyktingbegreppet, som infördes före 2006, är
            betydelsefullt och det är viktigt att det resulterar i konkreta
            resultat i det prövningsarbete som görs hos migrationsmyndigheten.
            Kvinnor som utsatts för våldtäkt eller förnedrande handling har
            ofta svårt att framlägga sina skäl. De satsningar som har gjorts
            för att utreda kvinnors asylskäl måste fortsätta, till exempel
            när det gäller möjligheter att få välja handläggare, tolkar och
            offentliga biträden.
          </p>
          <p xml:id="i-9SFWod9bw3QBQ5m1Yjk56">
            Det är av största vikt att Migrationsverket ges resurser för
            utbildning och kompetensutveckling för att kunna hantera de könsmässiga
            skillnader som kan förekomma liksom att personalen utbildas och
            kompetensutvecklas i att hantera barnens och hbt-personers speciella
            skäl vid asylansökan.
          </p>
          <p xml:id="i-Ba4Trr9DGHwBJgt3LUXvnt">
            En stor andel av de asylsökande har utsatts för tortyr. Migrationsverkets
            medicinska utredningar vid misstanke om tortyr måste följa tydliga
            rutiner. Ifrågasätter verket att den asylsökande torterats menar
            vi att det är skäl för att en utredning ska göras. Sverige har
            i Europadomstolen fällts för att Migrationsverket ansåg att det
            inte var tillräckligt säkert att personen torterats och avslog
            ärendet. Men Europadomstolen ansåg att det borde ha gjorts en
            grundlig medicinsk utredning.
          </p>
          <head xml:id="i-4c1ccwFMWmoKx4hjmAJ67E" type="h2">
            Stöd för återvändande
          </head>
          <p xml:id="i-AAaMnLkku1Y4ZhQtDochri">
            Ett värdigt återvändande för de människor som får avslag på sin
            asylansökan är en central del i den svenska migrationspolitiken.
            Det är av största vikt att Migrationsverket genom ett bra motivationsarbete
            vid avslagsbeslut kan motivera till och verka för ett värdigt
            återvändande.
          </p>
          <p xml:id="i-MviS1xbEQQwvJkAsEGzRYC">
            Ambitionen måste vara att i minimal utsträckning tvingas överlämna
            fall till polis för handräckning vid avvisningsbeslut. De etiska
            regler som finns inom Migrationsverket och polis måste följas
            och eventuella avsteg måste utredas och hanteras utifrån uppställda
            regelsystem.
          </p>
          <p xml:id="i-Sx97h6HcU6wXsmsf5P24P3">
            Inom såväl EU som nationellt sluts återtagandeavtal med berörda
            länder. Dessa avtal kan vara en möjlighet för att finna värdiga
            och hanterbara former för återvändande. Det är dock viktigt att
            avtalen är utformade så att parterna gör enhetliga bedömningar
            av avtalstexterna och att dessa är transparenta för individen
            och samhället. Avtalen måste vidare vara utformade så att överenskommelser
            inte får sådana konsekvenser att de minimerar människors möjlighet
            att söka skydd enligt gällande konventioner.
          </p>
          <head xml:id="i-YVeDyqJfkrd6N2MPLML4Wf" type="h2">
            Mottagandet i landet
          </head>
          <p xml:id="i-RKe5AZ6okhYe4LtX6bN5xH">
            Flyktingmottagandet är inte jämnt fördelat över landet. Ett antal
            kommuner tar ett stort ansvar för mottagandet medan andra intagit
            en minst sagt avhållsam hållning. Denna utveckling är olycklig.
            Trycket på de kommuner som påtagit sig ansvaret är mycket hårt
            och löper risk att generera en rad problem under inte minst rådande
            konjunkturläge. Därför måste alla Sveriges kommuner ta emot flyktingar.
          </p>
          <p xml:id="i-AxA7xMc3FJLneH4HvQuA2R">
            Flyktingmottagandet i Sverige behöver utvecklas, med den självklara
            utgångspunkten att alla skall ges en reell chans till egen försörjning
            och att bli en aktiv del i samhället. De stimulansåtgärder som
            hittills gjorts från regeringens sida har inte nått önskade resultat.
          </p>
          <p xml:id="i-EfnDSTLAjv7PxmCNihTn9w">
            Det är av största vikt att frågan om ett solidariskt mottagande
            lyfts fram och att signalsystem ges till alla Sveriges kommuner.
            De ekonomiska villkoren måste för kommunerna ge ett långsiktigt
            stabilt förhållande.
          </p>
          <p xml:id="i-Gu9ybAkVMRAkHmqo1q8ZXz">
            Frågan om boendet för dem som kommit till vårt land har under
            åren varit en för många kommuner problematisk fråga. Boendet har
            också för många enskilda blivit ett problem och för barnen inneburit
            speciella komplikationer. Lagen om eget boende, EBO, fungerar
            inte och ett nytt system måste skapas. Regeringen måste omedelbart
            tillsätta en utredning för att titta på nya boendemöjligheter
            för nyanlända i syfte att uppnå ett värdigt mottagande och en
            bra väg in i samhället. Migrationsverket bör också se över förutsättningarna
            för hur deras personal kan samverka med det lokala samhället under
            asylprocessen.
          </p>
          <p xml:id="i-K4eJfHjdLuKsuGXgUjQLfb">
            I såväl asylsprocessen som mottagandet i kommunerna utgör tolkarna
            en viktig funktion. Det borde vara en självklarhet att det finns
            tillsyn över tolkförmedlingar. Dock har det efter förslaget i
            SOU 2004:15 till dags dato inte hänt någonting trots att nästan
            samtliga stora upphandlingar har resulterat i att lägsta pris
            slagit ut kvalitet och lett till ett överklagande.
          </p>
          <p xml:id="i-93XigFfkpqZebYFm6W7oU5">
            Nuvarande upphandlingssystem medger att mindre seriösa tolkförmedlingar
            kan uppge att de har tillgång till alla kompetenser och auktoriserade
            tolkar utan att detta stämmer. Detta förfarande går då ut över
            de utbildade och kvalificerade tolkarna, som får avtalsenliga
            arvoden och därmed oftast är något dyrare. Tolkens roll och tolkningens
            betydelse för rättssäkerhet och integration heter en färsk forskningsrapport
            om tolkservice från Lunds universitet som stöder detta resonemang.
            Slutsatsen i den rapporten är att en otillfredsställande tolkservice
            är både dyr och rättsosäker.
          </p>
          <p xml:id="i-NYdhQPeDYLPU2KiFA5LGZH">
            Dagens brist på tillsyn över tolkservice är inte tillfredsställande
            och bör behandlas av DO för kartläggning om detta inte är diskriminering
            av såväl tolkar som alla de som är beroende av en säker tolkservice.
          </p>
          <head xml:id="i-49dmiYcWbxzaDXSBFyFgfY" type="h2">
            Kvotflyktingar
          </head>
          <p xml:id="i-EYGddRzztU8sjHxzLZfdaD">
            Sverige har en tradition av vidarebosättning inom ramen av vad
            som brukar kallas kvotflyktingar. I det internationella perspektivet
            och inom FN lyfts Sverige fram som ett föregångsland. Det mottagande
            som Sverige haft har ökat för att möta det stora behov som finns
            för människor som idag lever otryggt i de många flyktingläger
            som finns runt oroshärdar. Vi socialdemokrater ser positivt på
            denna utveckling av ökat kvotflyktingmottagande och ser även positivt
            på att frågan lyfts fram inom EU. Vi vill dock se att regeringen
            än kraftfullare markerar det gemensamma ansvarstagande som måste
            finnas inom Europeiska gemenskapen.
          </p>
          <head xml:id="i-JYR5M99cKEc2THHC8i7fS6" type="h2">
            Anhöriginvandring
          </head>
          <p xml:id="i-8h8upDwk9EkTzrHL6TaKvi">
            En stor del av den totala migrationen utgörs av anhöriginvandring
            invandring som är förknippad med att anhöriga kan ges möjlighet
            att leva samman med den som tvingats lämna sitt land av olika
            skäl.
          </p>
          <p xml:id="i-C5NH7gfQd6LuGmo3bxDKL7">
            För att ansöka om återknytning finns krav på fastställd identitet.
            Man måste alltså ha tillförlitliga dokument, som visar identitet,
            för att få uppehållstillstånd. Cirka 95 procent av de asylsökande
            från Somalia får uppehållstillstånd i Sverige. För att få tillstånd
            att ta en anhörig till Sverige måste en asylsökande bevisa den
            anhöriges identitet. Eftersom Somalia har plågats av krig i över
            tjugo år saknas fungerande myndigheter som kan utfärda tillförlitliga
            id-handlingar. De få identitetshandlingar som ändå utfärdas accepteras
            inte av svenska myndigheter, och därför drabbas somaliska familjer
            extra hårt av detta.
          </p>
          <p xml:id="i-BFjqb1oTjJU82rUQv6x8Hu">
            Vid ett antal tillfällen, senast i budgetpropositionen för 2012,
            lovar regeringen tillsammans med Miljöpartiet att praxisändringar
            som påverkar möjligheten till anhöriginvandring ska göras och
            att lagändringen ska kunna träda i kraft den 1 juli 2012. För
            oss socialdemokrater är det oförståeligt varför en akut lagändring
            på ett välkänt problem, som anhöriginvandring, sedan 18 månader
            tillbaka ska få dröja så länge som ett år till. Även Migrationsverket
            kritiserar regeringen för senfärdighet.
          </p>
          <p xml:id="i-AqUuY7y5bAJZmmXG7xcSwL">
            Barn väljer inte själva att bli migranter. Barn väljer inte sina
            föräldrar eller den situation de befinner sig i. Barnets bästa
            ska vara vägledande vid beslut som rör barn. Lagen måste omedelbart
            ändras så att kraven på identitetshandlingar inte hindrar familjer
            från Somalia att återförenas.
          </p>
          <p xml:id="i-Vv4gH4d7SeHBcCKWgDqqdY">
            Regeringen införde 2010 ett försörjningskrav som villkor för
            att uppehållstillstånd ska beviljas en utlänning på grund av anknytning
            till en person i Sverige. Försörjningskravet innebär att anknytningspersonen
            ska kunna försörja sig och ha en bostad av tillräcklig storlek
            och standard för sig och utlänningen.
          </p>
          <p xml:id="i-K3jTy1AETJzTQs16mHD7Xd">
            Vi socialdemokrater, liksom en rad tunga remissinstanser, kan
            inte se att en åtgärd som innebär att människor känner en otrygghet
            i att inte veta om man kan få återförenas under trygga villkor
            kommer att leda till att integration och arbetsförhet ökar. Snarare
            tror vi att försörjningskrav inverkar kontraproduktivt på målen
            om ökad integration och delaktighet i arbetslivet. I detta hänseende
            medför regeringens politik en oroande perspektivförskjutning där
            vi känner att lagen är ett sätt att minska antalet asylsökande
            till Sverige. Regeringen bör få i uppdrag att göra en noggrann
            uppföljning av denna förändring och rapportera resultatet till
            riksdagen.
          </p>
          <head xml:id="i-93kXxaZicQYWZcRppiuqzR" type="h2">
            Ensamkommande barn
          </head>
          <p xml:id="i-FAhZk1Ttn9bJUAkgZGuZKh">
            Under senare år har inströmningen till Sverige av barn utan ordinarie
            vårdnadshavare, ensamkommande barn, ökat markant. Migrationsverket
            prognos-tiserar antalet ensamkommande barn för år 2011 till 1
            200. För att inte dessa barn och ungdomar skall fastna i de ankomstkommuner
            som finns har åtgärder satts in för att med kommunerna förhandla
            fram platser i hela landet. Resultatet kan inte sägas vara tillfredsställande
            då alltför många barn och ungdomar nu finns i ankomstkommunerna
            samtidigt som långtifrån alla kommuner säger sig vara villiga
            att ta emot dem.
          </p>
          <p xml:id="i-LJhonMEHfFL19BEzGrGmJD">
            Idag har länsstyrelserna ett mandat att förhandla med kommunerna
            om mottagandet av flyktingar. Vi socialdemokrater vill verkligen
            understryka vikten av att alla kommuner tar ett solidariskt ansvar
            för och ser möjligheter i dessa barn.
          </p>
          <p xml:id="i-53PwshHicMP2srRVSQEnG3">
            När barn kommer ensamma till Sverige och välkomnas till en kommun
            tillförsäkras de en god man. Då antalet ensamkommande barn stadigt
            ökar måste regeringen tillse att kommunerna har förutsättningar
            att tillgodose behovet av gode män.
          </p>
          <head xml:id="i-RMvZu1YDEerUgtsqi2B98y" type="h2">
            Papperslösa
          </head>
          <p xml:id="i-YHVKMLW44V9YyARZh3ackC">
            I Sverige finns idag en stor grupp människor som lever utan uppehållstillstånd.
            Dessa människor lever ofta under ytterst otrygga förhållanden.
            De finns i Sverige som kvarstannande efter lagakraftvunna avvisningsbeslut
            eller som illegala migranter utan att ha sökt uppehållstillstånd
            av olika skäl.
          </p>
          <p xml:id="i-2NeTLGz2Zivs1jrYvTkoST">
            Reglerna för invandring till Sverige innebär starka begränsningar
            för de papperslösa som befinner sig här. Samhället måste kunna
            skydda dem från att utnyttjas, samtidigt som samhället inte tillåter
            dem att vistas i Sverige. Samhället måste arbeta för att förebygga
            att människor lever här utan tillstånd.
          </p>
          <p xml:id="i-2N8hppkaQAgRLbFru2zN3X">
            Antalet papperslösa sägs under åren ha ökat markant. Det är ingen
            önskad utveckling att människor lever i Sverige utanför det som
            brukar benämnas välfärdssamhället. Speciellt drabbas barnen i
            denna situation av utanförskap. De regionala skillnaderna är stora
            vad gäller papperslösa och de flesta sägs enligt bedömare befinna
            sig i storstadsområdena.
          </p>
          <p xml:id="i-RmofTsRQeYjvmvwf2HoZTt">
            Papperslösa barn befinner sig i en särskilt utsatt position och
            har inga möjligheter att själva påverka sin situation. Barn har
            egna och tydliga rättigheter som uttrycks i FN:s barnkonvention.
            Barn under 18 år som inte själva har sökt, eller vars föräldrar
            aldrig ansökt, om uppehållstillstånd i Sverige, utgör idag en
            grupp som faller utanför lagstiftningen när det gäller sjukvård
            (de har dock tillgång till akut sjukvård). Dessa barn omfattas
            inte av samma vård som barn som är bosatta i Sverige eller som
            de barn som är gömda men har funnits med i asylprocessen. Vi kan
            aldrig acceptera att barn används som hävstång för att upprätthålla
            en reglerad invandring. Vi socialdemokrater anser att alla barn
            som lever i Sverige ska ha rätt till vård på lika villkor.
          </p>
          <p xml:id="i-XQdu3NWbrogttm5EKUi567">
            På samma sätt ska alla barn ha rätt till skolgång. Skolan ger
            dessa flickor och pojkar en viktig fast punkt i en vardag kantad
            av oro och fruktan.
          </p>
          <p xml:id="i-TomGhMs35UBm7475dBfWFK">
            För människor som lever i Sverige utan tillstånd, liksom många
            andra tillfälliga besökare, är tillgången till sjukvård ett problem.
            Principen att människor som inte är bosatta i Sverige och som
            inte ingår i den svenska sjukförsäkringen får betala för sig är
            rimlig. Men konsekvenserna kan bli svåra för dem som befinner
            sig i Sverige, lagligt eller ej, och som är i behov av sjukvård
            och inte kan betala. Kostnaden för viss vård är på vissa håll
            så pass hög att de allra flesta som besöker vårt land förmodligen
            skulle undvika att besöka sjukvården vid behov. Samtidigt är det
            önskvärt att människor som besöker vårt land också kan få vård
            om olyckan skulle vara framme, om man plötsligt skulle må sämre
            eller om man känner sig orolig och behöver träffa en läkare. Att
            ingen ska nekas nödvändig vård är självklart.
          </p>
          <p xml:id="i-J1r6Y6wJtHkpynKjKTsb3U">
            En översyn av nuvarande system bör göras för vad som ska gälla
            för personer utan försäkring, med syfte att öka tillgängligheten
            och överväga nya kostnadsmodeller. Vi socialdemokrater anser att
            en utredning skyndsamt ska tillsättas för att klargöra dessa frågor.
            Vidare anser vi att landstingen bör utforma gemensamma riktlinjer
            när det gäller vård till papperslösa.
          </p>
          <p xml:id="i-VSfYPwwetLWAgSZTtfR1pd">
            De vuxna utnyttjas genom att exploateras på arbetsmarknaden av
            oseriösa arbetsgivare. En viktig åtgärd för såväl arbetsmarknaden
            som för att förebygga att människor lever gömda är att motverka
            att oseriösa arbetsgivare anställer personer utan uppehållstillstånd.
            Arbetsgivare som anställer arbetskraft illegalt är inga välgörare
            utan begår en kriminell handling. Det handlar om att på olaglig
            väg tjäna snabba pengar på människors utsatthet.
          </p>
          <p xml:id="i-MB8P4LAczsqZN576KJe5pb">
            Det är inte de papperslösa som är roten till problemet problemet
            är kriminella arbetsgivare som dumpar löner och sociala villkor.
            Enligt utlänningslagen är det ett brott att arbeta i Sverige utan
            arbetstillstånd och den som gör det kan dömas till böter. Arbetsgivaren
            kan dömas till böter eller fängelse enligt samma lag. På EU-nivå
            har en gemensam lagstiftning tagits fram för påföljder för arbetsgivare
            som anställer tredjelandsmedborgare som vistas olagligt i EU samt
            krav på arbetsgivarna att vidta förebyggande åtgärder och andra
            kontroller.
          </p>
          <p xml:id="i-EXwXmCrFEKXn2ffwzop3ah">
            Vi socialdemokrater anser att en svensk lagändring bör göras
            så att arbetsgivaren kan dömas att betala skadestånd till arbetstagaren.
            Straffet för att utnyttja arbetskraft skulle således öka och sannolikt
            minska förekomsten av oseriösa arbetsgivare, samtidigt som incitamenten
            för att anmäla dessa skulle öka.
          </p>
        </div>
        <div xml:id="i-JQN6c8tXpFXjDNDBP7xLQ4" type="motSignatures">
          <list xml:id="i-6oQ4Y8FEMxBBt9xgzcWBfj">
            <item xml:id="i-21Ha5Tt5eCceU3SjPDXuaF" who="i-G8564CqEnhC5PBjZSwUxsE">
              Tomas Eneroth (S)
            </item>
            <item xml:id="i-PUjrZFtVHKu2m6rVrCUYEx" who="i-KCyyRs9HnkQhss61gii5F7">
              Fredrik Lundh Sammeli (S)
            </item>
            <item xml:id="i-D3bdCFHhNSA7yJNXSFWbAP" who="i-HA8qZKZU3je8nF69VtPrqk">
              Eva-Lena Jansson (S)
            </item>
            <item xml:id="i-QQXBTPXGKkznKrkiKN2hv6" who="i-TVwo4mCECu692GW3ntqQzo">
              Kurt Kvarnström (S)
            </item>
            <item xml:id="i-F9modRsicYVqmJGgjvuo78" who="i-4LKTA9z8sbBuJRYc3JmusK">
              Shadiye Heydari (S)
            </item>
            <item xml:id="i-5S8mQsdNyBexxMUz996R5B" who="i-AqkTDdERRgq7MWP7ajMpZo">
              Jasenko Omanovic (S)
            </item>
            <item xml:id="i-64zrqLzTi3WAuRhPsQ8b2d" who="i-SA8UxFhjAuPobYWN8Y2Qep">
              Annelie Karlsson (S)
            </item>
          </list>
        </div>
      </div>
    </body>
  </text>
</TEI>
