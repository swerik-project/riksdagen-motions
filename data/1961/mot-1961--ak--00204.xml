<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__ak__204/mot_1961__ak__204-001.pdf"/>
      <div type="motHeader" xml:id="i-3PsmJxd8t7t2FWB1WUfhd1">
        <div type="motTitle" xml:id="i-8b58pb9Tv3EyxsuG47j275"/>
        <div type="motSubmissionInfo" xml:id="i-HwqnWojGouPrc6sixPazVN"/>
      </div>
      <div type="motBody" xml:id="i-LuGhTXSmLvxjmWwUhh6r4v">
        <div xml:id="i-MzUFqbBrayjFH8bDn7AeDj">
          <p xml:id="i-7VgouKjwmCdRsRxAxqkZ5Q">
            Motioner i Andra kammaren, nr 204 år 1961 13
          </p>
          <p xml:id="i-7LCavDx6tHBh4PEYTRP1Gy">
            Nr 204 Av fru Gärde Widemar m. fl., om utredning rörande domstolsmäs-
            sig prövning av rättsfrågor i förvaltningen.
          </p>
          <p xml:id="i-EeEA2JshFsjvGzpiavEadL">
            (Lika lydande med motion nr 175 i Första kammaren)
          </p>
          <p xml:id="i-8Ev5cru3pVxE9bmQENuR3Q">
            Riksdagen har under senare år vid upprepade tillfällen haft att
            behandla frågan om införande av en sådan anordning, att rättsfrågor
            i förvaltningen kan bli föremål för en domstolsmässig prövning
            icke blott i regeringsrätten. Om att det här gäller ett betydelsefullt
            spörsmål har vid dessa diskussioner vanligen rått allmän enighet.
            I en tidsålder, då på grund av många olika samverkande omständigheter
            samhället i ökad omfattning erhållit befogen- het att administrativt
            ingripa i de enskilda medborgarnas göranden och låtanden, är det
            av grundläggande vikt att medborgarna har möjlighet att i tveksamma
            fall eller eljest, då misstag kan ha begåtts, bringa frågan om
            rättsenligheten av olika administrativa avgöranden under domstols
            pröv- ning. Utvecklingen mot ett alltmer komplicerat samhälle
            leder till att Spörs- målet efter hand får en allt högre angelägenhetsgrad.
            Principen om att de enskilda medborgarna bör ha tillgång till
            denna möjlighet är allmänt er- känd i alla kulturländer. Dess
            praktiska betydelse kan studeras redan i våra grannländer, där
            generella anordningar av olika art genomförts för till- godoseende
            av behovet av domstolsprövning inom förvaltningen. Vår förvaltning
            och vårt rättsväsende är för närvarande ej så uppbyggda, att önskemålet
            om generell möjlighet till domstolsmässig prövning av för- valtningsbeslut
            kan tillgodoses med nuvarande organisation utan åtskilliga reformer.
            Riksdagsmajoriteten har — då saken senast behandlades vid föregående
            riksdag — uttalat sig för att kraven på ökad rättssäkerhet vad
            angår administrativa avgöranden bör tillgodoses inom ramen för
            nuvarande system. Huruvida det är möjligt att nå fram till effektiva
            anordningar inom denna ram synes tveksamt. Det kan emellertid
            icke vara ändamålsenligt att — om frågan skall närmare utredas
            — från början binda sig vid nuvarande rättsskyddssystem. Detta
            har tillkommit under en annan tidsålder och un- der helt andra
            förhållanden. Med de förändrade villkoren för samhället över huvud
            har också anspråken på rättsskyddssystemet ändrats. En blivande
            utredning bör under sådana omständigheter lämpligen icke vara
            förhindrad att framlägga förslag också till mera principiella
            reformer. På detta liksom på andra fält måste successivt en anpassning
            till utvecklingens krav äga rum. Då tidigare ett mera allmänt
            utredningskrav avvisats, har man framför allt hänvisat till olika
            pågående utredningar eller vilande lagstiftnings- ärenden.
          </p>
          <pb facs="riksdagen-motions-pdf/data/1961/mot_1961__ak__204/mot_1961__ak__204-002.pdf"/>
          <p xml:id="i-KNkouFn4PXKiussU3oATvy">
            14 Motioner i Andra kammaren, nr 204 år 1961
          </p>
          <p xml:id="i-CChqTTduvxHrxHmAwrSpnC">
            Det torde numera stå fullt klart att författningsutredningen
            icke kan taga upp förevarande spörsmål i sin helhet till närmare
            undersökning. Den måste på denna punkt bygga på i stort sett nuvarande
            ordning. Dess arbete kan sålunda icke utgöra något hinder för
            en mera allmän utredning om det administrativa rättsskyddets tillgodoseende
            domstolsvägen, låt vara att resultatet av ett framtida utredningsarbete
            kan få betydelse för vissa grundlagsparagrafers utformning. Vad
            angår besvärssakkunniga har denna utredning uttryckligen i till-
            läggsdirektiv avskurits från att befatta sig med det allmänna
            spörsmålet om domstolsmässig prövning av förvaltningsbeslut. Utredningen
            har att framlägga förslag till ett förbättrat förvaltningsförfarande.
            Självfallet bi- drager en reform i sådan riktning på ett effektivt
            sätt att stärka rättssäker- heten vad angår förvaltningsärenden.
            Emellertid kan uppenbarligen icke på denna väg den trygghet för
            medborgaren vinnas, som ligger däri att ett administrativt avgörandes
            rättsenlighet kan prövas av ett utanför förvalt- ningen stående
            opartiskt domstolsorgan. De vilande lagförslagen avseende det
            allmännas skadeståndsskyldighet, regeringsrättens kompetens och
            in- rättandet av socialdomstolar för administrativa frihetsberövanden
            berör alla allenast vissa specialområden och kan aldrig lösa det
            generella problem, varom här är fråga. Denna korta genomgång av
            det nuvarande utredningsläget ger tydligt vid handen att fältet
            är öppet för en allmän undersökning rörande bästa sättet att till
            tryggande av de enskilda medborgarnas rätt möjliggöra dom- stolsmässig
            prövning av förvaltningsavgöranden. Då frågan är av vidlyftig
            beskaffenhet och säkerligen kommer att kräva tidsödande undersökningar,
            borde utredningsarbetet inledas snarast möjligt. Saken bör nu
            icke längre undanskjutas. Enligt vår mening bör den föreslagna
            undersökningen vara förutsätt- ningslös och icke bunden med avseende
            å olika tänkbara organisatoriska lösningar. Först efter en allmän
            utredning som klarlägger problemen torde ställning kunna tagas
            till vilka domstolsorgan som skall anförtros uppgif- ten att ombesörja
            prövningen av förvaltningsbeslut och hur dessa skall sam- mansättas
            liksom till hur domstolsväsendet bör uppbyggas. Under åberopande
            av det anförda får vi hemställa, att riksdagen måtte i skrivelse
            till Kungl. Maj:t anhålla om en förutsättningslös utredning av
            frågan om domstols- mässig prövning av rättsfrågor i förvaltningen.
          </p>
          <p xml:id="i-HYiJA4GkpXksVspoBeLzq9">
            Stockholm den 25 januari 1961
          </p>
          <p xml:id="i-NnfKTEfdzWh3GFG44yne2o">
            Ingrid Gärde Widemar Robert Johansson Nils G. Fröding
          </p>
          <p xml:id="i-BH7asfn4PqDf7D3H54TGLA">
            i Dockered
          </p>
        </div>
      </div>
    </body>
  </text>
</TEI>
