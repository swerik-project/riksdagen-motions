<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199697-FöU-00031">
  <teiHeader>
    <fileDesc>
      <titleStmt>
        <title>med anledning av prop. 1996/97:4 Totalförsvar i förnyelse - etapp 2</title>
        <author corresp="i-4cqJPp6KE913P96Kfc7QxB i-4cqJPp6KE913P96Kfc7QxB">av Bengt Harding Olson (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1996/97:4 Totalförsvar i förnyelse - etapp 2</title>
          <idno type="rdwebb">GK02Fö31</idno>
          <rs type="number">Fö31</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GK02Fö31/text</ref>
          <ref type="dokument_url_html">http://data.riksdagen.se/dokument/GK02Fö31</ref>
          <ref type="dokumentstatus_url_xml">http://data.riksdagen.se/dokumentstatus/GK02Fö31</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U2vebMnLkwikTLBVULybey" type="basedOn"/>
        <correspContext corresp="i-U2vebMnLkwikTLBVULybey">
          <ref>Proposition 1996/97:4</ref>
        </correspContext>
        <correspAction xml:id="i-AH2FCSZxFC3CyZxwQjgqbZ" type="signed"/>
        <correspContext corresp="i-AH2FCSZxFC3CyZxwQjgqbZ">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-4cqJPp6KE913P96Kfc7QxB"/>
        </correspContext>
        <correspAction xml:id="i-J1wQDYuFiBtHS1cSmu3br5" type="referral">
          <date when="1996-10-09"/>
        </correspAction>
        <correspAction xml:id="i-WaAYvEG4LUv3VHFA6N8CRL" type="dismissal">
          <date when="1996-10-08"/>
        </correspAction>
        <correspAction xml:id="i-84fmfkM8f72aHCEaixKBJb" type="submission">
          <date when="1996-10-04"/>
        </correspAction>
        <correspAction xml:id="i-GToNArBCY4MuhUEvWzCsuf" type="referral">
          <date when="1996-10-09"/>
        </correspAction>
        <correspAction xml:id="i-Qbs7uZYo8YzRVzAvjrh5mZ" type="dismissal">
          <date when="1996-10-08"/>
        </correspAction>
        <correspAction xml:id="i-VK6NGunYoZfYv2mpR4N9bx" type="submission">
          <date when="1996-10-04"/>
        </correspAction>
        <correspAction xml:id="i-Vuq7AiaYrePTqo5Mvce7dG" type="assigned"/>
        <correspContext corresp="i-Vuq7AiaYrePTqo5Mvce7dG">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0001.pdf"/>
      <div xml:id="i-8yK1Jbf1pPC2xU4eUjqwnd" type="motHeader">
        <div xml:id="i-H4he5Ra8VGTWP2ijXgFYzG" type="motTitle"/>
        <div xml:id="i-VmYgr9v3G9Q7qvwVzV9FiE" type="motSubmissionInfo"/>
      </div>
      <div xml:id="i-9u685haAEqniH1uL6b922v" type="motBody">
        <div xml:id="i-9iP5xPsocyjexWr36UJfor">
          <p xml:id="i-W7LpYDrabsPgdVxQmBmsCy">
            1996/97 Fö31 Fö30-37
          </p>
          <p xml:id="i-U1De5cPgvqsfTLa1VqYEcz">
            Motion till riksdagen TG RR joför framtiden
          </p>
          <p xml:id="i-MFLznACLuCWXkau2UTdiww">
            av Bengt Harding Olson (fp)
          </p>
          <p xml:id="i-GhPjvJ6TaixV3DnNWiub63">
            med anledning av prop. 1996/97:4 Totalförsvar i förnyelse — etapp
            2
          </p>
          <p xml:id="i-9HpZYXeqTFzhmdxt8bEgv1">
            Det kalla kriget är slut och öst-västkonflikten som en väpnad
            konflikt mellan två maktblock synes i dag inte längre vara en
            säkerhetspolitisk realitet. I Europa har den säkerhetspolitiska
            arkitekturen under de senaste åren genomgått betydande förändringar,
            där NATO =— inte minst genom påtryckningar från USA — har kommit
            att ta en ledarroll i det säkerhetspolitiska vakuum som uppstod
            i och med Berlinmurens fall, Warszawapaktens upplösning och Sovjetunionens
            sammanbrott. Genom NACC (Nordatlantiska samarbetsrådet) och senare
            genom PFF (Partnerskap för fred) lades grunden för att inlemma
            länderna i det forna östblocket i en alleuropeisk säkerhetsstruktur.
            Ansträngningar görs nu — såväl från de forna östländerna som från
            staterna inom EU och NATO -— för att få till stånd en djupare
            integration med det övergripande målet att skapa ett säkerhetspolitiskt
            stabilt Europa, där de forna öststaterna inklusive Ryssland får
            en väl definierad roll. Trots dessa ansträngningar vilar den internationella
            säkerheten på bräcklig grund. Vi har de senaste åren fått dagliga
            påminnelser via medierna om de tragiska krigen på Balkan och i
            Tjetjenien. Dessutom pågår det i det forna Sovjetunionens utkanter
            — allt sedan imperiets sammanbrott — ständigt flera mindre, regionala
            konflikter med betydande politisk sprängkraft, inte minst i Tadzjikistan,
            Nagorno-Karabach och mellan Ryssland och Ukraina beträffande Svartahavsflottans
            framtid. Även om konflikterna för närvarande inte berör vårt direkta
            närområde, måste vi vara medvetna om att drastiska säkerhetspolitiska
            omsvängningar även kan ske i vår omedelbara närhet. I detta perspektivet
            framstår Östersjö- regionen även fortsatt som säkerhetspolitiskt
            intressant. Så är till exempel Sydsverige — i händelse av militär
            konflikt — för många stater ett militärt attraktivt område med
            sin ”hangarfartygsfunktion”. Detta innebär att Sverige även framgent
            — över hela landets yta — måste ha en god beredskap för att kunna
            möta plötsliga framtida hot. Blotta vetskapen om att Sverige besitter
            sådan förmåga kan i många lägen verka konfliktavhållande och Sverige
            kan därigenom spela den viktiga roll för Östersjöregionens säkerhet
            som bland andra Storbritanniens förre utrikes- minister Douglas
            Hurd och amerikanska Rand Corporation i olika sammanhang har pläderat
            för.
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0002.pdf"/>
          <p xml:id="i-3cZXhkWbgWiTpjiEBfyNBP">
            Tidigare försvarsbeslut
          </p>
          <p xml:id="i-QUUk6fkbYqg1PkNUzFMcnu">
            De svenska försvarspolitiska besluten har sedan lång tid tillbaka
            haft flera karakteristiska inslag. Försvaret har utsatts för en
            kontinuerlig kvantitativ krympning med en endast begränsad kvalitetshöjning.
            Hotbilden har anpassats efter den försvarsförmåga som de samhällsekonomiska
            och de därmed sammanhängande organisatoriska förändringarna har
            medgivit. Dessutom har försvarsbesluten ständigt varit underfinansierade
            som en följd av ekonomiskt önsketänkande. Därutöver har försvarsbesluten
            framförallt utmärkts av att försvarsmakten givits ingen eller
            i vart fall helt otillräcklig flexibilitet. Med det senaste försvarsbeslutet
            fördes försvarspolitiken in i en återvändsgränd genom att försvaret
            krymptes på ett sådant sätt att — vid eventuella framtida behov
            av upprustning — möjligheterna därtill allvarligt beskars. Det
            har i efterhand erkänts att den politiska styrningen av försvarsmaktens
            innehåll, och därmed dess struktur, varit svag och att den snarast
            är i avtagande. Svag politisk styrning är således också ett karakteristikum
            hos tidigare försvarsbeslut. Denna kan delvis förklaras med den
            envisa strävan hos militärledningen att upprätthålla största möjliga
            försvarsförmåga i närtid — som under det ”kalla kriget”. Det är
            beklagligt att resultatet har blivit en oflexibel försvarsmakt
            eftersom all försvarsplanering görs för många årtionden framöver
            och ingen kan förutsäga hur världen då ser ut och vilka hotbilder
            som finns då.
          </p>
          <p xml:id="i-XE2hvq9dhxPrNGcJfHwBKd">
            Aktuellt försvarsbeslut
          </p>
          <p xml:id="i-UEwKYX1DqhG2qEitStP1qK">
            När dagordningen sattes för 1996 års försvarsbeslut fanns alla
            förutsättningar för att skapa ett flexibelt försvar med ett viktigt
            undantag: försvarsmakten var inte mentalt förberedd.
          </p>
          <p xml:id="i-VwtV6i2ik46i55tXdaJeGS">
            Flexibilitet eller anpassning — som har varit ett nyckelord i
            besluts- processen — tolkas som att försvarsförmågan tillåts nedgå
            i nuvarande säkerhetspolitiska läge, men att förmåga finns för
            återtagning och tillväxt om ett förändrat säkerhetspolitiskt läge
            så kräver. En anpassning ”uppåt” kan ske dels genom återtagning,
            det vill säga en höjning av krigsdugligheten hos de förband som
            formellt ingår i krigsorganisationen, dels genom tillväxt, det
            vill säga en utökning av krigsorganisationen, kvantitativt och/eller
            kvalitativt. Regeringen har således en helt riktig inställning
            när den skriver: ”Förmågan till anpassning skall vara styrande
            för totalförsvarets framtida inriktning.” Samtidigt begår regeringen
            ett allvarligt misstag då man underlåter att klara ut de organisatoriska
            konsekvenserna. Flexibiliteten hotas således därför att regeringen
            håller fast vid en överspelad organisations- modell. Beklagligtvis
            har de vackra orden om flexibilitet inte resulterat i ett förslag
            till grundorganisation med inbyggd verklig förmåga till återtagning
            och tillväxt av krigsorganisationen. Om propositionen bifalls
            ograverad kommer avsedd flexibilitet i försvarsmakten icke att
            uppnås. En efter hand allt mer irreparabel krympning fortsätter.
            Propositionen — som för övrigt är underfinansierad — måste i väsentliga
            avseenden ändras om ”det svenska försvaret skall bli flexibelt
            och modernt”.
          </p>
          <p xml:id="i-Az4RyNfKLWzkLaqvkXgFiL">
            Mot. 1996/97Fö31
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0003.pdf"/>
          <p xml:id="i-QdxzC8cevFxP2MoewBhN1E">
            Mot.
          </p>
          <p xml:id="i-Td65iQynpYzt8uFwpsk18U">
            1996/97Fö31
          </p>
          <p xml:id="i-Mp6Aj4PupMySZY8eX8rNJr">
            Framtidens försvar
          </p>
          <p xml:id="i-4Vx5aC2thmvDGJC5UQkynA">
            Ett ställningstagande avseende det framtida försvaret av Sverige
            måste bland annat ta sin utgångspunkt i det säkerhetspolitiska
            läge som för närvarande råder och, som en konsekvens, präglas
            av extrem flexibilitet beträffande organisation, utbildning och
            industri samt av internationell anpassbarhet och en effektiv politisk
            beslutsordning. En modell med en liten men högkvalificerad organisation
            med tillväxt- potential är den enda som — samtidigt — tillgodoser
            kraven på förnyelse i takt med den tekniska utvecklingen och snabb
            ökning av produktion av militära förband om det säkerhetspolitiska
            läget så kräver. Med andra ord: en kärnförsvarsmodell eller en
            försvarsmakt med anpassningsförmåga. Detta aktualiserar den redan
            efter första världskriget lanserade — men aldrig tillämpade —
            så kallade elasticitetsprincipen, vilken innebär att försvarsförmågan
            skall minska när hotet minskar men kunna öka i takt med ökat hot.
            Om denna princip skall fungera krävs dels en fortlöpande planläggning
            för återtagning respektive tillväxt, dels en organisatorisk grund
            för återtagning och tillväxt, alltså ett kärnförsvar som kan växa
            i dimension. Återtagnings- förmågan måste bygga på analys av tidsbehov
            och förutsättningar för olika slag av åtgärder för att genomföra
            utbildning, anskaffa materiel och organisera förband. Sammanställningen
            av de så kallade ledtider, som denna analys resulterar i, blir
            en beslutslinjal som anger när olika beslut om upprustning måste
            fattas och på vilka signaler. Återtagningsplanen måste vidare
            innehålla de optioner som tecknats under planläggningen. Genom
            dessa optioner säkerställs — så långt det låter sig göra — att
            bestämda materiel- och utbildningsproducenter levererar erforderliga
            produkter i rätt tid. Det förtjänar att framhållas att svensk
            försvarsplanering hittills i mycket ringa utsträckning uppmärksammat
            anpassningsproblematiken i samband med ett elastiskt försvar,
            vilket bland annat påpekades i samband med en av försvarsutskottet
            och Centralförbundet Folk och Försvar anordnad hearing i maj 1996.
            Regeringen antyder att tillväxtplanering kräver andra planeringsmetoder
            än den tidigare gängse planeringen och återtagnings- planering,
            men analysen fördjupas förvånansvärt nog inte närmare i regeringsförslaget.
            Krigs- och fredsorganisationen måste ju besitta flexibilitet,
            det vill säga förmåga att anpassa den operativa förmågan efter
            förändringar i det strategiska läget inklusive en betydande förmåga
            att möta ett strategiskt överfall. Dessutom måste Försvarsmakten
            ha förmåga att — på sikt — tillväxa i operativ förmåga för att
            möta andra typer av hot, till exempel invasion över kust och gräns.
          </p>
          <p xml:id="i-zQSapzuuWTKyY3G9CDEJU">
            Uppväxlingsbar försvarsorganisation
          </p>
          <p xml:id="i-vqpamLJ6FRYZEJTL5aVq6">
            Ett uttryck för elasticitetsprincipen är den så kallade kärnförsvarsmodellen.
            Den innebär att Försvarsmakten kontinuerligt har en kärna av förband
            med hög kvalitet och att den är så organiserad att den kan växa
            i dimension, om
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0004.pdf"/>
          <p xml:id="i-QrFfK1RZYEsVsMgkxF1wc">
            läget försämras. En kärna bör finnas inom varje viktig funktion.
            Kärnan svarar för att kunskap och förmåga hålls på hög nivå. Det
            är en bestämd förutsättning för att en tillväxt skall kunna ske
            med den snabbhet, som erfordras. Därutöver krävs också en organisation
            av stödfunktioner som i armén är knutna till försvarsområdesstaberna.
            För klarhets skull sammanfattas här kärnan av krigsförband och
            dessa stödfunktioner under benämningen garnisoner. Dessa kan vara
            av t.ex. fyra olika slag beroende på produktuppgifternas omfattning.
            Utgångspunkter för att bestämma typ och lokalisering av olika
            slags garnisoner är produktionens omfattning, kraven på produktionen
            och garnisonernas lokalisering. Avgörande för både planläggning
            och organisatorisk grund är vad som behöver produceras av krigsförband
            i olika tidsperspektiv. Vad först gäller produktionens omfattning
            för arméns behov så förutsätts den omfatta följande slag av krigsförband:
            Kuppförsvarsförband bestående av 6-10 jägar/stadsskyttebataljoner
            jämte territoriella försvarskompanier skall inom timmar/dagar
            kunna möta rategiskt överfall. I. Operationsförband bestående
            av 5 brigader som ansvarar för utveckling av taktik och organisation
            samt produktion av ”prototypförband” måste inom år kunna utveckla
            ett invasionsförsvar. I fred ska dessa förband utveckla taktik,
            organisation, m.m. II. Återtagningsförband bestående av 5 brigader
            jämte territoriella örsvarsförband som ansvarar för serieproduktion
            måste inom 2 — 3 år kunna örbereda ett invasionsförsvar. I fred
            ska dessa förband förbereda återtagning. 'V. Tillväxtförband bestående
            av 10-12 brigader jämte territoriella örsvarsförband som har samma
            ansvarsuppgift som återtagningsförbanden men i ett 10-årsperspektiv.
            I fred ska dessa förband förbereda tillväxt. Vad därefter gäller
            produktionskraven, så skall krigsförband av typ I och II fortlöpande
            ha hög uppfyllnadsgrad när det gäller både personal och materiel.
            Krigsförband av typ III har relativt hög uppfyllnadsgrad av personal
            och materiel men brister i samträning. Krigsförband av typ IV
            har endast nyckelpersonal och viss materiel. ”Serieproduktion”
            förbereds av de
          </p>
          <p xml:id="i-WoCG69X3PS3RJpXWbBv1GC">
            si
          </p>
          <p xml:id="i-XiPgux3YABzJdNhCfvYffP">
            prototyper av vapen och förband, som de operativa förbanden utvecklat.
            Vad sedan beträffar garnisonernas placering så måste utgångspunkten
            vara att vid invasionshot skall hela landet försvaras, och detta
            kräver en spridd lokalisering. Med hänsyn till att försvar mot
            strategiskt överfall kan vara aktuellt närmast i tiden bör kategori
            A utbildas nära de mål som kan vara aktuella, bland annat storstäderna.
            Kategori B bör främst lokaliseras med hänsyn till tillgång till
            kvalificerade forsknings- och utvecklingsmöjligheter, för närvarande
            stridsskolor (eller motsvarande). Ett exempel på typ och lokalisering
            av garnisoner framgår nedan: A. Kuppförsvarsgarnisoner lokaliseras
            i Revinge, Borås eller Göteborg, Kungsängen, Strängnäs samt Kiruna
            eller Kalix. B. Operationsgarnisoner lokaliseras i Hässleholm,
            Skövde, Linköping, Östersund och Boden. C. Återtagningsgarnisoner
            lokaliseras i Eksjö, Falun, Sollefteå, Visby och Halmstad.
          </p>
          <p xml:id="i-3PvnKvNUNAvKAKNVKMmMQo">
            Mot. 1996/97Fö31
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0005.pdf"/>
          <p xml:id="i-4EvZjjZKisoBkiEYC93KED">
            Mot.
          </p>
          <p xml:id="i-5GMdmStKne3Ci3rVD46HsP">
            1996/97Fö31
          </p>
          <p xml:id="i-9Q8PYqgePZ5BfzhT4AASKd">
            D. Tillväxtgarnisoner lokaliseras i Växjö/Kosta, Kristinehamn,
            Gävle, Arvidsjaur, Kiruna eller Kalix samt Umeå. Denna modell
            innebär på brigadsidan — med utgångspunkt från att tillväxtbrigaderna
            produceras dels vid de sex tillväxtgarnisonerna, dels vid fyra
            av operations- eller återtagningsgarnisonerna — att följande antal
            brigader kan vara krigsdugliga inom respektive tidsperiod, nämligen
            5 brigader inom 1 år och sammanlagt 11 brigader inom 2-3 år samt
            totalt upp till omkring 20 brigader inom 10 år. Modellen möjliggör
            att arméns krigsförbandsproduktion ytterligare kan koncentreras
            men «samtidigt behålla = tillväxtförmågan. Genom = att samgruppera
            försvarsområdesstaberna med tillväxtdelens planeringsenhet, ges
            ökade möjligheter att genomföra utbildning, krigsplanering, mobilisering
            och ledning av det territoriella försvaret. För den kuppförsvars-
            och operativa delens och för återtagningsdelens behov bibehålls
            befintliga etablissemang, samtidigt som nedväxlingen av örband
            i tillväxtdelen innebär att ytterligare etablissemang kan lämnas,
            vilket innebär minskade kostnader för drift och underhåll av bland
            annat byggnader. Den ytterligare neddragningen av antalet fredsetablissemang
            kompenseras av en ökad förmåga till återtagning eller tillväxt,
            då denna kan bedrivas under fältmässiga former inom befintliga
            övnings- och skjutfält. En motsvarande flexibel organisation bör
            närmare utredas beträffande lygvapnet, där avvecklingen av Draken
            och Viggen successivt sker i samband med införandet av JAS 39
            Gripen. Det är sannolikt inte kostnadseffektivt att bibehålla
            Drakensystemet eller de äldsta flygplanen i Viggenserien i en
            uppväxlingsreserv. Däremot bör möjligheterna att låta de yra senast
            tillförda Viggendivisionerna ingå i en tillväxtdel för flygvapnet
            i ett 10—15-årsperspektiv närmare undersökas. Tillgången till
            flygande personal bör kunna säkerställas genom de lygvapenpiloter
            som under senare år har övergått till civila flygbolag. Regelbundet
            återkommande övningsverksamhet bör ske med denna personalreserv.
            Svårigheterna med återtagning inom flygvapnet ligger främst på
            teknikersidan och i tillgången på basbataljoner, där det dels
            sker en omskolning från dagens flygsystem till Gripen-systemet,
            dels i regeringens örsvarsproposition aviseras neddragningar av
            antalet basbataljoner. Vid en seriös genomlysning av en återtagnings/tillväxtmodell
            för flygvapnet örutsätts dessa frågor dock kunna lösas. Motsvarande
            åtgärder bör beträffande marinen kunna göras med de artyg/ubåtar
            som föreslås utgå i och med höstens försvarsbeslut. En uppväxlingsbar
            försvarsorganisation skall tillgodose att återtagning och tillväxt
            kan ske med — sedan beslut fattats — största möjliga snabbhet
            och med uppfyllande av höga kvalitetskrav på vapensystem och förband.
            Organisationen måste därför omfatta både en kärna av krigsförband
            och erforderliga stödfunktioner.
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0006.pdf"/>
          <p xml:id="i-JVa1r5ME8zu7FSAnmwpnfY">
            Elastiskt utbildningssystem
          </p>
          <p xml:id="i-EYhviwtWAFgUmqGyhSAdaU">
            Det flexibla försvaret förutsätter även ett elastiskt utbildningssystem,
            där huvuddelen av årskullens unga män och även kvinnor erhåller
            en allmän totalförsvarsutbildning. För krigsplacering i förband
            fordras ytterligare utbildning i den aktuella befattningen jämte
            samträning av förbandet. Den kompletterande utbildningstiden blir
            beroende av om krigsplaceringen hänför sig till försvarets operativa
            del eller till dess anpassningsdelar. Repetitionsutbildning genomförs
            såväl med de operativa enheterna som med anpassningsenheter, i
            det senare fallet med längre tidsintervall. I en återtagningsplan
            för utbildning är den så kallade ledtiden för att återta den tekniska
            utbildningen (av färdigheter, kunskaper och samträning) relativt
            lätt att bestämma, och ledtiden för att ta fram avancerad materiel
            kan bli kort. Detta gäller dock enbart under bestämda förutsättningar,
            nämligen att en befälskader med god pedagogisk förmåga finns,
            att erforderliga utbildningsanordningar, övningsfält och förutsättningar
            i övrigt finns tillgängliga samt att — viktigast av allt — det
            finns en beredvillighet och vilja hos dem som skall utbildas att
            påta sig de personliga uppoffringar som utbildning i krigsförband
            innebär. Det sistnämnda främjas om huvuddelen av de unga männen
            och även kvinnorna får genomgå en allmän totalförsvarsutbildning
            av sådan längd att — om vederbörande senare behövs i militär eller
            civil krigsorganisation — befattnings- och förbandsutbildning
            kan påbörjas utan omgång. Det viktigaste inslaget i den allmänna
            totalförsvarsutbildningen bör därför vara samarbete i grupp, som
            skall lösa praktiska problem av försvarskaraktär gemensamt. Självförsvar
            — även med vapen — och effektiv konditionsträning bör ingå. Flexibilitet
            beträffande befälskadern kan uppnås genom att de yrkes- officerare
            som förutsätts avgå i samband med organisationens nedväxling förutom
            avgångsvederlag även erhåller en särskild ersättning för att ingå
            i Försvarsmaktens återtagningsreserv. Förbundet med denna särskilda
            ersättning bör vara skyldighet att delta i viss övnings- och planerings-
            verksamhet inom återtagnings- och tillväxtdelarna, liksom deltagande
            i återtagningsdelens internationella engagemang. Detta nya utbildningssystem
            kräver en översyn av främst arméns hela utbildningsordning och
            det räcker inte med en översyn av skolverksamheten, som propositionen
            föreslår.
          </p>
          <p xml:id="i-SfgF8RAqh2byMLQqQR2AjC">
            Variabel försvarsindustri
          </p>
          <p xml:id="i-4DJQSEKzwuggu8oXazaai1">
            Det övergripande kravet på vår försvarsindustri är att den ska
            tillförsäkra statsledningen största möjliga handlingsfrihet i
            varje läge. Försvarsindustrin är en för staten strategisk resurs,
            som — utöver att vara en kostnadseffektiv leverantör i fredstid
            — utgör basen för försörjning med krigsförnödenheter under upprustning
            och krig. För att detta ska vara möjligt så krävs det en kontinuerlig
            verksamhet även under avspänningsperioder. Varje utveckling av
            nya produkter och seriebeställning är viktig för att bevara och
            befordra kompetensen hos vår egen industri. Om vår egen forskning
            och utveckling får stå tillbaka riskerar den inhemska industrin
            att
          </p>
          <p xml:id="i-3cTz8WFZoLCKfenfdDHgUb">
            Mot. 1996/97Fö31
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0007.pdf"/>
          <p xml:id="i-RTmmGbQAdRPqNGdpU7pPdF">
            Mot. 10 1996/97Fö31 utarmas, varvid handlingsfriheten försvinner.
            Försummas industrin blir statsmakternas handlingsfrihet under
            krislägen ytterst begränsad. Finns ingen inhemsk industri kommer
            vårt beroende av andra länder att öka i händelse av upprustningsbehov.
            Att basera en återtagning på import i en krissituation vore både
            oansvarigt och naivt. Ett flexibelt försvar förutsätter således
            att även vår försvarsindustri fungerar elastiskt. En sådan flexibilitet
            förutsätter en uppväxlingsbar försvarsindustrikärna, som innefattar
            både utvecklingskompetens och produktionskapacitet. För att uppväxlingen
            ska fungera krävs en återtagningsplan. I en sådan plan måste ingå
            många olika moment. En grundproduktion är nödvändig för att vidmakthålla
            den industriella kontinuiteten. På viss försvarsmateriel kan optioner
            utnyttjas. Projekt kan utvecklas även om dessa senare ej skulle
            gå i produktion. Uppgradering av tillgänglig materiel är ofta
            lönsamt. Ett välutvecklat europeiskt samarbete beträffande såväl
            hel- som delsystem är av största betydelse. Mera okonventionellt
            är en fungerande samverkan mellan militär och civil industri beträffande
            civila och militära produkter. Ett exempel kan vara att försvarsindustrin
            satsar även på näraliggande civila områden. En intressant modell
            testas enligt uppgift i Kanada med nära "sammanflätning" av de
            båda produktionerna och då med inbyggd uppväxlingsförmåga. Regeringen
            och dess främste rådgivare i dessa frågor har inte tagit hänsyn
            till den revolutionerande tekniska utvecklingen av underrättelse-
            och kommunikationsmedel och precisionsvapen, som i varje fall
            USA redan genomfört och som Ryssland — om landet kommer att hävda
            stormakts- ställning — med säkerhet kommer att dra nytta av. Moderniteten
            i vår försvarsmakt hotas genom att den tekniska utvecklingen inte
            analyserats tillfredsställande. Vi bör snarast se över vår försvarsindustri-
            och upphandlingspolicy för att bevara kompetenser inför en oviss
            framtid.
          </p>
          <p xml:id="i-GyWGTXvjmYTzfPbPPVFGfE">
            Politisk beslutsordning
          </p>
          <p xml:id="i-PHXUMA2XDg2nFjzJjazi7i">
            En av det flexibla försvarets grundläggande förutsättningar är
            att ett uppväxlingsbeslut i rätt tid kan garanteras. Detta förutsätter
            bland annat en väl fungerande underrättelsetjänst, liksom att
            det inom det parlamentariska systemet finns tillgång till en från
            försvarsmakten fristående försvars- och säkerhetspolitisk analysfunktion
            som dels kan värdera de underlag som underrättelsetjänsten producerar,
            dels har kapacitet till egna långsiktiga säkerhetspolitiska analyser.
            En väg att skapa den analyskapacitet som erfordras kan vara att
            bygga upp n rådgivande stabsfunktion med syfte dels att skapa
            bred förståelse för den komplexa internationella miljön, dels
            att långsiktigt inrikta svensk försvars- och säkerhetspolitik.
            Regeringen avstyrker visserligen inrättandet av ett särskilt säkerhetsråd
            och menar att det är bättre med kontrollstationer. Men starka
            skäl talar för att Sverige behöver ett rådgivande organ bestående
            av experter av hög klass och integritet med uppgift att fortlöpande
            analysera
          </p>
          <p xml:id="i-LG4HVJLAfNcm2orfa5rYeW">
            el
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0008.pdf"/>
          <p xml:id="i-AG1xfJj6sfGgZiAXzq1828">
            teknisk, säkerhetspolitisk, strategisk och operativ utveckling.
            En central uppgift för detta organ skulle då bli att — i samverkan
            med försvarsutskottet — genomföra en årlig säkerhetspolitisk kontrollstation.
            Rådet bör vara fristående såväl från Försvarsdepartementet, som
            tidigare hade sitt sekretariat för strategisk långtidsplanering
            för säkerhetspolitiska analyser, som från Utrikesdepartementet,
            där det nu finns en särskild idé- och analysgrupp, vars funktion
            är att vara utrikespolitiska ”fritänkare”. debatten har begreppet
            ”nationellt säkerhetsråd” — ett begrepp som för tankarna till
            USA — kommit att figurera. Detta är olyckligt, eftersom den svenska
            motsvarigheten knappast skulle komma att få samma vida befogenheter
            som sin amerikanska namne. Grundläggande för den svenska modellen
            är att de politiska besluten — efter förslag från regeringen —
            skall fattas i riksdagen. För att långsiktigt säkerställa rekryteringen
            till ett sådant stabsorgan — och för att öka den allmänna medvetenheten
            om försvars- och säkerhetspolitiska frågor inom myndigheter och
            organisationer — bör möjligheterna att tillskapa akademiska utbildningar
            med inriktning mot internationella relationer/ säkerhetspolitik
            undersökas. En sådan satsning skulle även kunna bidra till att
            öka det allmänna intresset för en bredare debatt kring Sveriges
            framtida säkerhetspolitik. Den europeiska säkerhetspolitiska utvecklingen
            sker för närvarande i ett högt tempo. Sedan Försvarsberedningens
            säkerhetspolitiska kontrollstation avlämnades sommaren 1996 och
            regeringens försvarsproposition presen- terades i september månad
            har flera snabba steg tagits inte bara på vägen mot NATO:s östutvidgning,
            utan även med avseende på förändringar av de båda NATO-organen
            NACC och PFF. Denna snabba utveckling måste rimligtvis även få
            konsekvenser — inte bara för den långsiktiga inriktningen av svensk
            försvars- och säkerhetspolitik — utan även i det kortare perspektivet.
            För att säkerställa ett — så långt som det är möjligt — fullgott
            beslutsunderlag inför riksdagens beslut bör en kompletterande
            säkerhetspolitisk kontrollstation göras i försvarsutskottet under
            hösten. Resultatet därav får utvisa om den europeiska säkerhets-
            politiska utvecklingen bör föranleda förändringar av regeringsförslaget.
          </p>
          <p xml:id="i-5HqW3CvEFHJvTxFccsXRm3">
            Internationell anpassbarhet
          </p>
          <p xml:id="i-Uu67CimjmgNRUiHaHRtrpB">
            För närvarande pågår det en snabb säkerhetspolitisk utveckling
            i Europa. NATO överväger att skapa ett ”europeiskt ben” och förbereder
            en utvidgning österut. Samtidigt har man från USA:s sida föreslagit
            en sammanslagning av PFF och NACC till ett nytt atlantiskt partnerskapsråd
            (Atlantic Partnership Council). Inom EU pågår tankar om VEU:s
            framtida roll bla. vid regeringskonferensen.
          </p>
          <p xml:id="i-Pd9cbmgh9SQZEgh6SGJUid">
            Oavsett om vi väljer att ingå i ett alleuropeiskt försvarssamarbete
            eller inte, är det nödvändigt att vår försvarsmakt är så organiserad
            att onödiga omstruktureringar kan undvikas i samband med att vi
            deltar i av FN eller PFF organiserade fredsbevarande och/eller
            fredsskapande operationer i vårt närområde. För övrigt bör de
            inledande svårigheterna i samband med att det
          </p>
          <p xml:id="i-XB6mBBwnNGwELscnkvYpQu">
            Mot. 1996/97Fö31
          </p>
          <p xml:id="i-CCnrSjbEpDUbKSgrqRRPNV">
            kl
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0009.pdf"/>
          <p xml:id="i-Tz2Hf6RkEhqtD5PNPPUxCG">
            Mot.
          </p>
          <p xml:id="i-JbcaN6UwVRYoirHQe5Dje5">
            12
          </p>
          <p xml:id="i-YKAmCmXuXoXpzfYT1XZTZT">
            1996/97Fö31
          </p>
          <p xml:id="i-VZWp1gra2yJ9NkfSteChG4">
            svenska engagemanget i Bosnien övergick från att vara en FN-operation
            till en NATO-operation utvärderas. Sverige har valt att vara en
            synnerligen aktiv partner i PFF och detta engagemang måste således
            vara vägledande för höstens långsiktiga örsvarsbeslut. Den svenska
            försvarsmakten måste därför organiseras så att man uppnår rätt
            struktur i ett europeiskt alliansperspektiv. Detta har stor betydelse
            inte minst för den framskjutna roll som Sverige har valt att ta
            på sig när det gäller att stödja den demokratiska utvecklingen
            i de nya Östersjödemokratierna. Regeringsförslaget har uppenbarligen
            inte tillräckligt beaktat de krav som följer av den nya svenska
            rollen i Östersjöregionen. Sverige kan inom ramen för åtaganden
            inom FN och NATO:s redsskapande arbete (PFF eller ett utökat PFF)
            anordna utbildning av enheter till internationella operationer.
            Därvid är det rimligt att kostnaderna ör sådana operationer inte
            i sin helhet drabbar Försvarsdepartementets budget, utan att man
            tillämpar till exempel den danska modellen som i korthet innebär
            att försvarsmakten tilldelas en ”ram i ramen” för internationella
            operationer. Kostnader utöver denna ram bekostas över utrikesministeriets
            budget.
          </p>
          <p xml:id="i-SQVJw4YtDJNtxu6Uj8AZE2">
            Ekonomiska konsekvenser
          </p>
          <p xml:id="i-XbNycBtHiVw4nXBTkHqfmt">
            Försvarskostnaderna kan inte sänkas därhän att de bestäms enbart
            av den omedelbart tillgängliga försvarsförmågan. Beredskap för
            att eventuellt rusta upp drar också kostnader. Detta måste beaktas
            när försvarskostnaderna vägs mot andra samhällskostnader. Vårt
            förslag är samhällsekonomiskt försvarbart därför att det ryms
            inom tillgänglig ekonomisk ram och inte heller är behäftat med
            sådana konsekvenser som följer av regeringsförslagets ekonomiska
            önsketänkande.
          </p>
          <p xml:id="i-9MjEmES6wuzCwJm6yJRZgF">
            Sammanfattande slutsats
          </p>
          <p xml:id="i-UYYUx3dhQeKZbAwByziznj">
            Sammanfattningsvis konstaterar jag — inte utan viss belåtenhet
            efter åtskilliga motioner i frågan — att den flexibla försvarsmodellen
            numera tycks accepterad på de flesta håll. Däremot är det beklagligt
            att man inte tagit konsekvenserna därav vid utformningen av Försvarsmakten.
            Vad Sverige behöver är nämligen ett flexibelt försvar med internationell
            anpassning och ekonomisk stabilitet.
          </p>
          <p xml:id="i-GsTyoM9gM7kiCH1hfJ6Epk">
            Hemställan
          </p>
          <p xml:id="i-6KYVUxcAXHxPV4fptkxynz">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            uppväxlingsbar försvarsorganisation, 2. att riksdagen som sin
            mening ger regeringen till känna vad i motionen anförts om elastiskt
            utbildningssystem, 3. att riksdagen som sin mening ger regeringen
            till känna vad i motionen anförts om variabel försvarsindustri,
          </p>
          <pb facs="riksdagen-motions-pdf/data/199697/mot_199697_FÖ_0031/mot_199697_FÖ_0031-0010.pdf"/>
          <p xml:id="i-B7xd3y2dQtBqc8RneGYFSm">
            4. att riksdagen som sin mening ger regeringen till känna vad
            i motionen anförts om rådgivande säkerhetsorgan, 5. att riksdagen
            som sin mening ger regeringen till känna vad i motionen anförts
            om kompletterande kontrollstation, 6. att riksdagen som sin mening
            ger regeringen till känna vad i motionen anförts om internationell
            anpassbarhet.
          </p>
          <p xml:id="i-XjmwmyWKfivw6UUBcLi3Sa" type="date">
            Stockholm den 4 oktober 1996
          </p>
          <div xml:id="i-D5ekg4hWqktBLwY4gv8JNZ" type="signatureBlock">
            <list xml:id="i-5o6L7rk9uy3PKpE9W2zvZt">
              <item xml:id="i-Hao6nQq2i9jZRLfN2E3nSS" who="i-4cqJPp6KE913P96Kfc7QxB" type="signature">
                Bengt Harding Olson (fp)
              </item>
            </list>
          </div>
          <p xml:id="i-65TJ3HAsXHYdF8V5vr18AK">
            Mot. 1996/97Fö31
          </p>
          <p xml:id="i-FBxQQTf4QC9kXMw32NU3a3">
            Jä
          </p>
        </div>
      </div>
    </body>
  </text>
</TEI>
