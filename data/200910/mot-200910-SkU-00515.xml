<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-SkU-00515">
  <teiHeader>
    <fileDesc>
      <titleStmt>
        <title>Skattefusk och svartarbete</title>
        <author corresp="i-KNqtzTyLq88RopWq6R35xs i-HsmyrkjqQGCAargTNWaeXi">av Ronny Olander och Siw Wittgren-Ahl (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skattefusk och svartarbete</title>
          <idno type="rdwebb">GX02Sk515</idno>
          <rs type="number">Sk515</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GX02Sk515/text</ref>
          <ref type="dokument_url_html">http://data.riksdagen.se/dokument/GX02Sk515</ref>
          <ref type="dokumentstatus_url_xml">http://data.riksdagen.se/dokumentstatus/GX02Sk515</ref>
          <ref type="doc">http://data.riksdagen.se/fil/E9F4FBFE-FF7C-4F22-AA47-38651BA6A654</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KNqtzTyLq88RopWq6R35xs</idno>
            <name>Ronny Olander</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-HsmyrkjqQGCAargTNWaeXi</idno>
            <name>Siw Wittgren-Ahl</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-DXJNfM22oe9n6F7ZxkpwHu" type="signed"/>
        <correspContext corresp="i-DXJNfM22oe9n6F7ZxkpwHu">
          <note type="signatory" corresp="i-KNqtzTyLq88RopWq6R35xs"/>
          <note type="signatory" corresp="i-HsmyrkjqQGCAargTNWaeXi"/>
        </correspContext>
        <correspAction xml:id="i-4S6p3DvqRFiYtQC1ZBHHMs" type="numbering">
          <date when="2009-10-08"/>
        </correspAction>
        <correspAction xml:id="i-XdS4z4mcmmAmEpmBz2rJnu" type="submission">
          <date when="2009-10-06"/>
        </correspAction>
        <correspAction xml:id="i-MobuyP5aJWdGT2p7zjVX8b" type="transfer">
          <date when="2009-10-01"/>
        </correspAction>
        <correspAction xml:id="i-V12jGgCFLdDoubJpe7jLBM" type="assigned"/>
        <correspContext corresp="i-V12jGgCFLdDoubJpe7jLBM">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-F1Sd8goycYpuKiXQ7JhzXk">
            Förslag till riksdagsbeslut
          </head>
          <p xml:id="i-LU3y1pGZhdvsCxNZrBThQ4">
            Riksdagen tillkännager för regeringen som sin mening vad som
            anförs i motionen om behovet av kontroll och samarbete för att
            bekämpa skattefusk och begränsa utnyttjandet av människors utsatthet.
          </p>
        </div>
        <div type="motContent">
          <head xml:id="i-4f5PfYtJRxJ37LwnKi9eFm" type="h1">
            Motivering
          </head>
          <p xml:id="i-8uhqd13MixL6Xonzxw7Pnt">
            Skatteverkets beräkningar 2007 visar att uppskattningsvis 133
            miljarder kronor i skatteintäkter varje år försvinner på grund
            av fusk, fel eller misstag. Den största andelen är svartarbete
            som står för 66 miljarder kronor. Samtidigt betalade Försäkringskassan
            ut drygt 10 miljarder kronor i bidrag till oärliga personer, antingen
            genom fusk eller genom missbruk.
          </p>
          <p xml:id="i-Wix4ccdA12U2ZkKgzeLpL6">
            Arbetsgivarna på den svarta arbetsmarknaden är oftast välbärgade
            människor som systematiskt skattefuskar, inte för att de inte
            har råd att betala för sig, utan för att de anser att de inte
            behöver betala för den välfärd de så gärna tar för sig av.
          </p>
          <p xml:id="i-MKbMv4NsmjdJY9zXDxAzZG">
            Genom att slippa betala moms och arbetsgivaravgifter tjänar de
            minst lika mycket som de som utför svartarbetet. Svartarbetarna
            är givetvis också klandervärda och begår brott men bland dessa
            finns också väldigt utsatta människor som med olika samhällsinsatser
            skulle kunna lämna den svarta arbetsmarknaden. Vi tänker då på
            djupt skuldsatta med en löneutmätning som är så omfattande och
            tidsmässigt långvarig att de inte ser någon mening i att jobba
            hederligt.
          </p>
          <p xml:id="i-G1Ca6qjazU26eMnVdDym5C">
            Det förekommer också att flyktingar exploateras av landsmän.
            I många fall kan de utsatta varken språket eller känner till samhällsförhållandena.
            Mest utan skydd är de papperslösa. Många av de människor som beskrivs
            ovan har arbetsviljan, men utnyttjas av oseriösa arbetsgivare.
          </p>
          <p xml:id="i-U97xbqSkJJmSFk6QUp2TAe">
            Regeringen har genom olika åtgärder bidragit till att förvärra
            problemet med svartarbete och skattefusk. Sänkningen av ersättningsnivåerna
            gör det allt svårare för människor att få ihop familjeekonomin
            samtidigt som det inte finns jobb att få för den arbetslöse, och
            den sjuke kan inte bli frisk på beställning.
          </p>
          <p xml:id="i-5xybaLsxu5sqqWESmodDMz">
            Visst finns det människor som utnyttjar systemen och detta skall
            också bekämpas men många lider svårt av de regelverk regeringen
            genomdrivit. De förändrade reglerna kring F-skatt stärker inte
            direkt skattekontrollen. Avdraget för hushållstjänster ger inte
            skattefusk men bidrar till att skapa en låglönemarknad där människor
            får svårt att leva på sin vita lön.
          </p>
          <p xml:id="i-UejefDLxM5ymJqrt3pjyVW">
            I USA är begreppet arbetande fattiga redan en verklighet, dvs.
            människor som jobbar långa arbetsdagar men ändå inte kan försörja
            sig och sin familj (trots låga skatter!)
          </p>
          <p xml:id="i-UnkFzWerBTJBA7iv8twXsz">
            Den svarta arbetsmarknaden har fått en skjuts av oseriösa utländska
            firmor med inhyrd arbetskraft. Ibland vet de ärliga svenska företagen
            mycket väl vad de köper från inhyrningsfirmorna. För företag med
            säte i länder utanför EU bör förutom nuvarande registreringsskyldighet
            för filial även gälla obligatorisk registrering hos Skatteverket
            så snart man verkar inom Sverige med utsänd personal eller lokalt
            anställd personal. För att ytterligare stärka kontrollen i Sverige
            kunde lagstiftningen kompletteras med skyldighet att göra månatlig
            redovisning på personnivå av arbetskraften.
          </p>
          <p xml:id="i-2FDBq7RtsWyW2AwnGoFyzr">
            Olika yrkeskriminella grupper, den grova organiserade brottsligheten,
            har brett gått in också för ekonomisk brottslighet. De utnyttjar
            bidragssystemen, startar oseriösa företag, använder hot och våld
            för att främja sina företag etc. Det samarbete som redan finns
            mellan olika myndigheter behöver stärkas ytterligare. Enligt uppgift
            hindrar sekretesslagens nuvarande utformning informationsutbytet
            både inom Skatteverket och mellan Skatteverket och polisen. Sådana
            hinder måste undanröjas.
          </p>
          <p xml:id="i-XMbuLj5D9gThkdnGqXCDft">
            Skatteverket har och har haft en rad olika branschprojekt mot
            skattefusk som varit mycket framgångsrika och haft stöd bland
            de seriösa näringsidkarna i berörda branscher. Personalliggare
            kombinerat med oannonserade kontrollbesök inom frisörs- och restaurangbranscherna
            har visat sig vara ett verksamt instrument. All närvaro på en
            arbetsplats bör dock antecknas. Därför behövs personalliggare
            och oannonserade kontrollbesök i flera branscher. Lagstiftningen
            måste utökas till att gälla även för bygg- och tvätteribranscherna
            samt för branscher som i hög utsträckning använder sig av underentreprenörer,
            t.ex. städ- och flyttbranscherna.
          </p>
          <p xml:id="i-GRd5up5FaULWvPndc6JCRn">
            Månadsredovisning av anställdas skatter och arbetsgivaravgifter
            ska ske individuellt och inte, som idag, med en totalsumma. Det
            skulle underlätta för Skatteverket att upptäcka om arbetsgivaren
            betalar in för lite i skatt och arbetsgivaravgifter. Genom individuell
            skattedeklaration så blir det svårt att redovisa felaktiga siffror.
          </p>
          <p xml:id="i-RDTNkswDbLLf46JFeWFAzH">
            Det behövs också åtgärder mot de finansbolag som ockrar på de
            människor som inte förstår vad de gör när de tar stora lån till
            ockerräntor eller som är så desperata att de ändå tar lånen. Vi
            behöver bättre skuldsaneringsvillkor och en översyn av löneutmätningen.
          </p>
          <p xml:id="i-X8F4VgmyCzqGJ8oUhQYWvE">
            De som står i djup skuld skall ges motiv och villkor så att han/hon
            orkar ta tag i sin situation. Åklagare och domstolar måste bli
            aktivare i granskning av lånevillkor och räntor. Särskilda åtgärder
            mot sms-lånen bör övervägas då det är uppenbart att företeelsen
            lett till en snabbt stegrad skuldsättning bland unga.
          </p>
          <p xml:id="i-Q2KSQsuvEb3daM7HwJYaan">
            Regeringen har aviserat kommande förslag kring redovisningslagstift-ningen.
            Det är viktigt att dessa inte får en utformning så att all insyn
            i och kontroll av mindre företag upphör. Seriösa småföretagare
            som anlitar revisorer och sköter sina skatteinbetalningar skall
            inte konkurreras ut av oseriösa.
          </p>
          <p xml:id="i-WZr1p2wHoRBrUk9sMoEQc6">
            Det finns en central myndighetssamverkan men även samarbete regionalt
            och lokalt behövs. Samarbetet bör också omfatta arbetsgivare,
            branschsammanslutningar och fackliga organisationer. Stockholm
            utgör ett bra exempel på hur länsstyrelsen samarbetar med näringsliv
            och fackliga organisationer mot ekobrott (den s.k. Stockholmssoppan).
            Detta bör utvecklas i samtliga län.
          </p>
        </div>
        <div type="motSignatures">
          <list>
            <item xml:id="i-HC4jmurDt4BWc16VXyYW5E" who="i-KNqtzTyLq88RopWq6R35xs">
              Ronny Olander (s)
            </item>
            <item xml:id="i-D845Vp5oYCfhX48tjUeBn4" who="i-HsmyrkjqQGCAargTNWaeXi">
              Siw Wittgren-Ahl (s)
            </item>
          </list>
        </div>
      </div>
    </body>
  </text>
</TEI>
