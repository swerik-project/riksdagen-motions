<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1952/mot_1952__fk__333/mot_1952__fk__333-001.pdf"/>
      <fw xml:id="i-GGW2s5s2pqyxjWWEj3UqM1">
        Motioner i Första kammaren, nr 333. 9
      </fw>
      <div type="motHeader" xml:id="i-KqSV7iNRYRif8UR74bStiA">
        <div type="motTitle" xml:id="i-QvNqyRJNp89mq259NxKYke"/>
        <div type="motSubmissionInfo" xml:id="i-97tj5bk4vMwkikbUHJ7VN2"/>
      </div>
      <div type="motBody" xml:id="i-hXQrjTR44QRZbN52xGu5t">
        <div xml:id="i-6A48Fzx4sUoDpXSXzMJSNN">
          <p xml:id="i-NzyAZF2yMaNdFnPxmexpdZ">
            Nr 333.
          </p>
          <p xml:id="i-Q9x63HkJUKTxT6NZkJGp29">
            Av herr Holmbäck m. fl., om höjning av anslagen till rekryte-
            ringskostnader vid marinen, vissa flygfältsarbeten m. m. samt
            uppställningsplatser för radarstationer.
          </p>
          <p xml:id="i-BDFWkYXshru2woSBhiT1vs">
            I Kungl. Maj:ts proposition nr 1 bilaga 6 (fjärde huvudtiteln)
            erinrar föredragande statsrådet därom, att de militära myndigheternas
            anslags- äskanden för nästkommande budgetår med 400 milj. kronor
            överstiga mot- svarande anslagssumma i årets stat och att de äskade
            bemyndigandena med inemot 700 milj. kronor överskrida det belopp,
            som anvisats för nu löpande budgetår. Departementschefen har stannat
            för en anslagsökning på i runt tal 220 milj. kronor, varigenom
            försvarskostnaderna för budget- året 1952/53 komma att uppgå till
            omkring 1 650 milj. kronor, samt för en ökning av bemyndigandena
            utöver anslag med 448 milj. kronor. Såsom också framgår av försvarsministerns
            framställning äro det oaktat bristerna på vissa områden av vårt
            försvar alltjämt betydande, på några oroande. Vi vilja därför
            i detta sammanhang särskilt understryka nödvän- digheten av att
            tidigare av oss påpekade behov av erforderlig ammunition och minor
            både för mobiliserings- och övningsändamål ofördröjligen till-
            godoses. Utan att taga bestämd ställning till den omstridda frågan
            om prioritet för brådskande militära beställningar vilja vi dock
            med styrka understryka behovet av att regeringen med uppmärksamhet
            följer denna betydelsefulla fråga, särskilt i sådana fall, då
            de militära myndigheterna anse prioritet vara oundgänglig. Med
            hänsyn till de obestridligen väsentligt ökade resurser, som genom
            årets anslagsäskanden ställas till försvarets förfogande, synes
            det oss önsk- värt att söka begränsa kraven på ytterligare medel
            till det ur synpunkten av krigsduglighet allra mest nödvändiga.
            Beträffande materielsidan, där det för arméns vidkommande icke
            låter sig göra att nöjaktigt överblicka konsekvenserna av departementschefens
            minskningar, vilja vi framhålla vikten av att bemyndiganden beviljas
            och beställningar utläggas i så god tid, att förseningar av eller
            stockningar i leveranser effektivt undvikas.
          </p>
          <p xml:id="i-4SD4wFm5mtYmv3cE1r4bKb">
            Armén. Vad åter anslagen till den personella beredskapen beträffar
            önska vi än en gång betona, att fullgod materiel icke skapar fullgod
            krigsduglighet, därest personalen icke är tillräckligt utbildad
            för att rätt utnyttja materiel-
          </p>
          <pb facs="riksdagen-motions-pdf/data/1952/mot_1952__fk__333/mot_1952__fk__333-002.pdf"/>
          <fw xml:id="i-EYJuxhAbptWDyDV14V71SF">
            10 Motioner i Första kammaren, nr 833.
          </fw>
          <p xml:id="i-QrQmchAPr1WVdGjYb7JFSC">
            tillgången. Beträffande sistnämnda synpunkt notera vi med tillfredsstäl-
            lelse att chefen för försvarsdepartementet nu tillmötesgår det
            inte minst från vår sida under en följd av år framförda kravet
            på bättre utbildning av den viktiga kadern av gruppchefer. Huruvida
            denna förbättring i för- ening med den något förlängda utbildningstiden
            för värnpliktiga i allmän- het är tillräcklig för att bereda truppen
            den utbildning, som erfordras för ett modernt krig med dessa många
            gånger omänskliga påfrestningar, är en fråga, som först erfarenheten
            kan besvara. Vi vilja här endast under- stryka nödvändigheten
            av att regeringen med yttersta uppmärksamhet följer dessa frågor,
            så att reformer vidtagas utan den tidsutdräkt, som hit- tills
            kännetecknat särskilt handläggningen av gruppchefernas utbildning.
            En godtagbar utbildning av de värnpliktiga kan emellertid inte
            erhållas utan en tillfredsställande tillgång på instruktörer,
            ett behov som genom de stora inkallelserna till repetitionsövningar
            erhållit ökad aktualitet. Bris- terna äro härvidlag allvarliga
            i synnerhet inom underbefälskårerna i armén och marinen. Försvarsministern
            ställer i utsikt möjligheten av att under innevarande riksdag
            framlägga förslag till en förbättring härutinnan med anledning
            av inom arméledningen utarbetade riktlinjer. Med hänsyn till bristen
            på underbefäl vilja vi understryka nödvändigheten av att en för-
            bättring snarast kommer till stånd, vilka riktlinjer den erforderliga
            refor- men än må komma att följa. För arméns vidkommande anmäla
            sig i övrigt bekymmer för beståndet av byggnader. Vi ansluta oss
            till den av försvarsministern uttalade me- ningen, att huvuddelen
            av den försvaret tillkommande byggnadskvoten användes till befästningar.
            Det oaktat är det tveksamt, huruvida det kan vara förenligt med
            god ekonomi på längre sikt att till reparationer för det betydande
            byggnadsbeståndet vid armén anvisa ett så relativt ringa be- lopp
            som 1 miljon kronor. Med hänsyn till vad nyss anförts om återhåll-
            samhet med anslagsökningar vilja vi inskränka oss till detta uttalande
            och avstå sålunda från att i denna del nu ställa något yrkande.
          </p>
          <p xml:id="i-PaH82P9zrNEuS37sF7piAE">
            Marinen. För flottans del inställa sig givetvis betydande nackdelar
            som en följd av att den av marinledningen framlagda s. k. sexårsplanen
            av departe- mentschefen förvandlats till en sjuårsplan. Med hänsyn
            dels till den has- tigt pågående tekniska utvecklingen, vilken
            gör det svårt för att inte säga omöjligt att nu överblicka den
            situation, i vilken vårt försvar om ett tiotal år kan komma att
            befinna sig, dels också till det statsfinansiella läget anse vi
            oss dock kunna i stort sett godtaga den framlagda flottplanen.
            Personalrekryteringen inom marinen lämnar liksom inom armén mycket
            övrigt att önska. Vakanserna inom manskapskåren torde kunna uppskattas
            till i runt tal 50 procent, vilket med hänsyn till skötseln av
            den ständigt alltmer komplicerade materielen samt utbildningen
            av de värnpliktiga är
          </p>
          <pb facs="riksdagen-motions-pdf/data/1952/mot_1952__fk__333/mot_1952__fk__333-003.pdf"/>
          <fw xml:id="i-K8qrrfwLSFtaZiRmM2RFhr">
            Motioner i Första kammaren, nr 383. 11
          </fw>
          <p xml:id="i-XsLVujc1pSLX6EaaSHUfgL">
            ytterst betänklig. Under sådana förhållanden framstår det som
            anmärk- ningsvärt, att departementschefen ansett sig böra nedskära
            anslaget till rekryteringskostnaderna från 120 000 kronor till
            100 000 kronor, trots att försvarets civilförvaltning äskat en
            ökning av anslaget till 147 000 kronor. Denna nedskärning står
            också i strid mot departementschefens uttalande på annat ställe
            i huvudtiteln (s. 6) nämligen att »vissa förstärkningar av löpande
            anslag av betydelse för rekryteringen ha befunnits erforderliga».
            Vi yrka, att detta anslag upptages till det av civilförvaltningen
            äskade beloppet, alltså en ökning med 47 000 kronor, vilket erfordras
            dels för upp- lysning om anställningsförmånerna vid marinen, dels
            för nöjaktig kontakt mellan rekryteringsofficerarna och representanter
            för arbetsförmedlingar. Utan att nu ställa några yrkanden önska
            vi därutöver till övervägande framföra tanken på en förbättring,
            eventuellt i form av skattefrihet, av de s. k. sjötilläggen, vilka
            närmast motsvara civila traktamenten och som ingalunda höjts i
            takt med penningvärdets försämring. Vidare böra över- vägas införande
            av premier för särskilt yrkesskicklig och förtjänt personal samt
            omläggning av stammanskapets löneförmåner till bruttolöner, såsom
            skett vid vissa andra institutioner med löner i form av naturaförmåner,
            t. ex. inom sjuk- och socialvården.
          </p>
          <p xml:id="i-Trjzp9g12ERZwkGyhvhMLU">
            Flygvapnet. För flygvapnets vidkommande beslöt som bekant 1948
            års riksdag i princip, att samtliga 10 dagjaktflottiljer skulle
            förstärkas med 50 procent. 1948 och 1949 års riksdagar ha vidare
            beslutat, att i första hand sex flot- tiljer skola förstärkas.
            Denna förstärkning håller på att genomföras. 1951 års riksdag
            har uttalat, att 1948 års riksdags principbeslut om förstärkning
            av samtliga 10 flottiljer bör fullföljas, så snart förhållandena
            medge. Såsom framgår av Kungl. Maj:ts proposition har chefen för
            flygvapnet anmält, att han med hänsyn till nödvändigheten av att
            utan dröjsmål er- sätta viss redan befintlig, föråldrad flygmateriel
            ansett sig för budgetåret 1952/53 böra avstå från förstärkning
            av återstående fyra dagjaktflottiljer. I anslutning härtill vilja
            vi framhålla vikten av att Kungl. Maj:t har sin uppmärksamhet
            riktad på denna fråga och att riksdagen förelägges förslag om
            förstärkning av dessa fyra flottiljer så snart härför erforderlig
            flyg- materiel kan anskaffas. Rekryteringen av flygande personal
            har under de senaste åren varit otillfredsställande. I syfte att
            förbättra rekryteringen har chefen för flyg- vapnet till Kungl.
            Maj:t avgivit ett förslag till förbättring av fältflygarnas förmåner.
            Såsom framgår av propositionen är detta förslag föremål för överarbetning
            inom försvarsdepartementet, och det har ej kunnat förut- sägas,
            om proposition i ämnet skall kunna föreläggas 1952 års riksdag.
            Betryggande tillgång på väl kvalificerade flygförare är av utslagsgivande
            betydelse för flygvapnets krigsduglighet och krigsberedskap. Med
            hänsyn
          </p>
          <pb facs="riksdagen-motions-pdf/data/1952/mot_1952__fk__333/mot_1952__fk__333-004.pdf"/>
          <fw xml:id="i-Sb3ypzjGAjC5DJVKFyFCNf">
            12 Motioner i Första kammaren, nr 333.
          </fw>
          <p xml:id="i-TWz6MyE5NJAkKguajJJnHt">
            till flygsäkerheten och till värdet av den flygmateriel, som
            handhaves av våra flygförare, måste vidare så höga krav ställas
            på deras kvalitet, att proposition om förbättring av fältflygarnas
            förmåner bör föreläggas 1932 års riksdag. 1947 års riksdag godkände
            en treårsplan (1947/50) för modernisering av de militära flygfälten.
            Denna plan har sedermera något modifierats. På grund av den begränsade
            tilldelningen av medel och byggnadskvot under de senaste åren
            har denna plans genomförande avsevärt försenats. Under förutsättning
            av samma medelstilldelning som innevarande budgetår och samma
            byggnadskvot som under 1951 beräknas planen kunna fullföljas tidigast
            under 1954. Den av Kungl. Maj:t för 1952/33 föreslagna medels-
            tilldelningen skulle sannolikt leda till en ytterligare försening
            av planen, eftersom innevarande års arbetstakt skulle behöva begränsas
            ytterligare. Det är av utomordentlig betydelse för flygvapnets
            operationsfrihet samt för fredsutbildning och flygsäkerhet att
            flygfälten moderniseras i takt med tillförseln av modern flygmateriel,
            som ställer ökade krav på flygfältens storlek och bärighet. Ifrågavarande
            anslag borde därför ha kunnat höjas i sådan utsträckning, att
            i varje fall innevarande års arbetstakt kan upp- rätthållas, vilket
            beräknas kräva en ytterligare medelstilldelning av 2 milj. kronor.
            Med hänsyn till betydelsen av att flygfälten maskeras på ett be-
            tryggande sätt, bör dessutom för maskering av flygfält anvisas
            1 miljon kronor. Dessa senare arbeten falla utanför byggnadsregleringen.
            För att ge flygmaterielen skydd i krig och för att skaffa hangarutrym-
            men för under leverans varande krigsflygplan avsedda för beslutad
            för- stärkning av 6 dagjaktflottiljer, hålla vissa berghangarer
            på att anläggas. På grund av begränsad tilldelning av medel och
            byggnadskvot ha dessa arbeten ej kunnat bedrivas i erforderlig
            takt. Följden härav blir bland annat, att levererade och under
            leverans varande förstärkningsflygplan måste uppställas utomhus
            under lång tid. Detta medför risker för skådor å denna dyrbara
            och svårersättliga materiel och torde dessutom leda till ökade
            underhållskostnader. Vi skola dock icke nu på denna punkt ställa
            något yrkande men förutsätta därvid, att Kungl. Maj:t noggrant
            följer frågan och om så befinnes oundgängligen nödvändig tillvaratar
            möjlighe- terna att medgiva ett påskyndande av berghangarsbyggena.
            Till flygvapnet har under de senaste åren levererats radarmateriel
            i stor utsträckning. Leveranserna torde vara avslutade under den
            närmaste tiden. För att denna materiel skall kunna utnyttjas i
            full utsträckning och givas betryggande skydd måste särskilda
            uppställningsplatser för radarstationer iordningställas redan
            i fred. Tilldelningen av medel för detta ändamål har hitintills
            icke tillnärmelsevis motsvarat behovet med hänsyn till levererad
            materiel. Kungl. Maj:ts förslag för nästa budgetår innebär dessutom
            en avsevärd begränsning av myndigheternas äskanden. För att redan
            levere- rad eller under leverans varande radarmateriel skall kunna
            utnyttjas fullt
          </p>
          <pb facs="riksdagen-motions-pdf/data/1952/mot_1952__fk__333/mot_1952__fk__333-005.pdf"/>
          <fw xml:id="i-N6vBF6uTGHppmBsk2bsMvW">
            Motioner i Första kammaren, nr 333. 13
          </fw>
          <p xml:id="i-H6oeXgfFcK3LFN1dNMqpzv">
            effektivt och givas betryggande skydd borde anslaget för detta
            ändamål avsevärt höjas. Med hänsyn till det totala behovet av
            byggnadsåtgärder vilja vi inskränka oss till att föreslå en höjning
            med 1 miljon kronor för att avhjälpa de mest allvarliga bristerna.
            1945 års försvarskommitté framlade en sexårsplan (1948/49—1953/54)
            för utbyggnad och modernisering av luftbevakningen. Såväl Kungl.
            Maj:t (prop. 1948: 206) som 1948 års riksdag underströk vikten
            av att denna plan om möjligt genomfördes på kortare tid. Med hänsyn
            till den begränsade tilldelningen av medel och byggnadskvot för
            lokaler för luftbevakningen måste man räkna med en avsevärd försening
            av nyssnämnda sexårsplan, fastän den för luftbevakningen erforderliga
            materielen, som i stor utsträck- ning skall inmonteras i angivna
            lokaler, levereras i tid. Denna försening påverkar menligt våra
            möjligheter såväl att effektivt stridsleda vårt jakt- flyg som
            att alarmera civilbefolkningen. Med hänsyn härtill finna vi det
            angeläget, att takten i luftbevakningens utbyggnad och modernisering
            på- skyndas och att Kungl. Maj:t har sin uppmärksamhet riktad
            härpå. Med hänsyn till vad som anförts hemställa vi, att riksdagen
            för budgetåret 1952/53 måtte 1. till rekryteringsanslag för flottan
            bevilja ett belopp av 147 000 kronor. 2. dels under anslaget till
            Vissa flygfältsarbeten m. m. an- visa ytterligare 3 miljoner kronor
            eller sammanlagt 19 miljoner kronor. 3. dels under anslaget till
            Uppställningsplatser för radar- stationer anvisa ytterligare 1
            miljon kronor.
          </p>
          <p xml:id="i-P5ZfHzLrBARsyzvxjQM1a7">
            Stockholm den 23 januari 1932.
          </p>
          <p xml:id="i-YJeq4XDfz182TuRZjK7D2E">
            Åke Holmbäck. Sven Em. Ohlon. Folke Petrén.
          </p>
        </div>
      </div>
    </body>
  </text>
</TEI>
