<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-FöU-00234">
  <teiHeader>
    <fileDesc>
      <titleStmt>
        <title>Alternativa metoder för lagring av radioaktivt avfall</title>
        <author corresp="i-C2s3YhmmVmNkgvznmmnD4x i-UFTZBKNRWWLXUXAtcCcVfH">av Per Bolund och Tina Ehn (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Alternativa metoder för lagring av radioaktivt avfall</title>
          <idno type="rdwebb">GU02Fö234</idno>
          <rs type="number">Fö234</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GU02Fö234/text</ref>
          <ref type="dokument_url_html">http://data.riksdagen.se/dokument/GU02Fö234</ref>
          <ref type="dokumentstatus_url_xml">http://data.riksdagen.se/dokumentstatus/GU02Fö234</ref>
          <ref type="doc">http://data.riksdagen.se/fil/A5F33FD5-0CA3-4389-B011-50882F68E2C6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AoW3fWBLw4CcHgM9yVjdV3" type="signed"/>
        <correspContext corresp="i-AoW3fWBLw4CcHgM9yVjdV3">
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-UFTZBKNRWWLXUXAtcCcVfH"/>
        </correspContext>
        <correspAction type="referral" xml:id="i-8P4hfhUhgnF9Wvwm9CqxG6">
          <date when="2006-11-07"/>
        </correspAction>
        <correspAction type="dismissal" xml:id="i-FgvGzhe5BoXXpp6tXjjppb">
          <date when="2006-11-07"/>
        </correspAction>
        <correspAction type="numbering" xml:id="i-UJkVtK56xrPWWqdSKHwL1p">
          <date when="2006-11-02"/>
        </correspAction>
        <correspAction type="submission" xml:id="i-mh1sbMCeweJLDGqQvzNWt">
          <date when="2006-10-31"/>
        </correspAction>
        <correspAction type="transfer" xml:id="i-HZhNKztM3PkiqpoSkAf7P8">
          <date when="2006-10-31"/>
        </correspAction>
        <correspAction type="assigned" xml:id="i-3SU3ZqCAp719um9aPiyY6r"/>
        <correspContext corresp="i-3SU3ZqCAp719um9aPiyY6r">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-DbQWoeK5hZtRMPJfpwijut">
            Förslag till riksdagsbeslut
          </head>
          <p xml:id="i-HgfAjfouReCGCizKgJAesT">
            Riksdagen tillkännager för regeringen som sin mening vad i motionen
            anförs om att regeringen bör verka för att metoden för förvaring
            av radioaktivt avfall i djupa borrhål i Sverige grundligt utreds.
          </p>
        </div>
        <div type="motContent">
          <head type="h1" xml:id="i-RJ1mfjQ36CoeDwrmJyJDyG">
            Alternativa metoder för lagring av radioaktivt avfall
          </head>
          <head type="h1" xml:id="i-DtpcZkTVyhRVh6MKUkZmzA">
            Motivering
          </head>
          <p xml:id="i-NaxgGQwQEGZvfF57eiFkwB">
            Kärnkraftsföretagen i Sverige gick på 70-talet samman och bildade
            dotterbolaget Svensk Kärnbränslehantering AB, SKB. Kärnavfallsbolaget
            SKB har sedan dess arbetat med att ta fram en metod för att ta
            hand om det högaktiva kärnkraftsavfallet från de svenska kärnkraftverken.
            För närvarande ligger det använda kärnkraftsbränslet i ett mellan­lager,
            CLAB, i anslutning till Oskarshamns kärnkraftverk.
          </p>
          <p xml:id="i-5uTp2Bv1XTe79yvzexqVJu">
            Det högaktiva kärnkraftsavfallet måste hållas hermetiskt isolerat
            från människa och miljö i över 100 000 år. Den metod som kärnavfallsbolaget
            SKB vill använda för slutförvaring av kärnkraftsavfallet brukar
            benämns KBS-metoden. Enligt KBS-metoden ska de använda kärnkraftsbränslet
            inkapslas i koppar och sedan deponeras i tunnlar 400500 meter
            ned i berget. Kopparkapslarna ska även omges av lera.
          </p>
          <p xml:id="i-XgspYHTnjJ4etKATZrQYDY">
            Redan på slutet av 1980-talet undersökte kärnavfallsbolaget en
            alternativ metod som brukar benämnas slutförvaring i djupa borrhål.
            Metoden innebär att det använda kärnkraftsbränslet kapslas in
            och sedan deponeras i borrhål på 35 kilometers djup.
          </p>
          <p xml:id="i-TBF5MKSEwK1LWfN2DzR3SM">
            En viktig skillnad mellan de bägge metoderna är de hydrogeologiska
            förhållandena vid de olika djup som slutförvaringen ska ske vid.
            På 400500 meters djup genom­strömmas berget av grundvatten som
            har kontakt med markytan. Detta innebär att om ett läckage skulle
            uppstå tar det endast en relativt kort tid innan radioaktiva ämnen
            når människa och miljö. Det är detta som de konstgjorda barriärerna
            (koppar och lera) som används i KBS-metoden ska förhindra.
          </p>
          <p xml:id="i-CYK381z9iqxkF4mYd6Njdd">
            På 35 kilometers djup finns det ett mycket stabilt, i det närmaste
            orörligt, grundvatten som inte har kontakt med markytan. Detta
            beror på att salthalten i grundvattnet ökar med djupet. Grundvatten
            på dessa djup är mycket gammalt det är fråga om miljontals år.
            Detta innebär att även om de konstgjorda barriärerna skulle brista
            när man använder metoden djupa borrhål kommer inte radioaktiva
            ämnen upp till markytan. Det kan därmed inte skada människa och
            miljö.
          </p>
          <p xml:id="i-HHEMTpApjcAntTW4Pv8jBj">
            Detta innebär att det som skiljer den KBS-metod som kärnavfallsbolaget
            SKB vill använda och den alternativa metoden djupa borrhål är
            en robusthet mot oförutsedda händelser. Det högaktiva kärnkraftsavfallet
            är radiotoxiskt i över 100 000 år. Även efter att radioaktiviteten
            avklingat innehåller avfallet avsevärda mängder med tungmetaller.
            Även de bästa modelleringar av hur berg, lera och kopparkapslar
            påverkas av grundvattenrörelser, grundvattnets kemi och den biokemiska
            miljö som omger avfallet kan visa sig inte ha fått med alla kritiska
            faktorer. Under den tidsperiod som det rör sig om kommer dessutom
            en eller flera istider att äga rum. Ett relativt ytnära slutförvar
            av den typ som kärnavfallsbolaget SKB planerar kommer att utsättas
            för stora påfrestningar i form av bergrörelser, jordbävningar
            och ändrade grundvattenkemiska förhållanden. Även ett slutförvar
            på större djup kan komma att påverkas av kommande istider, men
            i betydligt mindre omfattning.
          </p>
          <p xml:id="i-LohcTPF1jD7L8Efhx5f1nh">
            Även i en annan aspekt skiljer sig metoderna åt. Ett långsiktigt
            problem med slutförvaring av använt kärnkraftsbränsle är att det
            finns plutonium i avfallet. Detta plutonium kan användas som råvara
            vid kärnvapenkonstruktion. Detta innebär enligt det internationella
            atomenergiorganet IAEA att ett slutförvar enligt KBS-metoden måste
            stå under någon form av övervakning, s.k. safeguards eller fysiskt
            skydd. Även om det kan vara svårt att se hur detta ska gå till
            gäller även detta i hundratusentals år. Om den alternativa metoden
            djupa borrhål används minskar möjligheterna att komma åt plutonium
            ur slutförvaret och därmed även behovet av övervakning. Även om
            återtagbarhet förmodligen är möjligt även vid slutförvaring i
            djupa borrhål är den tekniknivå som behövs betydligt mer avancerad
            än den som behövs vid återtagning av avfall ur ett slutförvar
            enligt KBS-metoden.
          </p>
          <p xml:id="i-QXZ9TPpfULkTzHUJaRsXqw">
            Kärnkraftsbolaget SKB har under 1990-talet och 2000-talet fått
            upprepade anmodanden av myndigheterna Statens kärnkraftinspektion,
            SKI, Statens strålskyddsinstitut, SSI, och regeringen att undersöka
            den alternativa metoden djupa borrhål ytterligare. Bolaget har
            producerat ett antal expertrapporter om metoden. I dessa konstateras
            att modelleringar visar att deponering av kärnavfall i djupa borrhål
            inte skulle störa den stabila skiktning av grundvattnet som finns
            på 25 kilometers djup. Detta innebär att kärnavfallsbolaget erkänner
            att det kan finnas långsiktiga miljömässiga fördelar med metoden
            djupa borrhål. Kärnavfallsbolaget SKB:s expertrapporter är även
            optimistiska inför förutsättningarna att på ett säkert sätt genomföra
            borrning, deponering och återtagning av kapslar i djupa borrhål.
            En omfattande teknikutveckling har dessutom skett inom området
            på de 15 år som gått sedan de första rapporterna togs fram.
          </p>
          <p xml:id="i-NY6tQtqXE13ab2sixqbWoL">
            Kärnavfallsbolaget SKB planerar att år 2009 ansöka om att få
            bygga ett slutförvar enligt KBS-metoden. I samrådsförfarandet
            inför ansökan har framkommit att bolaget inte anser att metoden
            djupa borrhål kan bli ett säkert alternativ till KBS-metoden.
            Bolaget menar nu att deponering av avfallskapslar i djupa borrhål
            inte kan göras på ett säkert och kontrollerat sätt och avser därför
            inte att vidare utreda metoden. I dagsläget anser bolaget att
            det inte heller behöver ange djupa borrhål som ett alternativ
            i miljökonsekvensbeskrivningen som ska bifogas ansökan.
          </p>
          <p xml:id="i-3fVTNReepvLhYJEpoZvbph">
            De expertrapporter som kärnavfallsbolaget SKB gjort om den alternativa
            metoden djupa borrhål motsäger bolagets nuvarande ståndpunkt.
            Dessutom finns det anledning att tro att den fortsatta teknikutveckling
            som skett de senaste åren har lett till ytterligare kunskapsökning
            om förutsättningarna för att borra, säkert deponera och återta
            föremål i djupa borrhål. Eftersom kärnavfallsbolaget SKB inte
            är berett att ta fram den kunskapen i samrådsprocessen och miljödomstol
            och regering behöver ett fullständigt underlag vad gäller alternativ
            för att kunna bedöma en ansökan om att få bygga ett slutförvar
            måste denna kunskap tas fram på annat sätt. En möjlighet är att
            ge resurser till de granskande myndigheterna Statens kärnkraftinspektion,
            SKI, och Statens strålskyddsinstitut, SSI, att själva mer utförligt
            utreda den alternativa metoden djupa borrhål.
          </p>
        </div>
        <div type="motSignatures">
          <list>
            <item xml:id="i-5VYdR5deJXn3ib3kxd39Js">
              Per Bolund (mp)
            </item>
            <item xml:id="i-QLUuF1p2weMn1pFf5PMffq">
              Tina Ehn (mp)
            </item>
          </list>
        </div>
      </div>
    </body>
  </text>
</TEI>
