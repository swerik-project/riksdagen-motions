<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-19992000-UbU-00040">
  <teiHeader>
    <fileDesc>
      <titleStmt>
        <title>med anledning av prop. 1999/2000:123 Lämplighetsprövning av personal inom förskoleverksamhet, skola och skolbarnomsorg</title>
        <author corresp="i-PRHkYxGCaT2cbJpjjfnRtn i-PRHkYxGCaT2cbJpjjfnRtn">av Beatrice Ask (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1999/2000:123 Lämplighetsprövning av personal inom förskoleverksamhet, skola och skolbarnomsorg</title>
          <idno type="rdwebb">GN02Ub40</idno>
          <rs type="number">Ub40</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GN02Ub40/text</ref>
          <ref type="dokument_url_html">http://data.riksdagen.se/dokument/GN02Ub40</ref>
          <ref type="dokumentstatus_url_xml">http://data.riksdagen.se/dokumentstatus/GN02Ub40</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask </name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-UKs5TWtQRvWWEc4bn3X7F1"/>
        <correspContext corresp="i-UKs5TWtQRvWWEc4bn3X7F1">
          <ref>Proposition 1999/2000:123</ref>
        </correspContext>
        <correspAction xml:id="i-QSFvjVncFaqUMxCYtQsq5U" type="signed"/>
        <correspContext corresp="i-QSFvjVncFaqUMxCYtQsq5U">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-PRHkYxGCaT2cbJpjjfnRtn"/>
        </correspContext>
        <correspAction type="referral" xml:id="i-XuDFRKNhWBDgVuuYunE4id">
          <date when="2000-07-04"/>
        </correspAction>
        <correspAction type="dismissal" xml:id="i-Sz7b7CFepQ7NRgpECdniqX">
          <date when="2000-07-04"/>
        </correspAction>
        <correspAction type="submission" xml:id="i-SdpNXZ8rs3sX2joy44zm3r">
          <date when="2000-06-29"/>
        </correspAction>
        <correspAction type="referral" xml:id="i-Bztcm9YKf7xShofzrrFUDQ">
          <date when="2000-07-04"/>
        </correspAction>
        <correspAction type="dismissal" xml:id="i-8MUs1M6CWRveJDeiE6B4nn">
          <date when="2000-07-04"/>
        </correspAction>
        <correspAction type="submission" xml:id="i-H1EdVHffbhx5a7D4vP7oiP">
          <date when="2000-06-29"/>
        </correspAction>
        <correspAction type="assigned" xml:id="i-TXjpJYYpbmDuU4KP3jB3MJ"/>
        <correspContext corresp="i-TXjpJYYpbmDuU4KP3jB3MJ">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199900/mot_199900_Ub_0040/mot_199900_Ub_0040-0001.pdf"/>
      <div type="motHeader" xml:id="i-QR9VsGou1n3PskHt4LUhSa">
        <div type="motTitle" xml:id="i-6ug1WScoxjNb17uSmwZfkH"/>
        <div type="motSubmissionInfo" xml:id="i-KWXYUQSmo7Ew6uJvzvPJP1"/>
      </div>
      <div type="motBody" xml:id="i-7ZTVrwsWegP5nGD9BrQmCC">
        <div xml:id="i-4gCRJCYkErprpYd6qiU4Ui">
          <p xml:id="i-8ZFtfEkmtogUQLrYoDaNnx">
            1999/2000 mnr: Ub40 pnr: m1174
          </p>
          <p xml:id="i-ETSsskzE3y71rkWHT7XdZ">
            Motion till riksdagen 1999/2000:Ub40
          </p>
          <p xml:id="i-49PbcsaUxtUBiJBq466pkK">
            av Beatrice Ask m.fl. (m)
          </p>
          <p xml:id="i-ouznXF22PcohsqJwxWDK8">
            med anledning av prop. 1999/2000:123 Lämplighetsprövning av personal
            inom förskoleverksamhet, skola och skolbarnsomsorg
          </p>
          <p xml:id="i-VBqRXvWcecs21kJE8nCk2p">
            1 Inledning
          </p>
          <p xml:id="i-FL8dGZTrNqDQ4d6MDRPH3t">
            I propositionen föreslår regeringen en ny lag om registerkontroll
            av personal inom förskoleverksamhet, skola och skolbarnsomsorg,
            samt ändringar i skollagen och i lagen om belastningsregister.
            Syftet bakom regeringens förslag är att öka skyddet för barn mot
            att personer som dömts för vissa brott anställs i verksamheter
            där de kommer i kontakt med barn. Det har tidigare framförts förslag
            om att sökande till lärarutbildning skall visa utdrag ur polisregistret
            som förutsättning för att kunna antas. Av registerutdraget skall
            framgå att vederbörande inte dömts eller står under åtal för vissa
            brott, i första hand sexualbrott och barnpornografibrott. Vi har
            i ett särskilt yttrande till det betänkande i vilket detta förslag
            framfördes haft invändningar mot en sådan ordning, som enligt
            vår bedömning inte löser några problem utan skapar nya. Vi konstaterar
            att den nu föreslagna lämplig- hetsprövningen inte riktar sig
            mot de personer som ämnar genomgå lärar- utbildning. Vi instämmer
            till fullo i att barn skall erbjudas trygga miljöer inom barn-
            omsorg och skola, samt att övergrepp mot barn och ungdomar inom
            dessa verksamhetsområden också måste förebyggas. Vi ställer oss
            dock tveksamma till huruvida regeringens förslag om registerkontroll
            skulle kunna uppnå dessa syften. Vidare anser vi att förslaget
            är oförenligt med flera centrala rättsprinciper. I stället krävs
            ökad kvalitet vid rekrytering och vad avser den dagliga arbetsledningen
            vid förskolor och andra institutioner, för att personer som inte
            är lämpliga för uppgifterna skall kunna uteslutas.
          </p>
          <p xml:id="i-F8V7TgLinnTevuN51ivnHq">
            2 Bristande behovsanalys
          </p>
          <p xml:id="i-Hn5vRhby1pAJcaE5iw98Fs">
            Regeringen har inte förmått redovisa ett klart behov av de föreslagna
            åtgärderna. Man skriver i propositionen att det inte finns någon
            samlad bild av förekomsten av sexuella övergrepp på barn inom
            omsorgsverksamheten. Tvärtom anges det att förekomsten av dylika
            övergrepp är mycket begränsad. Regeringen menar dock att enbart
            vetskapen om att övergrepp över huvud taget förekommer måste föranleda
            ingrepp vilka syftar till att minska risken för dem.
          </p>
          <pb facs="riksdagen-motions-pdf/data/199900/mot_199900_Ub_0040/mot_199900_Ub_0040-0002.pdf"/>
          <p xml:id="i-RsbcL3VFsqYzFcx5tQKsco">
            Brottsförebyggande rådet (BRÅ) har beräknat att det bland de
            cirka 34 000 1999/2000 personer som varje år anställs inom skolor,
            fritids- och daghem troligen finns Ub40 högst en registrerad och
            två misstänkta pedofiler. Peter Marstens, forskare på BRÅ, framhåller
            att registren rörande sexualbrott är behäftade med ett stort mörkertal.
            Rikspolisstyrelsen understryker i sitt remissvar att de senaste
            årens upp- märksammade fall med övergrepp mot dagisbarn inte hade
            kunnat undvikas med kontroll, eftersom förövarna inte fanns med
            i något register. Förslaget saknar helt analys av huruvida en
            kontroll av den föreslagna typen hade varit verksam i dessa fall.
            Det kan inte uteslutas att kontroll av den nu föreslagna typen
            riskerar att invagga personalen vid förskolor, skolor och fritidshem
            i falsk trygghet. Omständigheten att en person kan uppvisa ett
            ograverat registerutdrag utgör ingen garanti för att personen
            i fråga inte är en presumtiv brottsling. En lagstiftning av den
            dignitet som föreslås i propositionen måste natur- ligtvis vila
            på en väl underbyggd grund. Regeringens oförmåga att redovisa
            ett påvisbart behov av registerkontroll och på vilket sätt en
            sådan skulle kunna förhindra de fall av kränkningar av barn som
            förekommit i omsorgs- verksamheten visar att någon sådan grund
            inte finns.
          </p>
          <p xml:id="i-BDnjRL2EtDAMukhy1aEiiJ">
            3 Integritetskränkning
          </p>
          <p xml:id="i-3pm4Lb5swHPnabFfTfC9MV">
            Regeringens förslag om att varje sökande till tjänst inom barnomsorg
            eller skola, som ett sista steg i anställningsförfarandet, skall
            kunna förete ett utdrag ur belastningsregistret som förutsättning
            för anställning utgör en kränkning av den personliga integriteten.
            Regeringen hänvisar i sin proposition till Sveriges åtagande enligt
            barn- konventionen att vidta alla lämpliga åtgärder för att förhindra
            att barn förmås eller tvingas delta i olagliga sexuella handlingar.
            Regeringen framför härvid att den vuxnes integritet får stå tillbaka
            för skyddet för barnet. Det bör dock påpekas att Sverige på samma
            sätt har åtaganden enligt Europakonventionen för mänskliga rättigheter
            att inte kränka den enskildes privatliv. Undantag får endast ske
            med stöd av lag för det fall detta är nödvändigt för att förebygga
            brott. Med hänsyn till propositionens bristande behovsanalys kan
            det inte anses vara klarlagt att den föreslagna åtgärden är nödvändig,
            eller ens lämplig för att förebygga övergrepp mot barn. Mot denna
            bakgrund måste den kränkning av den personliga integriteten som
            förslaget innebär, utgöra ett absolut hinder mot genomförande
            av detsamma. Den personliga integriteten i arbetslivet och frågan
            om kontroll och registrering av arbetstagare är föremål för utredning.
            I utredningen, som skall presenteras senast den 1 april 2001,
            skall särskilt belysas skyddet för arbets- sökande. Regeringen
            har dock gjort bedömningen att lämplighetskontroll genom registerutdrag
            avseende personer som anställs inom barnomsorg och skola bör införas
            omedelbart. Det är inte logiskt att föregripa den nu pågående
            utredningens slutsatser, allrahelst emedan förslaget innebär en
            svår avvägning mellan olika integritetsintressen.
          </p>
          <pb facs="riksdagen-motions-pdf/data/199900/mot_199900_Ub_0040/mot_199900_Ub_0040-0003.pdf"/>
          <p xml:id="i-8qWZcQjMXDptdhSWZTouiJ">
            4 Sekretessen kring uppgift om den enskildes personliga förhållanden
          </p>
          <p xml:id="i-HN27HeyQnqBUiK346qyyhR">
            Enligt sekretesslagen 9 kap 17 8 råder sekretess för uppgift
            om enskilds personliga och ekonomiska förhållanden i register,
            om det inte står klart att uppgiften kan röjas utan att den enskilde
            eller någon honom närstående lider skada eller men. Den enskilde
            har i princip rätt att få ut uppgifter om sig själv. Sekretess
            gäller inte i anställningsärenden. Det är en välgrundad och viktig
            princip att det skall råda offentlighet i sådana ärenden, vilket
            regeringen också framhåller i propositionen. För det fall man
            i lag stadgar att utdrag ur belastningsregister skall företes
            i vissa anställningsärenden förändras dock förutsättningarna för
            vidmakthållandet av denna princip. I och med att den enskilde
            skall begära ett utdrag ur belastningsregistret och förete den
            inför anställning har uppgiften blivit offentlig. Någon fortsatt
            sekretess eller tystnadsplikt föreslås inte av regeringen. De
            facto tvingas den enskilde att röja sekretessen kring sina personliga
            förhållanden, eftersom han eller hon inte kan få anställning inom
            sitt gebit utan att visa registerutdrag. Sekretessen blir dock
            en nullitet och integritetskränkningen ett faktum.
          </p>
          <p xml:id="i-UUPx4BgbRnyb389o2j32sB">
            5 Principen om förbud mot dubbel bestraffning
          </p>
          <p xml:id="i-NDVTEUtcXay3fNZiNbd5mu">
            Den som dömts för ett brott skall inte behöva riskera ytterligare
            lagföring för samma brott. Trots att den nu föreslagna registerkontrollen
            faller utanför ramen för domstolsväsendet utgör den ändå en dubbel
            bestraffning, i så måtto att den som dömts och avtjänat sitt straff
            kan förvägras anställning. Det finns naturligtvis verksamhetsområden
            inom vilka människor som dömts för vissa brott skulle vara direkt
            olämpliga som anställda. Man måste dock beakta vilka konsekvenser
            ett lagförslag som det aktuella skulle ha. Lagrådet har påpekat
            att riksdagen hittills har ställt sig tveksam till att ge vissa
            arbetsgivare rätt att kräva straffrihetsintyg. Skulle förevarande
            lag- förslag gå igenom har vi övergivit en grundläggande princip
            och öppnat dörren för godtycklig lagstiftning, där den enskildes
            integritet och rätts- säkerhet får stå tillbaka för politiska
            symbolhandlingar. En viktig princip borde vara att sedan ett straff
            fullgjorts ges den enskilde goda förutsättningar att i fortsättningen
            leva ett normalt liv. En utveckling där tidigare dömda aldrig
            ges en ny chans riskerar att leda till ett samhälle där fortsatt
            kriminalitet är det enda som erbjuds. Det är sådana grund- läggande
            frågor som förslaget måste prövas emot.
          </p>
          <p xml:id="i-89zNEsYW77522iw7dV2MG2">
            6 Hemställan
          </p>
          <p xml:id="i-XVFjWhpjUv15UJFd2EyTHQ">
            Med hänvisning till det anförda hemställs att riksdagen avslår
            regeringens proposition 1999/2000:123.
          </p>
          <p xml:id="i-WQdPVFpBuhtXk4YKsxMus3">
            1999/2000 Ub40
          </p>
          <pb facs="riksdagen-motions-pdf/data/199900/mot_199900_Ub_0040/mot_199900_Ub_0040-0004.pdf"/>
          <p xml:id="i-9k3D5A2hevjg4UVKtE523m" type="date">
            Stockholm den 21 juni 2000 1999/2000 Ub40 Beatrice Ask (m) Lars
            Hjertén (m) Tomas Högström (m) Per Bill (m) Anders Sjölund (m)
            Anita Sidén (m) Catharina Elmsäter-Svärd (m)
          </p>
          <p xml:id="i-P8vGrGPb7SSLumPH76WiZV">
            Hans Hjortzberg-Nordlund (m) Sten Tolgfors (m)
          </p>
        </div>
      </div>
    </body>
  </text>
</TEI>
