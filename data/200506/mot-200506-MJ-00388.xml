<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_388/mot_200506_MJ_388-0001.pdf"/>
      <div type="motHeader" xml:id="i-NXTRsshvTKwRCSGVkZkRLU">
        <div type="motTitle" xml:id="i-S5ZPF6XC4UHHRDbwRACFNb"/>
        <div type="motSubmissionInfo" xml:id="i-7YZhfa9u2jijBDQ5pd188k"/>
      </div>
      <div type="motBody" xml:id="i-PPERJzGsq1u5fjh1YvbhkZ">
        <div xml:id="i-5exPuFDFonggaJntWc43K4">
          <p xml:id="i-6NJ1zauPmf4djUXcV7zRyQ">
            2005/06 mnr: MJ388 pnr: s11022
          </p>
          <p xml:id="i-K6JZ3x44cMN5aY6BYWzz2o">
            Motion till riksdagen 2005/06:MJ388
          </p>
          <p xml:id="i-RMSCDPnhid11UaHQkY48Pp">
            av Agneta Ringman (s)
          </p>
          <p xml:id="i-JYz5bWpcB8X92Q33HkugA7">
            Alternativ användning av sockerbetor
          </p>
          <p xml:id="i-45UTQNuD6qdms6HwLqbTkN">
            Förslag till riksdagsbeslut
          </p>
          <p xml:id="i-3knUaAPAGcYQkJmgzUqhNd">
            Riksdagen tillkännager för regeringen som sin mening vad som
            i motionen anförs om en etablering av en försöksverksamhet för
            etanolframställning.
          </p>
          <p xml:id="i-2dMkEWnLCua3hpb6tS8AEC">
            Motivering
          </p>
          <p xml:id="i-XMmKCie6F7BcNsUnbcKvXc">
            Kalmar län och särskilt Öland har en mycket lång tradition av
            sockerbetsodling som nu hotas av kraftigt sänkta ersättningar
            på grund av EU:s avregleringar inom sockernäringen. Odlingen av
            sockerbetor har en stor regional betydelse för Öland. Det är en
            av de grödor som tillsammans med bruna bönor utgör ett starkt
            varumärke för de öländska bönderna. Sockerbetsodlingen har en
            stor betydelse för både det öländska samhället och landskapet.
            Betodlingen har även en mycket positiv miljöeffekt på Östersjön
            genom att sockerbetorna tar upp kväve och därmed förhindrar en
            urlakning av Östersjön. De milda höstarna på Öland gör att det
            öländska klimatet är extra gynnsamt för odling av betor. Totalt
            beräknas ca 10 000 personer vara beroende av betodlingen i Sverige.
            Det finns för närvarande ca 3 500 betodlare, därtill kommer bruksanställda
            och de som har jobb i kringsektorer som transport och service.
            Sockerbetor kan i framtiden få en alternativ användning. De svenska
            sockerbetor som inte kan användas för sockerproduktion kan i stället
            används för tillverkning av kretsloppsanpassad etanolproduktion.
            Det går i dag att framställa bioetanol och vägsaltsersättningar
            av betorna. Det pågår forskning inom området som bör påskyndas
            för att upprätthålla den svenska sockerbetsodlingen. Framställning
            av etanol kan innebära ett nytt avsättningsområde för sockerbetorna,
            vilket skulle vara positivt för betodlarna. En etablering av en
          </p>
          <pb facs="riksdagen-motions-pdf/data/200506/mot_200506_MJ_388/mot_200506_MJ_388-0002.pdf"/>
          <p xml:id="i-SgVmvJ97GcwA77x1e6yBvt">
            2005/06:MJ388
          </p>
          <p xml:id="i-E3QsAAov9Pt2YqDpBBJuXQ">
            försöksverksamhet till Öland skulle bidra till att odlingen av
            betor kan upprätthållas. Etableringen av en försöksverksamhet
            i Kalmar län har en rad fördelar. Inhemsk produktion av etanol
            skapar sysselsättning i en region som är hårt drabbad av nedläggningar
            inom industrisektorn. Sockerbaserad etanolproduktion bidrar till
            att uppfylla miljömålen med minskade utsläpp av växthusgaser.
            Bönderna får avsättning för sina betor samtidigt som vi inte minskar
            möjligheterna för tredje världens länder att exportera sitt socker
            till oss. Länets befintliga oljehamnar torde kunna användas för
            transporten av etanolen till slutkunderna utan alltför stora infrastrukturinvesteringar.
          </p>
          <p xml:id="i-2DKJTiYmQFEJwfichwbNCe">
            Stockholm den 28 september 2005
          </p>
          <p xml:id="i-FqJTJ7vUdaqbwAiWmhA8Fp">
            Agneta Ringman (s)
          </p>
        </div>
      </div>
    </body>
  </text>
</TEI>
