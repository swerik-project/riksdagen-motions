<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-01058">
  <teiHeader>
    <fileDesc>
      <titleStmt>
        <title>Tvångsgifte utomlands</title>
        <author corresp="i-5kLPqJYKuXdEi7mU2QqyGZ">av Maria Stockhaus m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:1058 av Maria Stockhaus m.fl. (M)</title>
          <idno type="rdwebb">H8021058</idno>
          <rs type="number">1058</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H8021058/text</ref>
          <ref type="dokument_url_html">http://data.riksdagen.se/dokument/H8021058</ref>
          <ref type="dokumentstatus_url_xml">http://data.riksdagen.se/dokumentstatus/H8021058</ref>
          <ref type="docx">http://data.riksdagen.se/fil/896DC5DF-A8DF-4C5F-B825-B6F02E13B471</ref>
          <ref type="pdf">http://data.riksdagen.se/fil/3CDA430E-4587-4A17-BA27-F91D9A0B452C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5kLPqJYKuXdEi7mU2QqyGZ</idno>
            <name>Maria Stockhaus</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ch6N1ddXaHhYxZN72JKZAS</idno>
            <name>Alexandra Anstrell</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EmvMXueuETbTiNHZqMQAnz" type="signed"/>
        <correspContext corresp="i-EmvMXueuETbTiNHZqMQAnz">
          <note type="signatory" corresp="i-5kLPqJYKuXdEi7mU2QqyGZ"/>
          <note type="signatory" corresp="i-Ch6N1ddXaHhYxZN72JKZAS"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-Ws7TTEJpudwigKX5RjyhR4"/>
        </correspContext>
        <correspAction xml:id="i-9G6N9WQNHvmZf9t699c9jM" type="submitted">
          <date when="2020-10-01"/>
          <time when="16:29:39"/>
        </correspAction>
        <correspAction xml:id="i-R4WsnNmUYBBDR5E6FXEmsj" type="reviewed">
          <date when="2020-10-01"/>
          <time when="16:49:59"/>
        </correspAction>
        <correspAction xml:id="i-S662VaUv6sov497a4BFyNZ" type="referred">
          <date when="2020-10-14"/>
        </correspAction>
        <correspAction xml:id="i-GRNgQ7RRiMRDxCp57kbPQj" type="assigned">
          <date when="2021-06-09"/>
          <time when="17:18:45"/>
        </correspAction>
        <correspContext corresp="i-GRNgQ7RRiMRDxCp57kbPQj">
          <ref type="assignedTo">Justitieutskottet</ref>
        </correspContext>
        <correspAction xml:id="i-TpJR3U29a138ERbMJJBoZQ" type="behandlas_i"/>
        <correspContext corresp="i-TpJR3U29a138ERbMJJBoZQ">
          <ref type="uppgift">2020/21:JuU27</ref>
          <ref type="ref_dok_id">H801JuU27</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU27</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LNaeWUT5KycibvjMNErdTS" type="motHeader">
        <div xml:id="i-PdEbtHNcXPBTPWeMognQRg" type="motTitle">
          Motion till riksdagen 2020/21:1058 av Maria Stockhaus m.fl. (M)
          Tvångsgifte utomlands
        </div>
      </div>
      <div xml:id="i-XrGyYqDkiw1hfrvcJ5UJCu" type="motBody">
        <div xml:id="i-VP2kobAu84r7vGZV98pgSP" type="motProposal" subtype="förslag">
          <head xml:id="i-3q9FEPnPVejCGoPYjUhqNZ">
            Förslag till riksdagsbeslut
          </head>
          <list xml:id="i-X3qJvVfmJqusUMhWZBGhge" style="ol">
            <item xml:id="i-AcFH19x1oU23qD5T9Rsqja">
              Riksdagen ställer sig bakom det som anförs i motionen om bättre
              samordning mellan myndigheter när det gäller bortförda barn och
              tillkännager detta för regeringen.
            </item>
            <item xml:id="i-DX7rYJV4dRU8v2Q8Qi9zYU">
              Riksdagen ställer sig bakom det som anförs i motionen om ett
              utökat konsulärt uppdrag och integreringsrådgivare på vissa utvalda
              ambassader och tillkännager detta för regeringen.
            </item>
          </list>
        </div>
        <div xml:id="i-RhB6M2zZNYdu8muH1pfdrs" type="motContent">
          <head xml:id="i-BUcwocuySPCUdbvrz18VjJ" type="h1">
            Motivering
          </head>
          <p xml:id="i-RtVwe7rb81dnqJekBPdcZD">
            Hedersförtrycket baseras på uppfattningen att individen är underordnad
            kollektivet. I centrum står den kvinnliga sexualiteten, i vilken
            hedern är förankrad. Att bevaka den är familjens, släktens eller
            klanens huvudsakliga uppgift; enbart därigenom kan de behålla
            hedern intakt, vilket är väsentligt för deras sociala status.
            Bevakningen innebär en strikt kontroll som tar sig många olika
            uttryck men vars gemensamma nämnare är att de på olika sätt syftar
            till att begränsa och kontrollera den utsatta i dennes liv och
            tillvaro. Den som motsätter sig kontrollen riskerar att utsättas
            för våld och övergrepp av olika slag.
          </p>
          <p xml:id="i-K9NPdh4t7m4joWVw8gLGT4">
            Problemet är inte nytt, men okunskapen bland myndigheter som
            kommer i kontakt med det – såsom polis, socialtjänst, vård m fl
            – står i vägen för ett samordnat, kraftfullt bemötande av dess
            många uttryck, orsaker och utbredning. Den utbredda okunskapen
            och avsaknaden av samordning försvårar även ansvarsutkrävandet.
          </p>
          <p xml:id="i-7ruFvYBWPZT73tB7z3RAHv">
            En del av hedersförtrycket innebär att barn och ungdomar förs
            utomlands för att giftas bort med tvång eller könsstympas. Sverige
            har idag inte tillräckligt med åtgärder för att förhindra att
            barn och ungdomar förs ut ur landet mot sin vilja. Vi har inte
            heller tillräckliga verktyg för att hjälpa barn och ungdomar tillbaka
            till Sverige om de blivit bortförda.
          </p>
          <p xml:id="i-Xud2jNnsx2EzmyfaPjVA5Q">
            Det transnationella skyddsarbetet behöver förstärkas. De som
            blir bortrövade till utlandet i syfte att till exempel könsstympas
            eller giftas bort befinner sig i en extremt utsatt situation.
            Genom att anamma en liknande modell som Storbritannien med så
            kallade protection orders skulle fler utsatta kunna hjälpas i
            ett tidigare skede. Integ­reringsrådgivare på ambassader i riskländer
            skulle också kunna spela en viktig och betydelsefull roll i arbetet
            med att få hem bortrövade personer.
          </p>
          <p xml:id="i-F7sHFpguUWwuQHxXwZ2Uoa">
            Varje år förs flera flickor och unga kvinnor utomlands för att
            tvingas undergå könsstympning eller för att giftas bort mot sin
            vilja. Svenska myndigheter har begränsade möjligheter att hjälpa
            dem när de väl har försvunnit från Sverige. Länsstyrelsen Östergötland,
            som sedan 2005 har regeringens uppdrag att samordna arbetet mot
            hedersrelaterat våld och förtryck, konstaterar att samordningen
            mellan berörda instanser såsom polis, socialtjänst och Utrikesdepartementet
            är bristfällig i många avseenden. Ansvarsfördelningen är otydlig
            och det saknas kompetens och erfarenhet av att arbeta med den
            här typen av transnationella ärenden. Utredningen ”Stärkt skydd
            mot tvångsäktenskap och barnäktenskap” bekräftar denna bild. Den
            framhåller att Utrikesdepartementet, Socialstyrelsen, Rikspolisstyrelsen
            och Åklagar­myndigheten måste utveckla och förbättra sin samverkan
            rörande gränsöverskridande ärenden med en problematik kopplad
            till tvångsäktenskap och heder.
          </p>
          <p xml:id="i-Mjem9s7KcYSAiDPJJ8Nnay">
            I flera av fallen med bortförda personer har deras utsatthet
            varit känd för svenska myndigheter långt innan de förts bort.
            Det måste därför finnas bättre möjligheter för myndigheter att
            agera förebyggande i ärenden med potentiell transnationell dimension.
            Exempelvis borde det vara möjligt för domstolar att utfärda förelägganden
            som ställer krav på att en viss person inte förs utomlands vid
            misstankar om att vederbörande riskerar att giftas bort eller
            utsättas för könsstympning.
          </p>
          <p xml:id="i-WZijg4wi3ognDHHEioVqoP">
            Storbritannien har en liknande modell med förelägganden, vilken
            går under det formella namnet forced marriage protection orders
            (FMPO). En skyddsorder kan utfärdas efter ansökan av polis, den
            som löper risk för att giftas bort eller en nära anhörig till
            denne. När en skyddsorder utfärdats, fattas det inom ramen för
            densamma beslut om de åtgärder som av domstolen anses nödvändiga
            för att skydda den utsatte, såsom exempelvis:
          </p>
          <list xml:id="i-FpJqfU2yNuCmcsrNtF84pP" style="ul">
            <item xml:id="i-FVvjpNkkm7e8NbxCQX9Ehz">
              omhändertagande av pass.
            </item>
            <item xml:id="i-PcqwxUEeQYUJAZf9t2pQHV">
              beslut om utreseförbud eller kontaktförbud.
            </item>
            <item xml:id="i-QegseQgUGrY3oME8BcGw2j">
              beslut om åtgärder för att få familjemedlemmar att avslöja var
              en person som riskerar att utsättas för tvångsäktenskap befinner
              sig, eller beslut om åtgärder för att möjliggöra ett återförande
              av den utsatta personen till Sverige.
            </item>
          </list>
          <p xml:id="i-LrJbyJut7kC5aq7zHFxxNX">
            Möjligheten för en person att återvända till Sverige efter att
            ha blivit bortrövad är väldigt begränsad. Som påtalats saknar
            svenska myndigheter rutiner och erfarenhet av samverkan i transnationella
            ärenden i vilka det finns en koppling till tvångs- och barnäktenskap
            samt andra typer av hedersförtryck. Dessutom är det konsulära
            uppdraget gentemot nödställda barn i utlandet i dagsläget främst
            begränsat till att fungera som en förmedlande länk till behöriga
            myndigheter i den svenska hemkommunen. I vissa fall har barn som
            blivit bortförda tagit kontakt med myndigheter och privatpersoner
            i Sverige för att berätta att de blivit bortgifta mot sin vilja
            och att de vill ha hjälp att återvända. Efter att berörda myndigheter
            då tagit kontakt med vårdnadshavarna, vilka uppgett att barnen
            befunnit sig utomlands av egen vilja, har ärendena ofta lagts
            ned utan uppföljande insatser och åtgärder.
          </p>
          <p xml:id="i-9XXJTEDReREJLhzHfw7EtT">
            Dessa personer är således i stor utsträckning utlämnade åt sig
            själva. Att lyckas ta sig tillbaka till Sverige utan stöd och
            hjälp från svenska myndigheter, vänner och släktingar försätter
            dem i en väldigt utsatt situation. Huruvida de lyckas återvända
            beror i stora delar på deras egen handlingskraft och uthållighet
            samt hjälp från olika ideella organisationer och föreningar. I
            många fall glöms de dock som sagt bort och återvänder aldrig.
          </p>
          <p xml:id="i-GvEKEmYZKULhPogP2dxJ6Z">
            Det konsulära uppdraget behöver därför vidgas. I Norge har man
            sedan 2008 en modell med så kallade integreringsrådgivare på landets
            ambassader i länder med erfarenhet av många ärenden kopplade till
            hedersförtryck. Deras uppgifter är bland annat att arbeta strategiskt
            med att bilda nätverk i de berörda länderna och att arbeta stöttande
            och rådgivande mot andra myndigheter och organisationer i arbetet
            med att få hem bortförda personer.
          </p>
          <p xml:id="i-6eUXtFpUHTBRhVMzNfdVy1">
            Följande exempel, vilket är hämtat från verkligheten, illustrerar
            den viktiga roll de kan spela i detta arbete. En rektor i Norge
            nåddes av oroande uppgifter från en elev om att dennes kusin hade
            blivit bortförd till och sedermera bortgift i Pakistan. Där hade
            flickan misshandlats och hotats till livet av sin make, som höll
            henne under ständig övervakning. Integreringsrådgivaren på ambassaden
            i Islamabad kopplades omgående in. Kusinen, som ibland tilläts
            träffa flickan, lyckades smyga in en telefon till henne. När hennes
            make vid ett senare tillfälle befann sig på tjänsteresa ringde
            hon ambassa­den. Därefter kunde en betrodd pakistansk polis hämta
            henne från hemmet och eskortera henne till ambassaden. Hon flögs
            därefter till Norge och placerades omgående i ett skyddat boende.
          </p>
          <p xml:id="i-5o36jnafRXjBFwPbVygpcj">
            Att det rörde sig om en betrodd pakistansk polis var av väsentlig
            betydelse, eftersom hennes make hade kontakter bland många lokala
            poliser. Det illustrerar tydligt vikten av integreringsrådgivarnas
            lokalkännedom och deras arbete med att bilda nätverk i länder­na
            där de är utstationerade.
          </p>
          <p xml:id="i-3qs1U2tZZJhnjySm1AagFc">
            Utredningen ”Våld i nära relationer – en folkhälsofråga” konstaterar
            att de norska integreringsrådgivarnas arbete har lett till att
            antalet upptäckta fall av tvångsäktenskap har ökat i de berörda
            länderna. Utredningen fastslår bland annat följande: ”Så kallade
            integreringsrådgivare har där bidragit till att medvetandegöra
            personalen, skapa nätverk i landet med exempelvis dem som arbetar
            för kvinnors rättigheter och bistå med hjälp i enskilda ärenden.”
          </p>
          <p xml:id="i-B4ousX5Cm6RuGYc7bu2ynj">
            En liknande modell med integreringsrådgivare skulle kunna upprättas
            på våra egna utlandsambassader i riskländer där tvångsäktenskap,
            könsstympning och andra uttryck för hedersförtryck förekommer
            i stor omfattning. Genom ett utvidgat konsulärt uppdrag skulle
            fler människor i nöd kunna få hjälp och stöd.
          </p>
        </div>
        <div xml:id="i-86su6vmsToTyzSGAgGE2vE" type="signatureBlock">
          <list xml:id="i-9i7q7j62tN3bNHyrYPRCSU">
            <item xml:id="i-77LtYFyTdrLAcyGd5TKTZo" who="i-5kLPqJYKuXdEi7mU2QqyGZ" type="signature">
              Maria Stockhaus (M)
            </item>
            <item xml:id="i-R7mweWaSeoqHR5mh8biPuj" who="i-Ch6N1ddXaHhYxZN72JKZAS" type="signature">
              Alexandra Anstrell (M)
            </item>
            <item xml:id="i-Duv1PYZxGxTJoUfi5KhSLX" who="i-BNPcdNmACXycfvLR8wqbHp" type="signature">
              Ann-Charlotte Hammar Johnsson (M)
            </item>
            <item xml:id="i-YVYbwwQPEZwu93UTKGkcwU" who="i-Ws7TTEJpudwigKX5RjyhR4" type="signature">
              Camilla Waltersson Grönvall (M)
            </item>
          </list>
        </div>
      </div>
    </body>
  </text>
</TEI>
