<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00302">
  <teiHeader>
    <fileDesc>
      <titleStmt>
        <title>Frigivande av Dawit Isaak</title>
        <author corresp="i-TcNfrp7fRvP58buMahA7Gi i-8WXKfVC5CVWBiV2pVhvraQ">av Maryam Yazdanfar och Luciano Astudillo (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Frigivande av Dawit Isaak</title>
          <idno type="rdwebb">GX02U302</idno>
          <rs type="number">U302</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U302/text</ref>
          <ref type="dokument_url_html">http://data.riksdagen.se/dokument/GX02U302</ref>
          <ref type="dokumentstatus_url_xml">http://data.riksdagen.se/dokumentstatus/GX02U302</ref>
          <ref type="doc">http://data.riksdagen.se/fil/9E4D38A4-EF76-4462-BDE4-C599BBA36CCC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TcNfrp7fRvP58buMahA7Gi</idno>
            <name>Maryam Yazdanfar</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-8WXKfVC5CVWBiV2pVhvraQ</idno>
            <name>Luciano Astudillo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Jgit3L1cA9VFuQW2dPKHtG" type="signed"/>
        <correspContext corresp="i-Jgit3L1cA9VFuQW2dPKHtG">
          <note type="signatory" corresp="i-TcNfrp7fRvP58buMahA7Gi"/>
          <note type="signatory" corresp="i-8WXKfVC5CVWBiV2pVhvraQ"/>
        </correspContext>
        <correspAction type="numbering" xml:id="i-GFmz13aFMxgMYJ1GW128VY">
          <date when="2009-10-07"/>
        </correspAction>
        <correspAction type="submission" xml:id="i-MLLFgtNuEPDnpDW89Ze8JA">
          <date when="2009-10-06"/>
        </correspAction>
        <correspAction type="transfer" xml:id="i-JeupZ1ZpYbHo9HXrtbF426">
          <date when="2009-10-05"/>
        </correspAction>
        <correspAction type="assigned" xml:id="i-82geB6xFfwPc1uMco2xjQs"/>
        <correspContext corresp="i-82geB6xFfwPc1uMco2xjQs">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-3FEs8C9PWKuw58YS4YnChq">
            Förslag till riksdagsbeslut
          </head>
          <p xml:id="i-7HXjp9QbHsZTaUHJieDtUh">
            Riksdagen tillkännager för regeringen som sin mening vad som
            anförs i motionen om att Dawit Isaaks situation bör uppmärksammas.
          </p>
        </div>
        <div type="motContent">
          <head type="h1" xml:id="i-H1Z3w1ZNXfDj4g9nzUTXLM">
            Motivering
          </head>
          <p xml:id="i-BSMyXsg2NXT779PL8tm24A">
            Det är nu åtta år sedan göteborgaren Dawit Isaak greps i Eritrea.
            Sedan dess sitter han fängslad utan rättegång. I skuggan av 11:e
            september 2001 passade president Afewerki på att sätta stopp för
            all kritik av det nyligen befriade landets ledning. Den fria pressen
            stängdes och statstjänstemän, politiker och 11 journalister fängslades
            utan rättegång, bland dem den eritreanske och svenske medborgaren
            Dawit Isaak. Dawit Isaak var delägare till tidningen Setit där
            han också jobbade. Arresteringsvågen började den 18 september
            och Dawit Isaak fängslades den 23 september. Dawit Isaak är den
            ende svensk som av Amnesty International har utsett som samvetsfånge.
          </p>
          <p xml:id="i-E7M99LTRqoUrYae9zoUAVE">
            Brotten mot de mänskliga rättigheterna i Eritrea har sedan 2001
            accelererat i omfattning och grovhet. I en rapport från Amnesty
            International, You Have No Right to Ask i juni 2004, kritiseras
            de omfattande brotten mot mänskliga rättigheter i landet. Rättssystemet
            är under all kritik och fängelseförhållandena är fruktansvärda.
            Cellerna är fuktiga, överfulla och hälsovådliga. Fångarna har
            dålig tillgång till vatten och svälter.
          </p>
          <p xml:id="i-MbDR9EEsvPQ8xDCBMNsoCB">
            Amnesty Internationals årsrapport för 2009 ( http://www.amnesty.se/
            ommanskligarattigheter/landinformation/eritrea/) tecknar en oerhört
            mörk bild av situationen i landet. Religionsfriheten är beskuren;
            bl.a. fängslas kristna, muslimer och Jehovas vittnen. Mer än 2000
            evangeliska kristna hålls för tillfället fängslade utan rättegång
            och utan kontakt med omvärlden. Kollektiv bestraffning tillämpas
            genom att armédesertörers familjer fängslas. I princip all civilsamhällelig
            verksamhet är förbjuden. Nästan halva befolkningen, däribland
            mer än 85 000 barn, är fortfarande undernärda och beroende av
            internationellt matbistånd.
          </p>
          <p xml:id="i-D1kiEb5ZSHUfamN1FXoLfT">
            FN:s kommitté för mänskliga rättigheter i Afrika har i åtskilliga
            fall fällt Eritrea för brott mot mänskliga rättigheter. Våren
            2004 beslutade den afrikanska kommissionen för mänskliga rättigheter
            att den eritreanska staten bryter mot flera artiklar i den afrikanska
            stadgan om mänskliga rättigheter. De kräver därför att de 11 journalisterna
            släpps och att de dessutom kompenseras ekonomiskt.
          </p>
          <p xml:id="i-6UNm5CZhEPq169Asc17sMd">
            Massarresteringar av journalister har ägt rum inte bara i september
            2001, utan även i november 2006 och i februari 2009. Enligt Reportrar
            utan gränser sitter 30 journalister i fängelse och därmed är Eritrea
            i nivå med Kina och Iran. Organisationens senaste världsindex
            över pressfriheten från 2007 rankar Eritrea som det värsta landet
            i världen för reportrar att verka i.
          </p>
          <p xml:id="i-HRgWNMrDWXU84v7kRJMHSW">
            Det är troligt att det är i en ryslig fängelsemiljö som Dawit
            lever idag. Den svenske medborgaren Kifleyesus Ogbacristos avled
            i eritreanskt fängelse i januari 2005 efter tre års väntan på
            rättegång. Ett antal av de andra som massgreps samtidigt som Dawit
            Isaak har avlidit. Fyra av journalisterna har dött enligt Reportrar
            utan gränser. I somras kom trovärdiga uppgifter om att 9 av de
            11 politiker som fängslades i september 2001 har avlidit. De flesta
            avlider i fångenskap i brist på läkarvård, genom vanvård eller
            tortyr.
          </p>
          <p xml:id="i-85pzs39hE6BdRpk2YsMzv9">
            Regimens lakejer säger att Dawit Isaak mår bra, men det kan vi
            inte lita på eftersom ingen från svenska Utrikesdepartementet
            har tillåtits besöka honom. Vi är oroliga att anledningen till
            att ingen får ha kontakt med honom är att regimen har mycket att
            dölja. Eritrea bör släppa Dawit Isaak fri omedelbart och låta
            honom återförenas med sin familj i Göteborg.
          </p>
          <p xml:id="i-GqXE5BeK5gyX5fgGNT3BSC">
            Vi ansåg redan under den förra mandatperioden att Sveriges tysta
            diplomati är resultatlös. Vad kostar det Eritrea att Dawit Isaak
            hålls inspärrad utan rättegång? Vad förlorar man på det i dag?
            Svaret är ingenting. Därför är det dags att komplettera diplomatiska
            kontakter med de hårda påtryckningarnas politik. Det måste kosta
            när man håller en svensk medborgare fängslad utan rättegång. Det
            måste kosta i form av uteblivet bistånd, i form av ettriga frågor
            i alla forum där Sverige möter Eritrea och i form av smarta sanktioner.
            Om inte regeringen byter strategi kommer Eritrea dra detta i långbänk
            hur länge som helst.
          </p>
          <p xml:id="i-8X14SpZa54G8Z5owdvMFFe">
            Utrikesdepartementet borde utarbeta en strategi så att Sverige
            i alla internationella forum där vi möter Eritrea WTO, Världsbanken
            eller FN alltid tar upp Dawit Isaaks fall. Smarta sanktioner vore
            ytterligare en kostnad för regimen så länge de inte släpper Dawit
            Isaak. Det skulle kunna vara reseförbud för regeringsrepresentanter,
            att de inte får visum för att åka in till EU. Det bör också handla
            om att stoppa utländska konton som regimen har. Vi vet att eritreanska
            medborgare i exil tvingas betala in 2 % av sin inkomst till landet.
            Annars finns det risk att deras anhöriga råkar illa ut. Det är
            en stor inkomstkälla för regeringen som borde stoppas på lämpligt
            sätt. Det är pengar som inte går till medborgarna i Eritrea utan
            snarare till diktaturens utgifter för att befästa sin maktposition.
          </p>
          <p xml:id="i-KrKCy4v9a7qXhUMrBLmny7">
            Den svenska regeringen bör alltså ändra sin strategi för att
            få Dawit Isaak fri. Han får inte gå samma öde till mötes som Kifleyesus
            Ogbacristos som tragiskt avlidit på grund av de fruktansvärda
            förhållandena i eritreanskt fängelse.
          </p>
          <p xml:id="i-AuboNXjYBht8v36EaTQfzP">
            Den 7 januari 2009 antog Europaparlamentet en resolution som
            kräver Dawit Isaaks frigivning. Det ser vi som mycket positivt.
            Europeiska unionen bör göra mer för att främja mänskliga rättigheter
            i Eritrea och för att få Dawit Isaak och andra fångar frisläppta.
            För EU:s del är det dags att stoppa biståndet till Eritrea.
          </p>
          <p xml:id="i-CnsKALun8t1JvQ1A1h9XDw">
            För perioden 20082013 enades Eritrea och EU i år om ett nytt
            biståndsavtal. Summan ökade från 97 miljoner euro till 122 miljoner
            euro. Det är en ökning med 24 procent och skickar helt fel signal
            till landets ledarskap.
          </p>
          <p xml:id="i-GFaDfk4tJmGFxBRPvoWiYm">
            Den svenska regeringen bör verka för att EU stoppar biståndet
            till Eritrea. Det finns oerhört stora behov av bistånd runt om
            i världen. Det finns ingen anledning att EU skall prioritera att
            stödja ett land som håller en EU-medborgare fängslad utan rättegång
            och totalt saknar ambition att påbörja demokratiska reformer.
            Däremot är det viktigt att det humanitära bistånd som går till
            de eritreaner som svälter får fortsätta.
          </p>
          <p xml:id="i-8BwGf5sektYtYLrZFaFzyn">
            Den tvärpolitiska Dawit Isaak-gruppen i riksdagen bildades i
            februari 2005 med representanter för samtliga sju riksdagspartier.
            Vårt syfte är att få Dawit Isaak frisläppt genom att bidra till
            att rikta strålkastaren mot Eritrea. Detta gör vi tillsammans
            med andra aktörer så som journalister, tidningar och det civila
            samhället. Vi vet att diktaturer hatar strålkastare och att det
            oftast har en hämmande effekt. Vi tänker inte låta Eritreas president
            få begå dessa omfattande övergrepp på eritreaners mänskliga rättigheter
            i tysthet. Genom åren har vi motionerat, interpellerat och ordnat
            seminarier. Våren 2009 bjöd vi in Teater Involver från Malmö att
            spela sin pjäs Isaak i riksdagen. På mindre än två veckor samlade
            vi in 267 riksdagsledamöters namnunderskrifter på ett protestbrev
            till Eritreas president. Åttaårsdagen av Dawits fängslande uppmärksammade
            vi genom åtta manifestationer från Luleå i norr till Malmö i söder,
            med talare från media, kulturvärlden och alla partier i riksdagen.
          </p>
          <p xml:id="i-V8PPkWnqiEq8U59EGnxVyM">
            Vi som ingår i den tvärpolitiska Dawit Isaak-gruppen i riksdagen
            anser
          </p>
          <list style="ul">
            <item xml:id="i-7Qrq9vxQYH1E3YF7REWgkz">
              att Dawit Isaak skall släppas fri
            </item>
            <item xml:id="i-5VeJZiJLEGPDTe6Jv7hkrL">
              att svenska representanter omgående skall få träffa Dawit Isaak
            </item>
            <item xml:id="i-CfQkuvcZ13SQAozEGGPugp">
              att EU:s bistånd till Eritrea skall avbrytas
            </item>
            <item xml:id="i-PfouQdb3Scg7XAzrErJmqe">
              att demokrati och respekt för mänskliga fri- och rättigheter
              skall upprättas i Eritrea
            </item>
            <item xml:id="i-TTcEehhwdQCXeGwJXdKATT">
              att FN:s högkommissarie för mänskliga rättigheter skall släppas
              in i Eritrea.
            </item>
          </list>
        </div>
        <div type="motSignatures">
          <list>
            <item xml:id="i-EG2wkC1JdLMYakaxq4jfpc" who="i-TcNfrp7fRvP58buMahA7Gi">
              Maryam Yazdanfar (s)
            </item>
            <item xml:id="i-K5M9UQrQcG2Uo7m1xtQCLY" who="i-8WXKfVC5CVWBiV2pVhvraQ">
              Luciano Astudillo (s)
            </item>
          </list>
        </div>
      </div>
    </body>
  </text>
</TEI>
