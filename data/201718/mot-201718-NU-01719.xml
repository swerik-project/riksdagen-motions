<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-NU-01719">
  <teiHeader>
    <fileDesc>
      <titleStmt>
        <title>El för uppvärmning</title>
        <author corresp="i-VRHymVx7EsX48sg7b5qmpS">av Jan Lindholm (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1719 av Jan Lindholm (MP)</title>
          <idno type="rdwebb">H5021719</idno>
          <rs type="number">1719</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H5021719/text</ref>
          <ref type="dokument_url_html">http://data.riksdagen.se/dokument/H5021719</ref>
          <ref type="dokumentstatus_url_xml">http://data.riksdagen.se/dokumentstatus/H5021719</ref>
          <ref type="docx">http://data.riksdagen.se/fil/93839678-B71C-480E-8323-05D221FF0C55</ref>
          <ref type="pdf">http://data.riksdagen.se/fil/2DF5D543-3D25-45E3-96FB-6C5257021073</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-3yTWjYeidyGLu975z1eJ3q" type="signed"/>
        <correspContext corresp="i-3yTWjYeidyGLu975z1eJ3q">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction xml:id="i-NqQBwzNXsH87mK4g3x4yZh" type="submitted">
          <date when="2017-10-03"/>
          <time when="12:53:53"/>
        </correspAction>
        <correspAction xml:id="i-VqKELtiGKd6GZeJqMdd6sM" type="reviewed">
          <date when="2017-10-03"/>
          <time when="14:40:20"/>
        </correspAction>
        <correspAction xml:id="i-KvBTPRtjhPEJKbvoovKWFT" type="referred">
          <date when="2017-10-13"/>
        </correspAction>
        <correspAction xml:id="i-PwfZdE8NnU1Wt26bhR9xpS" type="assigned">
          <date when="2018-10-08"/>
          <time when="11:43:35"/>
        </correspAction>
        <correspContext corresp="i-PwfZdE8NnU1Wt26bhR9xpS">
          <ref type="assignedTo">Näringsutskottet</ref>
        </correspContext>
        <correspAction xml:id="i-KeB2wcDJHvA6EY4RHvD1xD" type="behandlas_i"/>
        <correspContext corresp="i-KeB2wcDJHvA6EY4RHvD1xD">
          <ref type="uppgift">2017/18:NU22</ref>
          <ref type="ref_dok_id">H501NU22</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">NU22</ref>
          <ref type="ref_dok_titel">Energipolitikens inriktning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-TttW5L5QmAXXWBC79g3NM7" type="motHeader">
        <div xml:id="i-5e2ZgSzPt3nfkXc2Dv5Gyf" type="motTitle">
          Motion till riksdagen 2017/18:1719 av Jan Lindholm (MP) El för
          uppvärmning
        </div>
      </div>
      <div xml:id="i-LXyCFh7wSpAYGoqSEUijkB" type="motBody">
        <div xml:id="i-UnJ6JaTYkL4G1z4B7nAYtG" type="motProposal" subtype="förslag">
          <head xml:id="i-VGSfshwrimu4vPxhARBWty">
            Förslag till riksdagsbeslut
          </head>
          <list xml:id="i-WHTUX448wak4sMWonfHHvZ">
            <item xml:id="i-NaEKprJDyzTkTvWR1iEvWs" sortKey="Yrkande 1">
              Riksdagen ställer sig bakom det som anförs i motionen om sårbarhet
              och systemfel med el för uppvärmning och tillkännager detta för
              regeringen.
            </item>
          </list>
        </div>
        <div xml:id="i-3ZK1Z8ks8dMWeu7NrRMTSw" type="motContent">
          <head xml:id="i-DUc14Tfi7ZY8mQbmXC3mAS" type="h1">
            Tidigare behandling
          </head>
          <p xml:id="i-SrzbdsNcw7YCfUr4FZ8EkR">
            Motioner med samma krav som i denna motion har tidigare avslagits
            av riksdagen. Det är emellertid så att det som står i motionen
            inte enbart är korrekt utan de rekommendationer motionen mynnar
            ut i är sådana som myndigheter och företag oavsett om politiken
            underlättar vägvalet eller inte kommer att välja. Riksdagen kan
            alltså välja mellan att bejaka motionens förslag och bli en medarbetare
            i omställningen till ett framtida fungerande energisystem eller
            säga nej till förslagen och bli lämnad på en åskådarplats för
            att i värsta fall ses som en okunnig bromskloss.
          </p>
          <head xml:id="i-FUKsbdkfK3oHU4foaTuZgv" type="h1">
            Bakgrund
          </head>
          <p xml:id="i-KXx9gS1ixnXQet4rSanJLb">
            Energi kan inte förbrukas, enbart omvandlas från en form till
            en annan. Förenklat kan man säga att energin omvandlas från en
            högre kvalitet till en lägre kvalitet. (Begrepp som från koncentrerad
            energi till spillvärme och andra sätt att beskriva detta förekommer.)
            I fysiken talar man om att energin förlorar exergi när den omvandlas
            från ett högre energislag till ett lägre. Energins oförstörbarhet
            utgör en viktig del i det som heter termodynamikens grundsatser.
            I fysiken talar man även om ordning. Därför är frågan om hur exergin
            nyttjas av oss i vårt samhälle avgörande för hushållning och möjligheten
            att nå miljö- och klimatmål. Vårt förhållningssätt till exergi
            har även betydelse för sårbarheten i det samhälle vi bygger.
          </p>
          <p xml:id="i-9iLHZ2D71XGLt6EVpeTZaP">
            Människan har alltid valt att plocka de lägst hängande frukterna
            först och det har varit en bra strategi så länge vårt uttag understeg
            det ständiga tillflödet. Med en växande befolkning ökade detta
            uttag av resurser. På samma sätt växer uttaget av resurser i takt
            med växande krav på konsumtionsutrymme per individ. Sedan länge,
            kanske sedan mer än hundra år, har därför uttaget av resurser
            troligen överstigit det ständiga tillflödet. Vi har då tvingats
            att nyttja ständigt allt mer svårtillgängliga resurser. Vår kreativitet
            har även gjort det möjligt för oss att hitta nya sätt att försörja
            oss med energi.
          </p>
          <p xml:id="i-HpbhZRE6mVBmQYBMyWe8pM">
            Ett av de medel som gjort att vi klarar vår energiförsörjning
            bättre är att vi lärt oss att tänka exergi. Att inte använda el
            för uppvärmning blir då en självklarhet eftersom samma värme som
            kan användas vid direktverkande elvärme kan fås även om elektriciteten
            först används för att driva en motor eller exempelvis till belysning.
            Ingen energi försvinner när en lampa lyser eller när en motor
            går, energin omvandlas enbart från en exerginivå till en annan,
            i dessa fall från el till mekanisk energi eller ljus för att i
            båda fall övergå till värme med oförändrat energiinnehåll.
          </p>
          <head xml:id="i-5JD3YPxK4L3G1QKSnJzsHv" type="h1">
            Motivering
          </head>
          <p xml:id="i-G6dBk66dc7Fyix2t1ADNgE">
            För att minska vår totala energianvändning måste vi bli bättre
            på att tänka exergi. Att enbart producera värme i ett värmeverk
            när man med bra teknik kan omvandla bränslet till el och värme
            i stället är slöseri med exergi. Att man på vissa håll gör så
            beror på fel prissättning eller möjligen på brister i teknik.
            Lagrad energi från solen i form av bioråvara eller fossila lager
            skall alltid i så stor utsträckning som möjligt först användas
            för elproduktion och därefter för värme. Värmen måste ses som
            en biprodukt, inte som en huvudprodukt.
          </p>
          <p xml:id="i-SZB8tHqbWZrdG59NJeYQk">
            Direkt solinstrålning kan omvandlas till el på två sätt, dels
            direkt med hjälp av PV-celler eller solceller, dels genom upphettning
            av exempelvis olja för överföring av värme till en turbin för
            elproduktion. I båda fallen får man spillvärme som i det första
            fallet är relativt svår att ta till vara. Men det finns idag produkter
            på marknaden även för det.
          </p>
          <p xml:id="i-2pBixu34CtrXNDFRCvoW3h">
            Trots dessa förnäma sätt att producera el så måste vi tänka oss
            för hur vi använder el om vi exempelvis skall lyckas avveckla
            vårt beroende av kärnkraft. När kärnkraften byggdes ut i Sverige
            saknades efterfrågan på el i den utsträckning som utbyggnaden
            omfattade. Man tvingades därför att hitta sätt att skapa efterfrågan
            på el. Det man gjorde var att tillåta direktverkande eluppvärmning
            och man skärpte inte energikraven på byggnader i den utsträckning
            man borde ha gjort på 1970-talet med bakgrund av de erfarenheter
            som oljekrisen gav. På det viset blev svenskarna det mest elberoende
            folket i världen.
          </p>
          <p xml:id="i-3pwBqegnDRJm7QxKqXN4w2">
            Ny teknik med värmepumpar gör att elen idag används betydligt
            effektivare när den används för uppvärmning men fortfarande måste
            det teknikvalet ses som ett felaktigt val av energi för uppvärmning.
            El måste nämligen skapas i samma stund som det används; el kan
            inte lagras i någon större omfattning. Elanvändning som är temperatur-
            och klimatberoende bör därför i största möjliga utsträckning undvikas.
          </p>
          <p xml:id="i-Dr5CuwrSR6f28et7ZWFyMU">
            Eldrivna klimatanläggningar i varma länder är lika sårbara som
            värmepumpar för uppvärmning av hus hos oss. När det blir varmt
            eller kallt så kräver alla konsumenter el samtidigt. När det är
            som hetast eller som kallast så är effektbehovet som störst. För
            att kunna hålla en leveranssäkerhet vid dessa tillfällen tvingas
            effektkapacitet och distributionskapacitet dimensioneras för dessa
            extremer. Tyvärr får alla elkonsumenter, även de som inte använder
            dessa tekniker, vara med och dela på kostnaden för den kapacitet
            som krävs för att säkra eltillförseln under de få veckor när näten
            belastas maximalt.
          </p>
          <p xml:id="i-AxfwtZMFAfgdTdT6ufy4St">
            Det finns andra elintensiva användare, exempelvis inom industrin,
            men dom kan ofta reglera sitt behov när klimatet slår till och
            får betalt för det i sina elavtal. På så vis kan en viss reglering
            kopplad till väderförändringar ske på brukarsidan.
          </p>
          <p xml:id="i-DxocFfPqiTprcvkSPnhduD">
            El för uppvärmning och kylning är alltså enligt mitt förmenande
            alltid ur ett systemperspektiv mycket sårbart och därför fel val.
            Sedan kan det för enskilda fastigheter vara så att det ändå är
            det enda möjliga valet.
          </p>
          <p xml:id="i-Gg3pAYZUoWs5anGmieeqKZ">
            Kraftvärmeverk som producerar el och värme kan öka sin elproduktion
            genom att även producera kyla för fjärrdistribution. Kylan produceras
            då av värmen och inte av elen via så kallade absorptionspumpar.
            Som bonus slipper man bullret från alla klimatanläggningar i,
            utanför och ovanpå husen i bebyggelsen. Systemvinster, energivinster,
            bullerreducering och dessutom rent arkitektoniska vinster – kan
            det bli bättre?
          </p>
          <p xml:id="i-UFWDpgqnU6mWFgHsHk7nd4">
            Faktum är att det kan bli ännu bättre. När en kärnreaktor tvingas
            snabbstoppa av någon anledning (tekniska motiv, terroristhot eller
            något annat) så faller stor effekt bort från nätet. Det kan med
            de uppgraderade reaktorer vi nu har handla om över tusen MW om
            reaktorn går med nästan full kapacitet. För att vi konsumenter
            skall slippa frysa så har vi ett väl uppbyggt system för att kompensera
            med vattenkraft. Genom att övergå till elproduktion via många
            mindre anläggningar med olika teknik (vind-, våg-, bio- och solkraft)
            så minskar risken för att dessa snabba bortfall av effekt skall
            inträffa. Det blir då lättare för vattenkraften att balansera
            mellan tillgång och efterfrågan och vi får en tryggare elförsörjning.
            Kärnkraftstekniken är alltså, tvärt emot vad kärnkraftskramarna
            försöker påstå, det största hotet mot säker elförsörjning i vårt
            land.
          </p>
          <p xml:id="i-X6Er5h4FoKZG5XPHh9ss8H">
            Om vi alltså slutar använda el för uppvärmning och stänger ner
            kärnkraften genom att ersätta den med de uppräknade alternativen
            så får vi en tryggare och säkrare elproduktion som gör oss mindre
            beroende av fossil el än när kärnreaktorer stannar. Bättre än
            så kan det nog inte bli.
          </p>
          <head xml:id="i-5qz4ghnjhF8aKoZGcfEiJx" type="h1">
            Förslag till beslut
          </head>
          <p xml:id="i-5JJyets4BBpTrLxqjceKhK">
            Mot bakgrund av den ovan förda argumentationen framstår det som
            naturligt att regler för energiförbrukning i byggnader bör utgå
            från energiegenskaper och inte, som idag, från mängden köpt energi.
            Regler bör även utformas så att fjärrkyla och fjärrvärme blir
            det självklara valet för de flesta. Om styrmedlen skall vara av
            ekonomisk art eller om styrning skall ske genom lagar, detaljplaner
            eller på annat sätt bör självklart utredas.
          </p>
          <p xml:id="i-2BCPT7jbyWT3CSdKhfgFGg">
            Att el för uppvärmning och kylning bör förekomma så sparsamt
            som möjligt är ur ett systemperspektiv självklart. Att skapa styrmedel
            och regler som gör att vi går i den riktningen är naturligtvis
            en stor utmaning. Såväl ur ett sårbarhets- som ett exergiperspektiv
            är det dock önskvärt för att inte säga nödvändigt. För att nå
            största möjliga genomslag bör ett sådant arbete bedrivas i ett
            nordiskt sammanhang. De nordiska länderna har tillsammans stor
            potential på såväl vind-, våg-, sol- och bio- som vattenkraftens
            områden. Säker energiförsörjning har varit en fördel för Sverige
            i många år. Systemval som ger förutsättningar för hög tillgänglighet
            av energi samtidigt som vi minimerar risker, förluster och sårbarhet
            (som exempelvis den opålitliga kärnkraften) utan att vi belastar
            miljön och ekosystemen torde vara det optimala målet för energipolitiken.
            100 procent förnybart benämner vi det i Miljöpartiet. För att
            klara den utmaningen bör regeringen även ha ett ökat fokus på
            såväl sårbarhets- som systemperspektivet när den utformar framtida
            energilösningar.
          </p>
        </div>
        <div xml:id="i-8EpQFcGzA3J4a727Gro1R9" type="motSignatures">
          <list xml:id="i-Mi18h1wmEzpAcf4uhRwQ1q">
            <item xml:id="i-S2MNh5vShoUz1rbez3VMnp">
              Jan Lindholm (MP)
            </item>
          </list>
        </div>
      </div>
    </body>
  </text>
</TEI>
