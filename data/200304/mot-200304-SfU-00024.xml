<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SfU-00024">
  <teiHeader>
    <fileDesc>
      <titleStmt>
        <title>med anledning av prop. 2003/04:59 Prövning av verkställighetshinder i utlänningsärenden</title>
        <author corresp="i-JZKa6caqdSKy8yhUyfEJeU">av Bo Könberg m.fl. (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:59 Prövning av verkställighetshinder i utlänningsärenden</title>
          <idno type="rdwebb">GR02Sf24</idno>
          <rs type="number">Sf24</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/GR02Sf24/text</ref>
          <ref type="dokument_url_html">http://data.riksdagen.se/dokument/GR02Sf24</ref>
          <ref type="dokumentstatus_url_xml">http://data.riksdagen.se/dokumentstatus/GR02Sf24</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JZKa6caqdSKy8yhUyfEJeU</idno>
            <name>Bo Könberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-QKE6ihmLRJvwhV4neD6h7b</idno>
            <name>Erik Ullenhag</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-WsL6SwK6LQaRZcU4RUxvKD</idno>
            <name>Linnéa Darell</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-Rtt4vV6Vr1WnfJAi2Dn9hN</idno>
            <name>Nyamko Sabuni</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="man">
            <idno>i-7MKpZ19NfCt1YZ3XeZaHk3</idno>
            <name>Mauricio Rojas</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-UmSX9m2mxvWevquvVduNpz</idno>
            <name>Anne-Marie Ekström</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-BoRLrCqi4prCw3N11EyJPF</idno>
            <name>Solveig Hellquist</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-Unbfmziys2GKEmC7Ne9mkv"/>
        <correspContext corresp="i-Unbfmziys2GKEmC7Ne9mkv">
          <ref>Proposition 2003/04:59</ref>
        </correspContext>
        <correspAction xml:id="i-WmtpcZEPfRwbDrc1uSoFSu" type="signed"/>
        <correspContext corresp="i-WmtpcZEPfRwbDrc1uSoFSu">
          <note type="signatory" corresp="i-JZKa6caqdSKy8yhUyfEJeU"/>
          <note type="signatory" corresp="i-QKE6ihmLRJvwhV4neD6h7b"/>
          <note type="signatory" corresp="i-WsL6SwK6LQaRZcU4RUxvKD"/>
          <note type="signatory" corresp="i-Rtt4vV6Vr1WnfJAi2Dn9hN"/>
          <note type="signatory" corresp="i-7MKpZ19NfCt1YZ3XeZaHk3"/>
          <note type="signatory" corresp="i-UmSX9m2mxvWevquvVduNpz"/>
          <note type="signatory" corresp="i-BoRLrCqi4prCw3N11EyJPF"/>
        </correspContext>
        <correspAction type="referral" xml:id="i-XuE12DPswGpHiXcMKb3KqS">
          <date when="2004-02-06"/>
        </correspAction>
        <correspAction type="dismissal" xml:id="i-B3CkEBnu8X1YD8xJWmYY34">
          <date when="2004-02-05"/>
        </correspAction>
        <correspAction type="submission" xml:id="i-RR4CTHPLjWgHCzn4GeGWMm">
          <date when="2004-02-04"/>
        </correspAction>
        <correspAction type="assigned" xml:id="i-MYXWZ3pb3qJrw1zvT8LV2d"/>
        <correspContext corresp="i-MYXWZ3pb3qJrw1zvT8LV2d">
          <ref type="assignedTo">Socialförsäkringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0001.pdf"/>
      <div type="motHeader" xml:id="i-7QguuBjFBM5WcV8uUrSqmV">
        <div type="motTitle" xml:id="i-Kx5hf7JASAkgbjJykVMPMp"/>
        <div type="motSubmissionInfo" xml:id="i-KF77YSBAwNE9P7JhkUQFgE"/>
      </div>
      <div type="motBody" xml:id="i-LYbYM73UQE4GxZZPdL2o7n">
        <div xml:id="i-Rmrr3FRyDQ3gVmZk2brzVm">
          <p xml:id="i-WHG1fyHoKwDue2TWLYG42v">
            2003/04 mnr: Sf24 pnr: fp1184
          </p>
          <p xml:id="i-U5Z3Vg8bqFKevEdRCZLTQu">
            Motion till riksdagen 2003/04:Sf24
          </p>
          <p xml:id="i-CDu1sq2r2ZpWQFuZFDJSmf">
            av Bo Könberg m.fl. (fp) med anledning av prop. 2003/04:59
          </p>
          <p xml:id="i-JM6vT4TNqPz8jiQe2gLcEb">
            Prövning av verkställighetshinder i utlänningsärenden
          </p>
          <p xml:id="i-J7Jn8dyeCcFpHwLrMNYvPS">
            Förslag till riksdagsbeslut
          </p>
          <p xml:id="i-HJqnRvEtmCVHgBS334FoxN">
            1. Riksdagen beslutar att möjligheten till s.k. nya ansökningar
            i asylärenden skall avskaffas från den 1 januari 2005, samtidigt
            med att en ny instans- och processordning införs. 2. Riksdagen
            tillkännager för regeringen som sin mening vad i motionen anförs
            om att en ny instans- och processordning, i enlighet med de förslag
            den parlamentariska kommittén Ny instans- och processordning i
            utlänningsärenden (NIPU) lagt fram, skall träda i kraft den 1
            januari 2005. 3. Riksdagen tillkännager för regeringen som sin
            mening vad i motionen anförs om att Utlänningsnämnden läggs ned
            den 1 januari 2005. 4. Riksdagen tillkännager för regeringen som
            sin mening vad i motionen anförs om att regeringen skall återkomma
            med förslag om lagändringar som gör svensk flyktingpolitik mer
            human så att dessa förändringar kan träda i kraft samtidigt med
            den nya instans- och processordningen.
          </p>
          <p xml:id="i-SyLQoAsyQSTL1nxFGNAEzt">
            Sammanfattning
          </p>
          <p xml:id="i-4an2zWtPRssV68fxHCZhGL">
            Asylprocessen måste bli snabbare och mer rättssäker. Utlänningsnämnden
            bör avskaffas och ersättas av ett system där ärendena avgörs i
            en förvaltningsdomstol där den asylsökande också har rätt att
            framföra sin sak muntligt. Systemet med ständigt nya ansökningar
            som gör att nästan alla asylprocesser drar ut årsvis på tiden
            måste avskaffas. Ovanstående punkter har naturligtvis ett samband.
            Om man misstror rättssäkerheten i asylprocessens början blir det
            svårare att korta av den i slutet. Men regeringen har struntat
            blankt i den första punkten. Nu har dock migrationsministern lagt
            en proposition om den andra punkten. Helt naturligt
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0002.pdf"/>
          <p xml:id="i-6P3LQZ5t61B2LmJF7bvtaW">
            2003/04:Sf24
          </p>
          <p xml:id="i-Wttcg82rzHpDQ5SLDAYZZL">
            har då reaktionen hos många blivit att det går inte att genomföra
            den andra punkten om inte också den första genomförs. Det finns
            en majoritet i riksdagen för en rättssäkrare asylprocess. Varför
            då låta regeringen blockera den medan krisen i asylsystemet fördjupas
            ytterligare? Vårt förslag är att riksdagen tar ledningen och fattar
            ett preciserat beslut om hur och när asylprocessen ska förändras.
            I sista hand har riksdagen enligt författningen möjlighet att
            stifta lag utan regeringens medverkan.
          </p>
          <p xml:id="i-DgrRsTUNW3cwnT4H5ZgtKS">
            Inledning
          </p>
          <p xml:id="i-9HPVVJTvmfs5a4jbDYAmNe">
            För liberaler är det ett medmänskligt ansvar att ge skydd åt
            människor som flyr undan förtryck och förföljelse. Sverige och
            övriga medlemsstater i EU tillhör de länder som kan erbjuda flyktingar
            en fristad. De senaste åren har dock en rad stater i Europa skärpt
            sin flyktingpolitik. Den socialdemokratiska regeringen bär ansvaret
            för att Sverige följt med denna trend. Den svenska migrationspolitiken
            har blivit allt mindre human. En grundsten i en fungerande asyl-
            och flyktingpolitik är att en rättssäker och human prövning av
            asylärenden sker. Så är inte fallet idag. Nuvarande instansordning
            med =: Migrationsverket som = första instans och Utlänningsnämnden
            (UN) som överinstans skapar inte den nödvändiga rättssäkerhet
            som krävs för att se till att de som har rätt till skydd får det.
            Samtidigt har vi den senaste månaden sett exempel på att det rättsosäkra
            systemet medför att spioner, som saknat skyddsskäl, släppts in
            i Sverige. För att den asylsökande skall känna att hon eller han
            fått en rättvis prövning av sin sak är det centralt att asylprocessen
            fungerar. För migrationspolitikens folkliga förankring är det
            dessutom avgörande att människor upplever att prövningen av asylansökningar
            fungerar. I dag finns det en möjlighet att lämna in en s.k. ”ny
            ansökan” efter att ett lagakraftvunnet beslut fattats i ett asylärende.
            Systemet med ny ansökan var enligt lagstiftarens intentioner avsett
            att användas endast i undantagsfall, men i dag är det ett stort
            antal asylsökande som lämnar in en ny ansökan. Detta faktum bidrar
            till att skapa långa handläggningstider och mänskligt lidande
            varför Folkpartiet liberalerna tidigare föreslagit att systemet
            med ny ansökan skall avskaffas i samband med att en rättssäker
            och human asylprocess skapas.
          </p>
          <p xml:id="i-54DG9HcxNAstKiYUHLhKcp">
            Nya ansökningar görs för ofta
          </p>
          <p xml:id="i-3MwP7BTpjixN8ZVkkvYprU">
            I propositionen ”Prövning av verkställighetshinder i utlänningsärenden”
            (2003/04:59), lyfts en del av asylprocessen ut genom att förslag
            läggs om att avskaffa möjligheten att pröva lagakraftvunna beslut
            om avvisning eller utvisning genom s.k. ny ansökan om uppehållstillstånd
            (NUT). En ny ordning föreslås där Migrationsverket, trots ett
            lagakraftvunnet beslut om avvisning
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0003.pdf"/>
          <p xml:id="i-17oSC58FKnXRt8nBnUiQEr">
            eller utvisning, skall kunna bevilja uppehållstillstånd om det
            kommit fram nya omständigheter som inte prövats tidigare i ärendet
            och som innebär att verkställigheten inte kan genomföras eller
            att utlänningen måste bedömas ha behov av skydd här i landet.
            Uppehållstillstånd skall också kunna beviljas om det på grund
            av ett medicinskt hinder eller andra synnerliga skäl inte går
            att genomföra en verkställighet. Systemet med ny ansökan var ursprungligen
            tänkt att användas endast i undantagsfall. Antalet asylansökningar
            har ökat under några år, även om vi såg en till synes trendmässig
            minskning under 2002. Mellan åren 2000 och 2002 har även antalet
            inkomna nya ansökningar till Utlänningsnämnden stigit från 1 517
            till 3 410. Det innebär att andelen nya ansökningar som lämnas
            in i förhållande till antalet avgjorda överklagade ärenden ökat
            något under senare år. Systemet med upprepade nya ansökningar
            skapar problem. Handläggningstiderna ökar genom att en stor del
            av UN:s arbete går åt till att behandla nya ansökningar. I sammanhanget
            är det dock viktigt att konstatera att förklaringen till de långa
            handläggningstiderna inte enbart är systemet med nya ansökningar.
            Det finns tyvärr flera exempel på hur asylsökande har fått vänta
            i över ett år på den första prövningen av sin ansökan hos Migrationsverket.
            Klart är dock att det stora antalet nya ansökningar är en delförklaring
            till de långa handläggningstider som skapar en oviss väntan, vilket
            leder till mänskligt lidande och försvårar integrationen för dem
            som slutligen får stanna. I många fall skapar dessutom handläggningstiderna
            i sig skäl för att få stanna i Sverige. Den långa väntan gör att
            människor mår sämre och sämre vilket till slut leder till att
            vissa blir så psykiskt nedbrutna att de får stanna på den grunden.
            Detta är självklart inte syftet med systemet. Mot den bakgrunden
            har Folkpartiet liberalerna redan tidigare föreslagit att systemet
            med nya ansökningar skall avskaffas i samband med att en ny rättssäker
            asylprocess införs. I sammanhanget är det centralt att fundera
            över vad orsaken är till de många nya ansökningarna. En förklaring
            är att andelen asylsökande som har tillräckligt starka skäl för
            att få uppehållstillstånd i Sverige minskat under senare år. Därmed
            har andelen avslag ökat vilket i sin tur medfört fler överklaganden
            och nya ansökningar. En annan förklaring är att dagens rättsosäkra
            asylprocess leder till att de som fått avslag inte upplever att
            deras skäl verkligen prövats. I ett sådant läge är det svårt för
            många att acceptera ett avslag på en asylansökan. Genom en reform
            som innebär att rättssäkerheten förbättras skulle därmed sannolikt
            behovet av nya ansökningar minska.
          </p>
          <p xml:id="i-GAbuwFJKZ3MKjq4Babc4H7">
            2003/04:Sf24
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0004.pdf"/>
          <p xml:id="i-B9JiGvxWyDyTB9YxfMDJde">
            2003/04:Sf24
          </p>
          <p xml:id="i-GJCStNZvXRQAdcRfodJgXZ">
            När väntetiderna skapar skäl för uppehållstillstånd
          </p>
          <p xml:id="i-NxSw7kwXrZQBdzUbPeirS6">
            Under 2002 bifölls nio procent av de ärenden som överklagades
            från Migrationsverket till UN. Så många som sexton procent av
            de nya ansökningarna bifölls. Det framgår inte av propositionen
            vad orsaken är till att så pass många nya ansökningar slutligen
            bifalls. Sannolikt är förklaringen i en hel del fall att skäl
            för att få uppehållstillstånd uppstått under väntetiden i Sverige.
            Det kan handla om att väntetiden gjort redan sjuka människor än
            sämre så att de till slut fått stanna. Barn som lever gömda mår
            ofta mycket psykiskt dåligt av detta, och efter tillräckligt lång
            väntan kan det innebära att barnen mår så pass dåligt att det
            framstår som djupt inhumant att avvisa dem. I andra fall är grunden
            för bifall på en ny ansökan att s.k. ”flyktingskap sur place”
            uppstått. Det innebär att den asylsökande, genom politisk eller
            annan aktivitet i Sverige, riskerar förföljelse i sitt forna hemland.
            När det gäller de fall då skäl för uppehållstillstånd uppstått
            i Sverige finns det inga större humanitära invändningar mot att
            avskaffa ny ansökan, snarare tvärtom. Det hade varit humanare
            att verkställa en avvisning än att tillåta att exempelvis barn
            far illa i Sverige.
          </p>
          <p xml:id="i-PU1BFDiuiAWr5NUdT4sXSP">
            Rättsosäkerhet skapar nya ansökningar
          </p>
          <p xml:id="i-5D8BpP7Ax9za8girXRxPK1">
            Det finns dock en kategori bifall till nya ansökningar i UN som
            skapar större problem och det är de fall då den bristande asylprocessen
            gjort att skälen för att få stanna inte tillfredsställande utretts
            förrän ny ansökan lämnats in. I dessa fall är det alltså en illa
            fungerande asylprocess i sig som medfört att bifall skett först
            i samband med en ny ansökan. I det följande ges två exempel. Ex
            1 I november 1998 avslog UN ett överklagande från en man från
            Iran. Därefter avslog nämnden hela fem nya ansökningar om uppehållstillstånd
            från mannen. Grunderna för mannens sjätte nya ansökan var i princip
            desamma som de som tidigare lett till avslag. Efter en muntlig
            handläggning i UN bedömdes mannens berättelse om sin regimkritiska
            aktivitet vara trovärdig och ansökan om uppehållstillstånd bifölls.
            UN ansåg alltså först vid den sjätte nya ansökan att mannen vid
            ett återvändande skulle riskera förföljelse och straffas för sina
            regimkritiska åsikter. I sitt beslut om bifall betonade UN att
            den iranske mannen vid den muntliga handläggningen givit ett trovärdigt
            intryck. Det är alltså högst sannolikt att en asylprocess där
            muntlig handläggning skett från början skulle inneburit att mannen
            fått bifall betydligt tidigare i processen. Ex 2 En ung kvinna
            från Tanzania lämnade under 2002 in en tredje ansökan om uppehållstillstånd.
            UN hade tidigare, på begäran av Europadomstolen för mänskliga
            rättigheter, ställt in beslut om att verkställa avvisningen. Kvinnans
            skäl för sin ansökan var att hon vid återvändandet till
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0005.pdf"/>
          <p xml:id="i-23eX9FHAmaEo3fPwfSpfZg">
            Tanzania skulle riskera könsstympning eftersom hennes familj
            lever i ett område där detta fortfarande är frekvent förekommande
            och hennes två systrar utsatts för detta. Utifrån en rapport från
            svenska ambassaden i Dar es Salaam om förekomsten av könsstympning
            i området varifrån flickan härstammar samt ett utlåtande från
            en MR-organisation, som redan åberopats vid tidigare prövningar,
            bedömde nämnden att det fanns sannolika skäl för könsstympning.
            Nämnden bedömde sålunda att flickan hade skyddsbehov och biföll
            hennes ansökan om uppehållstillstånd. Av det andra exemplet framgår
            att UN i detta fall underkände den värdering av bevis som gjorts
            tidigare i processen. Mellan raderna går det att utläsa att UN
            anser att de tidigare bedömningarna av Migrationsverket och UN
            inte varit korrekta. Även i detta fall var det alltså asylprocessens
            brister, inte några skäl som uppkommit efter lagakraftvunnet beslut,
            som var grunden för bifallsbeslutet.
          </p>
          <p xml:id="i-N8mNUrHmMrNfgovfY5Pat1">
            Skapa rättssäkerhet och avskaffa de nya ansökningarna
          </p>
          <p xml:id="i-XbWYJ98ybeTeFgCmRtX9AJ">
            Folkpartiet liberalerna ser det som ytterst angeläget att snarast
            få till stånd den nya instans- och processordning som sju partier
            i riksdagen tidigare kommit överrens om. UN skall läggas ned och
            ersättas med en process under domstolsliknande former där renodlade
            tvåpartsförhandlingar förs med den asylsökande närvarande. I samband
            med att så sker kommer det vara naturligt att avskaffa systemet
            med nya ansökningar och ersätta det med en smalare ”säkerhetsventil”
            av den modell som regeringen nu lagt förslag om. Däremot skapar
            det flera problem att som regeringen nu gör lyfta ut frågan om
            nya ansökningar från övriga förändringar av asylprocessen. För
            det första är en av huvudorsakerna till de många nya ansökningarna
            att asylsökande inte upplever att de fått sin ansökan prövad på
            ett rättssäkert sätt. En rättssäker asylprocess skulle därmed
            kraftigt kunna minska antalet nya ansökningar. För det andra är
            risken stor att den nya ”säkerhetsventilen” i form av
          </p>
          <p xml:id="i-PGNdzn1k5nwLZDirFZzPnX">
            verkställighetshinder också kommer att användas i för stor utsträckning
            så länge som asylprocessen i stort inte förbättrats. Förslaget
            i propositionen riskerar därmed bara att flytta det problem regeringen
            vill åtgärda. I stället för att asylsökande lämnar in nya ansökningar
            gång på gång är risken stor att det kommer in en rad ansökningar
            om att stoppa verkställigheten av det fattade beslutet. För det
            tredje vet vi att det, i likhet med de två refererade exemplen,
            finns människor som har starka skyddsskäl som får uppehållstillstånd
            i Sverige först genom en ny ansökan. I en hel del fall beror det
            faktum att de fått uppehållstillstånd först genom en ny ansökan
            på att den reguljära prövningen inte fungerat på ett tillfredsställande
            sätt. Risken är därmed stor att regeringens förslag inte kommer
            att leda till att de problem regeringen vill angripa löses. Dessutom
            kommer ett avskaffande
          </p>
          <p xml:id="i-BSBsFSBtGXzoFecnth8hzC">
            2003/04:Sf24
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0006.pdf"/>
          <p xml:id="i-86YDVKB5FZU7BRXuAJ6SNP">
            2003/04:Sf24
          </p>
          <p xml:id="i-GB9a8bAY5ADyCdSD5Uk789">
            av nya ansökningar utan att andra förändringar samtidigt görs
            att skapa humanitära konsekvenser som inte är acceptabla genom
            att människor som har skyddsskäl kommer att avvisas från Sverige.
            Mot bakgrund av det sagda anser Folkpartiet liberalerna, i likhet
            med ett flertal remissinstanser, att de nya ansökningarna skall
            avskaffas först i samband med att en ny instans- och processordning
            införs. De nya ansökningarna bör då ersättas med en mer begränsad
            säkerhetsventil i form av verkställighetshinder på sätt som regeringen
            föreslagit i föreliggande proposition.
          </p>
          <p xml:id="i-TY7U4KBVYMEte3xpT4BQ2s">
            Utlänningsnämnden skall vara avskaffad senast den 1 januari 2005
          </p>
          <p xml:id="i-S227X2K7HDWRdBmtUezYED">
            Regeringen verkar tyvärr göra sitt bästa för att förhala avskaffandet
            av Utlänningsnämnden. Den oförmåga regeringen visar att följa
            riksdagens uttryckta vilja att skapa en rättssäker och human asylprocess
            är mycket beklaglig. Dagens rättsosäkra asylprocess orsakar mänskligt
            lidande och långa handläggningstider. Förslag om hur en ny process
            skall se ut har funnits på regeringens bord ända sedan den parlamentariska
            kommittén Ny instans- och processordning i utlänningsärenden (NIPU),
            våren 1999 lade fram förslag om en ny asylprocess. Gång på gång
            har olika migrationsministrar gjort utfästelser om när den nya
            ordningen skall träda i kraft utan att dessa utfästelser infriats.
            Det finns ett förslag om hur en ny ordning skall se ut som fått
            viss kritik av Lagrådet. Nu är det dags för riksdagen att slå
            fast ett slutdatum för när den nya ordningen skall träda i kraft.
            Mot bakgrund av det omfattande utredningsarbete som redan genomförts
            är vår bedömning att en ny instans- och processordning ska kunna
            träda i kraft senast den 1 januari 2005. I samband därmed bör
            de nya ansökningarna avskaffas på sätt som regeringen nu föreslagit.
            Regeringen har nu lagt ett förslag som inte till fullo kan ombineras
            med en överprövning av asylärenden i domstol. Därför skall regeringen
            återkomma med eventuella förändringar av sitt förslag i så pass
            god tid att en ny ordning med verkställighetshinder i stället
            för ett system med ny ansökan skall kunna bli verklighet samtidigt
            med den nya instans- och processordningen. De senaste åren har
            svensk asylpolitik skärpts. Regeringen pressas då och då till
            eftergifter och har utlovat flera lagförändringar som skulle göra
            lyktingpolitiken mer human, däribland ett vidgat flyktingbegrepp
            så att örföljelse på grund av kön eller homosexuell läggning skall
            konstituera lyktingskap och förbättringar för asylsökande barn.
            Senast i samband med att en ny instans- och processordning träder
            i kraft och nya ansökningar ersätts med ett nytt system bör regeringen
            ha presenterat förslag som humaniserar lyktingpolitiken. Även
            detta bör riksdagen ge regeringen till känna.
          </p>
          <pb facs="riksdagen-motions-pdf/data/200304/mot_200304_Sf_0024/mot_200304_Sf_0024-0007.pdf"/>
          <p xml:id="i-CRJKhDZdGAUvZbPBfdrqpB">
            Stockholm den 4 februari 2004
          </p>
          <p xml:id="i-Lttq2ZubU7CsEDcipf39Sx">
            Bo Könberg (fp) Erik Ullenhag (fp) Linnéa Darell (fp) Nyamko
            Sabuni (fp) Mauricio Rojas (fp) Anne-Marie Ekström (fp) Solveig
            Hellquist (fp)
          </p>
          <p xml:id="i-XEUoXdPovR2dLSuUJ2UKXv">
            2003/04:Sf24
          </p>
        </div>
      </div>
    </body>
  </text>
</TEI>
