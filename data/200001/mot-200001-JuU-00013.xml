<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200001-JuU-00013">
  <teiHeader>
    <fileDesc>
      <titleStmt>
        <title>med anledning av prop. 2000/01:79 Stöd till brottsoffer</title>
        <author corresp="i-9Kt7koTgzUZUA9ovNXYdWj i-9Kt7koTgzUZUA9ovNXYdWj">av Marietta de Pourbaix-Lundin (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2000/01:79 Stöd till brottsoffer</title>
          <idno type="rdwebb">GO02Ju13</idno>
          <rs type="number">Ju13</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/GO02Ju13/text</ref>
          <ref type="dokument_url_html">http://data.riksdagen.se/dokument/GO02Ju13</ref>
          <ref type="dokumentstatus_url_xml">http://data.riksdagen.se/dokumentstatus/GO02Ju13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-9Kt7koTgzUZUA9ovNXYdWj</idno>
            <name>Marietta de Pourbaix-Lundin</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-LspFixE8EzsKqtKJYy4xAT"/>
        <correspContext corresp="i-LspFixE8EzsKqtKJYy4xAT">
          <ref>Proposition 2000/01:79</ref>
        </correspContext>
        <correspAction xml:id="i-GaDEEbeMF9GX24RaRqfbZJ" type="signed"/>
        <correspContext corresp="i-GaDEEbeMF9GX24RaRqfbZJ">
          <note type="signatory" corresp="i-9Kt7koTgzUZUA9ovNXYdWj"/>
          <note type="signatory" corresp="i-9Kt7koTgzUZUA9ovNXYdWj"/>
        </correspContext>
        <correspAction type="referral" xml:id="i-W1LkLkzvq3HrMfu83GSYSU">
          <date when="2001-04-04"/>
        </correspAction>
        <correspAction type="reviewing" xml:id="i-3L9xFD3M7RiPdmJC87ZBFU">
          <date when="2001-04-03"/>
        </correspAction>
        <correspAction type="dismissal" xml:id="i-GEGBdP4kJmosKj6fP4wXMq">
          <date when="2001-04-03"/>
        </correspAction>
        <correspAction type="submission" xml:id="i-VmGhteCtEhwULsLdEo2hnm">
          <date when="2001-04-02"/>
        </correspAction>
        <correspAction type="referral" xml:id="i-G3cHhm4CiiKJSdkWYw2b9G">
          <date when="2001-04-04"/>
        </correspAction>
        <correspAction type="dismissal" xml:id="i-XyV6aMgFNtGPNE5iN46vQN">
          <date when="2001-04-03"/>
        </correspAction>
        <correspAction type="submission" xml:id="i-UH1WQ61KXT5jHnS1bmSwxJ">
          <date when="2001-04-02"/>
        </correspAction>
        <correspAction type="assigned" xml:id="i-C3poD99J83MH9x6kXbXExY"/>
        <correspContext corresp="i-C3poD99J83MH9x6kXbXExY">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_Ju_0013/mot_200001_Ju_0013-0001.pdf"/>
      <div type="motHeader" xml:id="i-HNwhvNq818rBFpnhG6REsK">
        <div type="motTitle" xml:id="i-MuzBGzzcrFJLoYEziaV1sh"/>
        <div type="motSubmissionInfo" xml:id="i-XM5Ae7qN5KdCBkdVKqeuY5"/>
      </div>
      <div type="motBody" xml:id="i-Ks6oCzw2UrwtMVJRbvYLZd">
        <div xml:id="i-WxagUt86aG97xZ8rDRYSKe">
          <p xml:id="i-QaYihY9q6x1vkeh3btbNhD">
            10
          </p>
          <p xml:id="i-2jmuYNkt3RfnbVXZWHv3w3">
            2000/01 mnr: Ju13 pnr: m877
          </p>
          <p xml:id="i-LVG5czVAxSHoFduLXdyiQy">
            Motion till riksdagen 2000/01:Ju13
          </p>
          <p xml:id="i-QVtJ2dpL6ceHuzKgbDyVGE">
            av Marietta de Pourbaix-Lundin (m) med anledning av prop. 2000/01:79
          </p>
          <p xml:id="i-Do2RR6VE74ZpipTAkAsxVY">
            Stöd till brottsoffer
          </p>
          <p xml:id="i-8EWAMQyda5MZNY6raAcmWh">
            Förslag till riksdagsbeslut
          </p>
          <p xml:id="i-LJKG8S9GZLgnzXxNVgokn5">
            1. Riksdagen tillkännager för regeringen som sin mening vad i
            motionen anförs om att utgångspunkter för en strategi för stödet
            till brottsoffer skall utformas. 2. Riksdagen tillkännager för
            regeringen som sin mening vad i motionen anförs om behovet av
            ytterligare förändringar i förundersökningskungörelsen (1947:948)
            i syfte att öka brottsoffrens delaktighet i rättsprocessen. 3.
            Riksdagen beslutar att andra meningen i 8 a 8 i regeringens förslag
            till lag om ändring i socialtjänstlagen (1980:620) skall lyda:
            ”Socialnämnden bör härvid särskilt beakta att kvinnor, barn och
            ungdomar som är eller har varit utsatta för våld eller andra övergrepp
            i hemmet kan vara i behov av stöd och hjälp för att förändra sin
            situation.” 4. Riksdagen beslutar om införande av en ny bestämmelse
            1 a 8 av följande lydelse i lagen (1988:609) om målsägandebiträde
            : ”Har efterlevande make, sambo, bröstarvinge, fader, moder eller
            syskon till någon som dödats genom brott med hänsyn till sina
            personliga förhållanden eller andra omständigheter behov av ett
            målsägandebiträde skall ett sådant biträde förordnas när förundersökningen
            har inletts. För ett förordnande enligt denna paragraf gäller
            i övrigt samma bestämmelser som för ett målsägandebiträde åt en
            målsägande.”
          </p>
          <p xml:id="i-ECVq4ZX5y4dn92d4ndgty9">
            Propositionens förslag
          </p>
          <p xml:id="i-SQfvaLbyJxSpRAwaEoUZ5S">
            Brottsofferutredningen avlämnade i mars 1998 sitt betänkande
            med förslag till olika åtgärder för att förbättra stödet till
            personer som utsatts för brott eller som riskerar att utsättas
            för brott. Vissa av utredningens förslag har redan behandlats
            av regeringen och riksdagen och regeringen tar nu i föreliggande
            proposition ställning till övriga förslag. Regeringens ställningstagande
            utmynnar i lagförslag om att möjligheten till målsägandebiträde
            utvidgas och att socialtjänsten får ett vidgat ansvar för
          </p>
          <pb facs="riksdagen-motions-pdf/data/200001/mot_200001_Ju_0013/mot_200001_Ju_0013-0002.pdf"/>
          <p xml:id="i-9DWPMn68TKEBoWKr4e1bWz">
            2000/01:Ju13
          </p>
          <p xml:id="i-JG5mna2rZ7Fh4Q5gseaa5N">
            11
          </p>
          <p xml:id="i-4MqCE36Bm5a8kyizEu6drA">
            stöd och hjälp till brottsoffer. Vidare redovisar regeringen
            diverse myndighets- och uppföljningsuppdrag kring utbildning,
            samverkan och forskning. Regeringen redovisar att den har för
            avsikt att ge Brottsoffermyndigheten i uppdrag att tillsammans
            med Domstolsverket ta fram en plan för hur vittnesstödsverksamheten
            skall kunna utvidgas till alla tingsrätter och hovrätter. Regeringen
            aviserar ändringar i förundersökningskungörelsen, bland annat
            om ökat ansvar för rättsväsendet att tillhandahålla information
            till brottsoffer om vilket stöd som finns att få samt om åklagarnas
            underrättelseskyldighet. Regeringen &lt;aviserar också en ändring
            i besöksförbudsförordningen så att socialnämnd bör underrättas
            om en domstols eller en åklagares beslut i ett ärende om besöksförbud
            när parterna har gemensamma barn. Beträffande särskilda forumregler
            för förföljda personer föreslår regeringen vidare utredning och
            beredning, vilket också föreslås beträffande ekonomisk ersättning
            till enskild som fått fingerade personuppgifter. Slutligen aviserar
            regeringen en förordningsändring som innebär att ett interimistiskt
            beslut om särskild företrädare för barn vid utredning om brottsmisstanke
            mot vårdnadshavaren eller annan barnet närstående person inte
            behöver expedieras omedelbart.
          </p>
          <p xml:id="i-XwW6eVUKUZCwKCQ5R6WK3D">
            Strategi för stöd till brottsoffer
          </p>
          <p xml:id="i-NsUrExpsjfiXcHBt6g9Xoa">
            I propositionen anger regeringen att en viktig utgångspunkt för
            fortsatta överväganden när det gäller stödet och skyddet för brottsoffer
            är attitydförändringar, ökad kunskap och ett utvecklat samarbete.
            Jag anser att detta är en mycket ofullständig utgångspunkt för
            diskussion och beslut. Den absolut viktigaste grunden för brottsoffrens
            ställning är hur brott beivras och brottslingar lagförs och döms.
            En överslätande och förstående attityd gentemot brottsoffret kan
            aldrig helt ersätta det samhälleliga stöd som faktiskt uttrycks
            genom att rimliga straff skall följa på begångna brott. För ett
            bra arbete med att stärka och stödja brottsoffer behövs ett kraftfullt,
            rättvist, förutsägbart och pålitligt rättsväsende. På denna avgörande
            punkt har den socialdemokratiska politiken under framförallt 1970-
            och 1980-talen varit förödande. Brottsoffren har inte bara känt
            sig kränkta av brottet, utan även — och kanske ännu mer — av samhällets
            tydliga ointresse för offret och förstående fokus på brottslingen
            och dennes behov och önskningar. Det är därför viktigt att dagens
            åtgärder blir konkreta och påtagliga och att de inte bara handlar
            om prat och en klapp på axeln. Vi måste i det svenska rättssamhället
            nu göra upp med det förflutna och ge brottsoffren och deras anhöriga
            ett rejält och ärligt stöd. I en strategi för att arbeta med brottsofferfrågorna
            måste därför ett mycket tydligt samhälleligt ställningstagande
            för brottsoffret och mot brottslingens gärning finnas med.
          </p>
          <pb facs="riksdagen-motions-pdf/data/200001/mot_200001_Ju_0013/mot_200001_Ju_0013-0003.pdf"/>
          <p xml:id="i-LFAX4jo5KYeswqrygxyjzS">
            I strategin måste också ett helt nytt och bejakande synsätt på
            ersättningar och skadestånd till brottsoffer anläggas. Dessutom
            måste lagstiftningen utformas så att brottsoffer i större utsträckning
            kan påräkna andra människors stöd vid och efter brott. Jag har
            till exempel — till skillnad från regeringen — i en annan motion
            föreslagit att underlåtenhet att bistå nödställd skall kriminaliseras.
            När det gäller barn som brottsoffer är det angeläget att också
            uppmärksamma det faktum att barn många gånger är indirekta brottsoffer,
            till exempel åskådare och åhörare utan möjlighet och förmåga att
            ingripa när mamma misshandlas. I barnfamiljer där kriminella gärningar
            och beteenden är ett ständigt inslag är barnen alltid en form
            av brottsoffer. Jag föreslår att riksdagen tillkännager för regeringen
            som sin mening vad i motionen anförs om utgångspunkter för en
            strategi för hur stödet till brotts- offer skall utformas.
          </p>
          <p xml:id="i-YVD6UuQDKTQci4EpXNv26k">
            Utökad underrättelseskyldighet för åklagarna
          </p>
          <p xml:id="i-5DLwNHSedhJk2D57MfmdQi">
            Regeringen aviserar att den har för avsikt att utöka åklagarnas
            underrättelseskyldighet enligt förundersökningskungörelsen (1947:948)
            till att omfatta beslut om att åtal skall väckas. Det är viktigt
            att på alla sätt öka brottsoffrens känsla av trygghet, samtidigt
            som det är angeläget att se till att de känner sig delaktiga i
            den aktuella rättsprocessen. I dag är det mycket vanligt att åklagare
            varken träffar eller talar med målsäganden innan huvudförhandlingen
            äger rum. I propositionen redovisas dock att riksåklagaren har
            för avsikt att utarbeta en metodhandbok som bland annat skall
            behandla frågan om hur åklagarna bör förhålla sig till brottsoffer
            före och i samband med huvudförhandling. Det skall — enligt uppgift
            — i denna handbok tydligare framgå att en åklagare som huvudregel
            alltid bör vara tillmötesgående om målsäganden vill träffa eller
            tala med honom eller henne. Jag anser att en träff eller ett samtal
            mellan målsäganden och åklagaren inte skall vara målsägandens
            ansvar att aktualisera. Det borde ankomma på åklagaren att ta
            initiativ till ett informationssamtal med målsäganden. I detta
            samtal borde bland annat ingå att förklara rättsprocessen och
            de olika aktörernas roller. Mot den bakgrunden föreslår jag att
            riksdagen tillkännager för regeringen
          </p>
          <p xml:id="i-BKapGD8W5qcPi4bsMqavib">
            som sin mening vad i motionen anförs om behovet av ytterligare
            förändringar i förundersökningskungörelsen (1947:948) i syfte
            att öka brottsoffrens delaktighet i rättsprocessen.
          </p>
          <p xml:id="i-2n7XGSqQMxi18JPH4Z598v">
            2000/01:Ju13
          </p>
          <p xml:id="i-PNvVKd96JSi37kpxWVhnT6">
            12
          </p>
          <pb facs="riksdagen-motions-pdf/data/200001/mot_200001_Ju_0013/mot_200001_Ju_0013-0004.pdf"/>
          <p xml:id="i-XTU5k9h54apYFxE9yVMHND">
            2000/01:Ju13
          </p>
          <p xml:id="i-8ciYnoA94uxeyDhKy6Hvyg">
            13
          </p>
          <p xml:id="i-WWWW4ZHcVAvFn1wrXXvM2k">
            Socialtjänstens ansvar
          </p>
          <p xml:id="i-GAdZU3q5fuDrcbkqy2ujy2">
            Regeringen föreslår att socialtjänstlagen kompletteras så att
            det av lagtexten framgår att socialtjänstens ansvar omfattar alla
            som har utsatts för brott. Regeringen konstaterar samtidigt att
            denna komplettering inte medför någon förändring i rättsligt hänseende,
            eftersom den som drabbas av brott alltid kan vända sig till de
            sociala myndigheterna för att få stöd och hjälp. Kommunens ansvar
            omfattar nämligen enligt socialtjänstlagen redan i dag alla dem
            som utsatts för våld. Regeringen redovisar att den nyligen införda
            bestämmelsen om att socialnämnden bör verka för att kvinnor som
            är eller har varit utsatta för våld och andra övergrepp i hemmet
            bör få stöd och hjälp för att förändra sin situation tillkom som
            en följd av Kvinnovåldskommissionens arbete. I och för sig torde
            även kvinnor ingå som behovsgrupp i den allmänna lagformuleringen
            ”alla som har utsatts för brott”. Skall man behålla det särskilda
            omnämnandet av att socialtjänstens ansvar särskilt skall beakta
            kvinnors behov i paragrafen bör enligt min mening även barn och
            ungdomar särskilt nämnas. Barn och ungdomar bör nämnas av två
            skäl. För det första kan de vara utsatta för direkt våld eller
            hot om våld i familjen. För det andra kan de också anses vara
            brottsoffer när den ena eller båda föräldrarna eller vårdnadshavarna
            eller andra närstående drabbas av våld. Regeringen uttalar ju
            också i propositionen att socialtjänsten särskilt bör uppmärksamma
            ”barns utsatta situation när det förekommer våld i familjen” —
            dock utan att detta leder till något lagtextförslag. Jag föreslår
            att riksdagen beslutar att andra meningen i 8 a $ i regeringens
            förslag till lag om ändring i socialtjänstlagen (1980:620) skall
            lyda: ”Socialnämnden bör härvid särskilt beakta att kvinnor, barn
            och ungdomar som är eller har varit utsatta för våld eller andra
            övergrepp i hemmet kan vara i behov av stöd och hjälp för att
            förändra sin situation.”
          </p>
          <p xml:id="i-S2SXKXH9BD4fdipD469ehq">
            Efterlevandes rätt till målsägandebiträde
          </p>
          <p xml:id="i-2ywjfk63XkmZ2EFDhYzFjQ">
            Brottsofferutredningen föreslår att rätten till målsägandebiträde
            bör utvidgas till att avse även vissa efterlevande som inte direkt
            intar målsägandeställning. Flertalet av remissinstanserna har
            tillstyrkt förslaget. Motiveringen till förslaget är att en utveckling
            mot fler målsägandebiträden för efterlevande, till exempel i den
            s.k. Stureplansrättegången, i rättegången efter morden i Malexander
            och brandrättegången i Göteborg, är rimlig. Utvecklingen går också
            hand i hand med den utveckling som skett i rättspraxis vad gäller
            närståendes rätt till ersättning för psykiska besvär som utgör
            personskada. Det är rimligt med en utveckling mot att även de
            närstående till ett brottsoffer är att betrakta som indirekta
            brottsoffer och att de därmed också har rätt till stöd och hjälp.
            Detta har ju för övrigt även regeringen i grunden
          </p>
          <pb facs="riksdagen-motions-pdf/data/200001/mot_200001_Ju_0013/mot_200001_Ju_0013-0005.pdf"/>
          <p xml:id="i-CnLMDX18wof83kFNJdJHuk">
            insett eftersom man föreslår en utvidgning av socialtjänstens
            i lag uttryckta ansvar för stöd och hjälp till brottsoffer. Jag
            föreslår mot denna bakgrund att riksdagen — med avslag på propositionen
            i berörd del — beslutar att 1 a 8 i regeringens förslag till lag
            om ändring i lagen (1988:609) om målsägandebiträde skall lyda:
            ”Har efterlevande make, sambo, bröstarvinge, fader, moder eller
            syskon till någon som dödats genom brott med hänsyn till sina
            personliga förhållanden eller andra omständigheter behov av ett
            målsägandebiträde skall ett sådant biträde förordnas när förundersökningen
            har inletts. För ett förordnande enligt denna paragraf gäller
            i övrigt samma bestämmelser som för ett målsägandebiträde åt en
            målsägande.”
          </p>
          <p xml:id="i-KcxkHeuHPVQNT5gJ8dJLmV" type="date">
            Stockholm den 2 april 2001
          </p>
          <p xml:id="i-Gf93hZCGRkdQKKFrRSyK1e">
            Marietta de Pourbaix-Lundin (m)
          </p>
          <p xml:id="i-FENJjryo19pR528dgkbAQv">
            2000/01:Ju13
          </p>
          <p xml:id="i-DtPQnhftbKM43vrDsyLdek">
            14
          </p>
        </div>
      </div>
    </body>
  </text>
</TEI>
