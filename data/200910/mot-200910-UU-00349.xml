<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-UU-00349">
  <teiHeader>
    <fileDesc>
      <titleStmt>
        <title>Västsahara</title>
        <author corresp="i-34FRvyXQKUigF3Qr9AwKJe i-9x2nw6aosA3pyEJfJTc1eD">av Bodil Ceballos och Ulf Holm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Västsahara</title>
          <idno type="rdwebb">GX02U349</idno>
          <rs type="number">U349</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GX02U349/text</ref>
          <ref type="dokument_url_html">http://data.riksdagen.se/dokument/GX02U349</ref>
          <ref type="dokumentstatus_url_xml">http://data.riksdagen.se/dokumentstatus/GX02U349</ref>
          <ref type="doc">http://data.riksdagen.se/fil/BF77542D-0CB4-4389-8B5A-EF0A4DC29F0D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-9x2nw6aosA3pyEJfJTc1eD</idno>
            <name>Ulf Holm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Nv5Xp2iHikeUVNfTMaQ4au" type="signed"/>
        <correspContext corresp="i-Nv5Xp2iHikeUVNfTMaQ4au">
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-9x2nw6aosA3pyEJfJTc1eD"/>
        </correspContext>
        <correspAction xml:id="i-MEqS7oVfoPxJHBoV9Yq3QP" type="numbering">
          <date when="2009-10-09"/>
        </correspAction>
        <correspAction xml:id="i-GdJBYMGYkkCPGn6CiNSGks" type="submission">
          <date when="2009-10-06"/>
        </correspAction>
        <correspAction xml:id="i-W5o3jY7zjWfq3nGieN3Yvt" type="transfer">
          <date when="2009-10-06"/>
        </correspAction>
        <correspAction xml:id="i-SPL8dbUnRrQpbM1K2Y4LiJ" type="assigned"/>
        <correspContext corresp="i-SPL8dbUnRrQpbM1K2Y4LiJ">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-X4pRbKNynAirj1u22V2b1g" type="motBody">
        <div xml:id="i-Z1iquPAEMYkTE3vXTCWGZ" type="motProposal" subtype="förslag">
          <head xml:id="i-EpKCmZ8XNzRexQyn7ToCj2">
            Förslag till riksdagsbeslut
          </head>
          <list xml:id="i-SyJWZ3EAukf9CMTxx3Uh9R" style="ol">
            <item xml:id="i-Af61iPLokG5JbB1BFFdkLG">
              Riksdagen tillkännager för regeringen som sin mening vad som
              anförs i motionen om att Marockos illegitima ockupation ska fördömas.
            </item>
            <item xml:id="i-SeecQLRzMNHTJqeyviAxnX">
              Riksdagen tillkännager för regeringen som sin mening vad som
              anförs i motionen om att Sverige bör inta en självständig roll
              i Västsaharafrågan och inte anpassa sig till EU:s lojalitet mot
              Frankrike och Spanien.
            </item>
            <item xml:id="i-6RLjfvDhAh4KKjfyCqCA53">
              Riksdagen tillkännager för regeringen som sin mening vad som
              anförs i motionen om att Sverige bör ge aktiv hjälp till flyktingar
              i flyktingläger att återvända.
            </item>
            <item xml:id="i-KuNUPFZagnCZpn43Y37a25">
              Riksdagen tillkännager för regeringen som sin mening vad som
              anförs i motionen om att regeringen bör agera för att Marocko
              inte ska erhålla bistånd från EU så länge ockupationen av Västsahara
              fortgår.
            </item>
            <item xml:id="i-RkJdZsm9j4ohUWS8bhhUNx">
              Riksdagen tillkännager för regeringen som sin mening vad som
              anförs i motionen om att Sverige bör erkänna Västsahara som nation.
            </item>
            <item xml:id="i-7wmvB5U1j6kU1yvqbJheeY">
              Riksdagen tillkännager för regeringen som sin mening vad som
              anförs i motionen om att stoppa införseln av varor från det av
              Marocko ockuperade Västsahara.
            </item>
            <item xml:id="i-KNawF3TCnQt7pZA6dPynft">
              Riksdagen tillkännager för regeringen som sin mening vad som
              anförs i motionen om att Sverige i FN bör verka för att en folkomröstning
              ska genomföras för att bilda utgångspunkt för en stabil statsbildning
              i Västsahara.
            </item>
            <item xml:id="i-Pg3o6LkX3JBXZWocToAN2r">
              Riksdagen tillkännager för regeringen som sin mening vad som
              anförs i motionen om att Marocko bör uppmanas att upphöra med
              tortyr och diskriminering av saharier.
            </item>
            <item xml:id="i-Y5MUYxZmDrrpb6LvwyQ4C4">
              Riksdagen tillkännager för regeringen som sin mening vad som
              anförs i motionen om att Sverige bör driva på för att den illegitima
              muren genom Västsahara rivs.
            </item>
          </list>
        </div>
        <div xml:id="i-Ci2FEgPKMs31kyyov1Moe8" type="motContent">
          <head xml:id="i-7aRZ8Kvy1m95qHcdSFpeFC" type="h1">
            Motivering
          </head>
          <p xml:id="i-J2BR41wsxnub5ojdRpRH5S">
            Miljöpartiet de gröna har under flera år motionerat mot Marockos
            illegitima ockupation av Västsahara och för det västsahariska
            folkets rätt till självbestämmande. Sverige har varit tydligt
            mot Marocko i 30 år nu, och var också det enda EU-land som röstade
            emot EU:s förslag om fiskeavtal mellan EU och Marocko den 22 maj
            2006 eftersom Sverige gjorde bedömningen att avtalet hade brister
            i folkrättsligt hänseende och att sahariska fiskevatten inte borde
            ingå i avtalet. I EU är det främst Frankrike och Spanien vars
            intressen som f.d. kolonialmakter med stora ekonomiska och politiska
            intressen i nordvästra Afrika förhindrat att EU står upp för folkrätten.
            SADR har erkänts av ett 80-tal stater, de flesta afrikanska. Däremot
            har ingen EU-stat eller annat europeiskt land hittills erkänt
            Västsahara. Den borgerliga regeringens officiel la hållning är
            att Västsahara är ockuperat av Marocko och att Marocko inte har
            rätt att för egen vinning utnyttja Västsaharas naturresurser.
            Statsminister Fredrik Reinfeldt (M) betonade i sin regeringsförklaring
            2008 att folkrätten gäller lika för alla. Fagra ord i talarstolen,
            men i praktiken händer ingenting. Som EU:s ordförande har inga
            initiativ kommit. En rakryggad svensk regering borde kunna välja
            rätt mellan folkrätt och vinstintressen.
          </p>
          <p xml:id="i-7nr2tkQYYGvNSfR4pWABDk">
            Efter EU:s fiskeavtal ökar investeringsplanerna bland marockanska
            företag på ockuperat område, bland annat fiskprodukter och andra
            matvaror. Marocko står i begrepp att intensifiera sina exploateringsplaner
            med exportfrizoner i Västsahara, vilket visar att vi kan förvänta
            oss ett ökat inflöde av varor producerade i Västsahara under marockansk
            ursprungsmärkning. Just nu pågår samtal mellan EU och Marocko
            om fördjupat samarbete. Med avtalet sluter EU Marocko ännu närmare
            till sig. Även om syftet kanske inte är det, så in nebär dessa
            avtal att EU i praktiken legitimerar Marockos ockupation av Västsahara.
            I grunden är det bra att alla Medelhavsländerna knyts närmare
            EU, men ett absolut kriterium är att de mänskliga rättigheterna
            respekteras och att en ockupation av ett annat land eller territorium
            aldrig kan accepteras.
          </p>
          <head xml:id="i-XtrJYn9Vaonmrwqq846XaY" type="h1">
            I konfliktens spår finns olösta humanitära problem
          </head>
          <p xml:id="i-PW3ZwHzxyn1fcz6qfXTGSe">
            FN har förklarat Polisario som den enda representanten för det
            västsahariska folket. Mellan 125 000 och 150 000 sahariska flyktingar
            lever i flyktinglägren i Tindouf i sydvästra Algeriet sedan mer
            än 30 år och är helt beroende av bistånd från det internationella
            samfundet för sin överlevnad. Sverige stödjer sahariernas rätt
            till självbestämmande och lämnar därför bilateralt bistånd till
            de sahariska flyktingarna. Förhållandena i dessa läger är minst
            sagt knappa. Dessa måste få hjälp att återvända till sitt land.
            För att genomföra en återanpassning och skapa ett nytt samhälle
            krävs också resurser. De som ska återvända har stora och omedelbara
            behov för att ges en chans att anpassa sig till ett normalt liv
            i hemlandet. Det behövs stöd till skolor och sjukhus. Den svenska
            regeringen bör i handling tydligt visa att Sverige ger sitt stöd
            till ett upprätthållande av freden och att folkomröstningen slutligen
            genomförs på ett korrekt sätt och att Västsahara därefter går
            en trygg och demokratisk framtid till mötes.
          </p>
          <p xml:id="i-LmL5V5dcML53f8pKDrASrB">
            Särskilt anmärkningsvärd är världssamfundets och Sveriges tystnad
            om en folkrätts­vidrig murbyggnad, 220 mil lång, som Marocko tillåtits
            sätta upp rakt genom Västsaharas öken för att skydda naturtillgångar
            och mineralfyndigheter från att nås av saharierna. Sverige bör
            därför i FN:s säkerhetsråd och inom EU verka för att Västsahara
            får stöd för ett återuppbyggnadsarbete. Det är viktigt att Sverige
            också agerar på lång sikt för fortsatt internationellt stöd till
            demilitarisering, murens rivande och minröjning samt för uppbyggnad
            av ett demokratiskt och självständigt Västsahara.
          </p>
          <p xml:id="i-7eHhqbPDmNxaoBmVA8TSre">
            Otaliga vittnesmål finns slutligen om grova förföljelser, tortyr
            och godtyckliga rättsliga ingripanden från Marockos sida som pekar
            på att Marocko är fortsatt berett att gå långt för att hävda sin
            ockupation. Ett rent skräckvälde kommer fram i rapport efter rapport,
            men blir långt ifrån allmänt känt och kritiserat. Vare sig inhemska
            eller utländska journalister tillåts skildra ockupationen inifrån.
          </p>
          <p xml:id="i-3HrLZTxZacQmkkM81awk67">
            Det som utspelas framför våra ögon i Afrikas nordvästligaste
            hörn är ren och skär kolonialism och ett fullständigt oberättigat
            förtryck av ett folk som med fredliga medel försöker hävda sin
            rätt ett förtryck som begås av en ekonomiskt starkare granne och
            av transnationella storbolag, alltihop med EU:s både tysta och
            ekonomiska stöd. Marocko är ett land som erhåller EU- bistånd,
            vilket kraftigt måste ifrågasättas så länge denna situation fortgår.
          </p>
          <p xml:id="i-DAtukfWWbVA64ZbbfMA3uF">
            Miljöpartiet anser att Sverige, som en minsta gest, bör ansluta
            sig till ska ran av länder som erkänner Västsahara som egen nation.
          </p>
          <head xml:id="i-9qCYpjLrGeALywp75tXydV" type="h1">
            Stulet gods på våra matbord
          </head>
          <p xml:id="i-YZCjxdsDardCgVqiRuTors">
            Med EU:s fiskeavtal och EU:s intention att fördjupa samarbetet
            med Marocko blir det allt svårare för ett enskilt EU-land som
            Sverige att välja bort marockanska produkter eftersom det i dag
            är svårt att ursprungsbedöma varorna. Det förekommer i dag ingen
            gränskontroll mellan Marocko och Västsahara, och det finns ingen
            pålitlig ursprungsmärkning, eftersom det handelsavtal som EU slutit
            med Marocko inte gör någon skillnad mellan Västsahara och Marocko.
            I praktiken verkar EU ha accepterat och erkänt ockupationen.
          </p>
          <p xml:id="i-Eb3X4Pa4eNRSBoYM7PotC6">
            Den svenska importen från Marocko består till stor del av livsmedelsprodukter
            som frukt och fisk samt av textilprodukter. Sedan i maj 2008 finns
            Exportrådet representerat i Casablanca för att främja handeln
            mellan de båda länderna. Om det är så som vi konstaterat ovan
            att det i dag inte finns någon gränskontroll mellan Marocko och
            det ockuperade Västsahara, och att det inte finns någon pålitlig
            ursprungsmärkning så kan man kraftigt ifrågasätta hur Exportrådet
            tänkte när man valde att etablera handelskontor i Casablanca.
          </p>
          <p xml:id="i-6r7qHuzumvtuWeQ6gjumbu">
            Enligt artikel 16, moment 2 i FN:s Charter of Economic Rights
            and Duties of States från 1974 står det tydligt: Ingen stat har
            rätt att främja eller uppmuntra investeringar som kan utgöra ett
            hinder för befrielsen av ett ockuperat territorium.
          </p>
          <p xml:id="i-Se8E78t9BAwqgEHnJYv2UK">
            Vid ett flertal tillfällen har det konstaterats att frukt och
            grönsaker märkta med ursprungsland Marocko i verkligheten kommit
            ifrån det ockuperade Västsahara. T ex har tomater från odlingar
            i Dakhla, Västsahara, sålts på Coop (Norge och Sverige) som marockanska.
            Andra marockanska varor som ofta kontamineras är citrusfrukter.
            Eftersom de producerats på ockuperad mark och sålts utan att invånarna
            i det ockuperade territoriet gett sitt samtycke och fått del av
            inkomsterna är tomaterna att betrakta, folkrättsligt sett, som
            stulet gods.
          </p>
          <p xml:id="i-2t8SQqJsZZW4AJHmm9aMNk">
            Utöver fisk, frukt och grönsaker exploaterar Marocko just nu
            även olja på kontinentalsockeln och fosfat (råvaran för konstgödsel)
            samt flera mindre kända fyndigheter av guld och metaller på ockuperat
            område i södra Västsahara. Marocko exporterar även stora mängder
            sand från Västsahara för att försköna stränder vid turistanläggningar
            främst på Kanarieöarna och Madeira. Utbudet av stulna varor från
            Västsahara kommer att öka på EU-marknaderna om inte EU och Sverige
            stoppar strömmen av stulna varor från Västsahara och aktivt avråder
            svenska företagare från oetiska affärer och investeringar. FN:s
            regler som reserverar landets resurser för den västsaharis ka
            befolkningen gäller. Marocko har ingen rätt att för egen del utnyttja
            territoriets naturresurser. Det som nu tillåts pågå är stöld och
            de som köper de stulna varorna gör sig skyldiga till häleri. För
            konsumenten i butiken kan det vara svårt att förstå sig på alla
            internationella regler och lagar. Därför bör EU och vår regering
            se till att de internationella lagarna efterlevs och att Västsaharas
            naturtillgångar fredas.
          </p>
        </div>
        <div xml:id="i-65ZsZz2oRF1NoBYwZdgNaB" type="signatureBlock">
          <list xml:id="i-8adQBr4ZCrgqKRK5swLhCh">
            <item xml:id="i-27HMJv55b6L2Nt3ECSuzhH" who="i-34FRvyXQKUigF3Qr9AwKJe" type="signature">
              Bodil Ceballos (mp)
            </item>
            <item xml:id="i-LVNvP8ZJ7o26hputGbZ8XG" who="i-9x2nw6aosA3pyEJfJTc1eD" type="signature">
              Ulf Holm (mp)
            </item>
          </list>
        </div>
      </div>
    </body>
  </text>
</TEI>
