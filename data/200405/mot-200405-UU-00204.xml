<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UU-00204">
  <teiHeader>
    <fileDesc>
      <titleStmt>
        <title>Ny visumpraxis för Taiwans ledare</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ny visumpraxis för Taiwans ledare</title>
          <idno type="rdwebb">GS02U204</idno>
          <rs type="number">U204</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GS02U204/text</ref>
          <ref type="dokument_url_html">http://data.riksdagen.se/dokument/GS02U204</ref>
          <ref type="dokumentstatus_url_xml">http://data.riksdagen.se/dokumentstatus/GS02U204</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KNa6XN9iibesmi9f6ro7Cm" type="signed"/>
        <correspContext corresp="i-KNa6XN9iibesmi9f6ro7Cm">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-KzMj9b9r1q4CyoP51cLAc5" type="referral">
          <date when="2004-10-14"/>
        </correspAction>
        <correspAction xml:id="i-GNPosN3born9dJRSoWj1HK" type="dismissal">
          <date when="2004-10-14"/>
        </correspAction>
        <correspAction xml:id="i-B1GpJQTpih3UrjLz3XXD4y" type="submission">
          <date when="2004-10-05"/>
        </correspAction>
        <correspAction xml:id="i-SV27hzRB8WZrhJB284JGA2" type="assigned"/>
        <correspContext corresp="i-SV27hzRB8WZrhJB284JGA2">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_U_204/mot_200405_U_204-0001.pdf"/>
      <div xml:id="i-H2mNCsVeb1io4dicsMH14g" type="motHeader">
        <div xml:id="i-15ebGTyF2DEgtE8nG6go1Q" type="motTitle"/>
        <div xml:id="i-S4ocP6P3EAQHVHapxgxCDh" type="motSubmissionInfo"/>
      </div>
      <div xml:id="i-YLxNk5XjN6TDmS7QSTEqaE" type="motBody">
        <div xml:id="i-4zbaL9gcy4BwZJ6HYS4Mek">
          <p xml:id="i-LihKQpy5hTt4WZh8DmcMDw">
            2004/05 mnr: U204 pnr: m1172
          </p>
          <p xml:id="i-EF35cBLyqkBXNdxgLixTMi">
            Motion till riksdagen 2004/05:U204
          </p>
          <p xml:id="i-6DSfJ276GQ5hcncb6cL6B9">
            av Sten Tolgfors (m)
          </p>
          <p xml:id="i-4wmiwJpLsDeD7hJxkxvjCz">
            Ny visumpraxis för Taiwans ledare
          </p>
          <p xml:id="i-Sf5mdbyTG1fVKZjbKJJWMV">
            Förslag till riksdagsbeslut
          </p>
          <p xml:id="i-Fx83r3ahQx1pnuehN26C8Z">
            1. Riksdagen tillkännager för regeringen som sin mening vad i
            motionen anförs om möjligheten till visum för besök i Sverige
            för Taiwans demokratiskt valda ledare, när de reser hit i egenskap
            av privatpersoner. 2. Riksdagen tillkännager för regeringen som
            sin mening vad i motionen anförs om att den svenska regeringen
            bör verka för en förändring av EU- ländernas visumpraxis, i syfte
            att avveckla hindren för Taiwans demokratiskt valda ledare att
            besöka EU-länderna i privat kapacitet. 3. Riksdagen tillkännager
            för regeringen som sin mening vad i motionen anförs om att Sverige
            alltid skall driva värdet av demokrati och mänskliga rättigheter
            i internationella relationer.
          </p>
          <p xml:id="i-UYmKWasFfqXeGn4USF764g">
            Motivering
          </p>
          <p xml:id="i-2sYeWpzYjERvHwfz9c4Rot">
            Varje taiwanes är välkommen att besöka Sverige. Men om en person
            från Taiwan reser hem från besöket i Sverige och kandiderar i
            ett demokratiskt val — och dessutom lyckas vinna sitt folks högsta
            förtroendeuppdrag — då är han inte välkommen till Sverige. Sverige
            särbehandlar därmed negativt människor som innehar demokratiskt
            valda toppuppdrag i Taiwan. Detta sänder olyckliga signaler om
            Sveriges syn på värdet av demokrati och demokratisering. Sverige
            driver en ett-Kina-politik. Det stöder Moderaterna. Det går däremot
            inte att stödja att regeringen samtidigt som man välkomnar företrädare
            för diktaturen i Folkrepubliken Kina avvisar möjligheten att medge
            visum för ens privata besök från ledarna för den kinesiska kultursfärens
            första demokrati, Taiwan. Ett-Kina-politiken innebär att Sverige
            inte kan ha diplomatiska relationer med Taiwan, eller ta emot
            officiella besök. Men den innebär inte att privata besök från
            Taiwans ledare måste avvisas.
          </p>
          <pb facs="riksdagen-motions-pdf/data/200405/mot_200405_U_204/mot_200405_U_204-0002.pdf"/>
          <p xml:id="i-GwfoxA2EUNEXJKBubCMK3e">
            2004/05:U204
          </p>
          <p xml:id="i-HfvznFwwZeJDNafHTfZKDt">
            Ett exempel på hur konstig dagens situation är gavs för ett par
            år sedan när det klargjordes att den dåvarande taiwanesiske vicepresidenten
            inte skulle beviljas inresa i Sverige. Detta trots att han ville
            komma som privatperson och föreläsare. Det brukar sägas att det
            finns en ”inofficiell EU-praxis” innebärande att Taiwans fem högsta
            befattningshavare inte skall beviljas visum till EU- länderna.
            Så är det inte, däremot kan EU:s medlemsländer inofficiellt ha
            talat sig samman om att agera på detta vis. Men den svenska regeringen
            har inte lämnat några hållbara argument för varför denna praxis
            skulle vara riktig. Sverige bör ändra sin egen praxis. Den svenska
            regeringen måste därtill agera för att ändra praxis bland EU-länderna,
            så att demokrater inte stängs ute från den union som baseras på
            demokratins värden. Sverige skall alltid driva värdet av demokrati
            och mänskliga rättigheter. Att stänga ute Taiwans ledare, både
            i kapacitet av politiker och som privatpersoner, står i strid
            med en sådan linje. Regeringen har visat sig vara medveten om
            de problematiska signaler det sänder när Sverige inte accepterar
            besök av demokratiskt valda ledare, ens i privat kapacitet: ”Jag
            kan ju förstå att det sticker i ögonen på många människor, att
            man nekar Taiwans president inträde, men enskilda länder kan till
            exempel gå emot sanktionerna och bjuda in Zimbabwes president
            Mugabe.” Det sade dåvarande utrikesministern i Rapport, den 24
            februari 2003, vilket kunde tolkas som att regeringen öppnade
            för en förändring gällande Taiwan. Men i ett skriftligt frågesvar
            backade regeringen: ”En konsekvens av ett-Kina-politiken är dock
            att mellanstatliga förbindelser inte kan förekomma med Taiwan,
            och att officiella besök därmed inte är möjliga. Kontakter och
            besöksutbyte med Taiwan sker på inofficiell basis. Eftersom besök
            av de fem personerna i den högsta ledningen får en officiell framtoning,
            även om de sker på privat basis, har vi inom EU-kretsen betraktat
            dem som mindre lämpliga mot bakgrund av ”ett-Kina-politiken”.”
            Detta är ingenting annat än eftergiftspolitik för diktaturen i
            Folkrepubliken Kina. Inom ramen för en ett-Kina-politik bör dialog,
            kontakter och samtal prägla Sveriges och EU:s linje gentemot Folkrepubliken
            Kina och Taiwan. För att dialog och utbyte skall underlättas bör
            hindren för Taiwans demokratiskt valda ledares privata besök i
            Sverige och EU avvecklas. Sverige är inte bundet av några EU-beslut
            i frågan, vilket regeringen sökt ge sken av. Den svenska regeringen
            bör ändå arbeta för en ändring av hittillsvarande praxis inom
            EU-länderna.
          </p>
          <p xml:id="i-FbXfSczHnCVv7zZrrezUw" type="date">
            Stockholm den 20 september 2004
          </p>
          <div xml:id="i-B5HhxGXyF8GrQGEgwecf5r" type="signatureBlock">
            <p xml:id="i-BVPWKajWywez8JtWrSdmWb" who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
        </div>
      </div>
    </body>
  </text>
</TEI>
