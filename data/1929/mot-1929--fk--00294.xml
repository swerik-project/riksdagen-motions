<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1929--fk--00294">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1929/mot_1929__fk__294/mot_1929__fk__294-001.pdf"/>
      <fw xml:id="i-UyZj9doi98temQn43o1Z9G">
        Motioner i Första kammaren, Nr 294. 3
      </fw>
      <div xml:id="i-47v5Cu28DrPw3V5xkC19at" type="motHeader">
        <div xml:id="i-V28k5adkHEUc4TP4Nfa2qL" type="motTitle"/>
        <div xml:id="i-YjMJNuY9im6727KpUpqWu" type="motSubmissionInfo"/>
      </div>
      <div xml:id="i-EiTekyrKCd3877WDTfYPRx" type="motBody">
        <div xml:id="i-BqFvyDjugr1FygM4JzUBYu">
          <p xml:id="i-A7rGhr2EbswwBzxBbBSKS4">
            Nr 294.
          </p>
          <p xml:id="i-H51u8jCFmpB7gYUZaLscpp" type="titleString">
            Av herr Hellberg och fröken Hesselgren, anledning av Kungl. Maj:ts
            proposition angående beredande av stöd åt insättare i vissa sparbanker,
            m. m.
          </p>
          <p xml:id="i-2XP5XMNS7uKXFD9dySFJAA">
            Ehuru det inte saknas skäl som tala för att staten vid den nu
            inträffade sparbankskraschen borde hålla samtliga insättare skadeslösa
            likaväl som vid sin tidigare stödaktion åt affärsbanker, som kommit
            på obestånd, synes det dock vara en övervägande mening, att i
            förevarande fall endast en begränsad hjälp från dess sida bör
            förekomma — utom när vissa särskilda omständig- heter äro förhanden
            som i fråga om förmyndarmedel och skolbarnsbespa- ringar, för
            vilka av olika skäl det väl får anses givet att full ersättning
            bör lämnras. Men på den partiella ersättning, som sålunda kan
            komma att beslutas, torde det vara berättigat att ställa två fordringar:
            dels att den inte utmätes allt för njuggt och dels att den så
            långt det är möjligt läm- pas efter behovens mer eller mindre
            ömmande karaktär. Staten bär dock som kontrollant över sparbankerna
            en dryg del av ansvaret för den olycka som övergått tiotusental
            medborgare utan deras förskyllan, och den bör då så långt det
            låter sig göra sörja för att framför allt de hårdast drabbade
            av dessa må erhålla den lättnad i sitt öde som kan beredas. Huruvida
            från denna synpunkt det må anses påfordrat att hjälpgivningen
            utsträckes även till kommuner, kassor, föreningar och eventuellt
            andra »juri- diska personligheter», är en fråga, som väl på grund
            av annat initiativ kommer att få prövas av utskottet och riksdagen.
            För vår del skola vi begränsa oss till några erinringar rörande
            de av regeringen förordade stats- bidragen till enskilda insättare.
            Det vill nämligen förefalla oss, som om den summariska fördelning
            av dessa bidrag, vilken, då individuell prövning ansetts på förhand
            utesluten, föreslagits i propositionen, har gjorts allt för summarisk,
            så att den för litet svarar mot de verkliga förhållandena. Enligt
            vår uppfattning måste strängt fasthållas, att det här gäller spar-
            medel. Sådana äro ju väsentligen avsedda att bereda en viss ekonomisk
            trygghet för kommande dagar. De ha därför större betydelse för
            sin ägare i samma mån som de kunna tillgodose detta syfte. En
            liten summa såsom ett eller ett par hundra kronor har därvid ganska
            litet värde: den kan inte trygga någon mer än en försvinnande
            kort tid, och om den förloras, så in- verkar det därför knappt
            märkbart på vederbörandes ställning — en ung kan vanligen jämförelsevis
            lätt återförvärva den, och en gammal är nästan lika ohjälpt med
            den som utan den. När det sedan gäller något större belopp, som
            i här angivna avseende
          </p>
          <pb facs="riksdagen-motions-pdf/data/1929/mot_1929__fk__294/mot_1929__fk__294-002.pdf"/>
          <fw xml:id="i-4htYhhPzt57VVAHkwLgjPA">
            4 Motioner i Första kammaren, Nr 294.
          </fw>
          <p xml:id="i-LSCzd8rAvx8Dvo3nbzJKvd">
            kunna betyda något, så få de högst olika värde allt efter ägarens
            ålder: en person, som befinner sig i sin fulla livs- och arbetskraft,
            kan jämförelsevis lätt bära förlusten av ett eller annat tusen
            kronor som han hopsparat, enär han merendels har möjlighet och
            utsikt att kunna senare ersätta det för- lorade och kanske mer
            än det i framtiden, medan däremot en utarbetad åldring, som mister
            samma belopp, knappast kan hoppas få det ersatt och så blir prisgiven
            å den hjälplösa fattigdomen. Erkännas nu berörda förhållanden:
            de små beloppens relativa värdelöshet och ålderdomens särskilt
            ömmande belägenhet i här förevarande fall såsom faktiska och obestridliga,
            så framgå ur dem vissa normer för hjälp- aktionen: De minsta insättarna,
            förslagsvis de som hade att fordra t. ex. högst 150 kronor, skulle
            kunna avföras från ersättningslistorna — det kan låta obarm- härtigt,
            men är det inte i verkligheten — det avser tvärtom att under en
            begränsad hjälpaktion förebygga obarmhärtighet i de verkligt ömmande
            fallen. Eller de kunde åtminstone få nöja sig med en låg utdelning
            t. ex. 30 procent. I varje fall kunde de yngre av dem utan nämnvärt
            förfång behandlas så. Men det är både givet och känt att dessa
            minsta insättare äro mycket talrika. Skulle de få ersättning efter
            regeringens förslag — 60 procent — komme det därför att förorsaka
            statskassan mycket betydande utgifter — till liten eller nästan
            ingen nytta. Säkert kunde dessa utgifter, om de helt eller delvis
            inbesparades här, kunna förbehållas till en vida bättre användning,
            om i stället en högre ersättnings- procent bestämdes för åldringarna.
            Lämpligen skulle för insättare, som ha fordringar upp till 3,000
            kronor, kunna fastställas full ersättning när de fyllt 65 år,
            75 procent när de befinna sig i åldern mellan 65 och 55 samt 50
            procent när de äro under 55. För belopp, som överskjuta 3,000
            kronor, kunde upp till 5,000 kronor procenttalen för de tre nämnda
            åldersgrupperna sättas till respektive 75, 50 och 40 procent.
            Även en tredje grad ovanför 5,000 kronors behållning (med någon
            gräns uppåt) kunde, om så finnes skäligt, fastställas med lägre
            procentskala (exempelvis 50, 40 och 30) för samma åldersgrupper.
            Då sparbankerna ju i sina listor över insättarna ha dessas födelsedata
            antecknade, torde det inte vara förenat med nämnvärt besvär att
            uppdela dem i åldersgrupper, helst efter jämt kalenderår. Skulle
            det emellertid anses för besvärligt med 3 åldersgrupper, så kunde
            9 fastställas med 60 år som skiljegräns och förslagsvis procenttalen
            80 och 60 respektive för den lägre beloppskategorien (3,000 kronor
            och därunder) samt respektive 60 och 40 för den högre (för den
            del av beloppet som faller mellan 3,000 och 5,000 kronor.) Det
            synes oss vara uppenbart, att en sådan användning av statsmedlen
            som den nu föreslagna skulle göra större nytta än den regeringen
            före- slagit. Vad som framför allt i största möjliga utsträckning
            bör räddas är de gamlas under en följd av år träget hopskrapade
            blygsamma besparingar till hjälp under kraftlöshetens tunga dagar.
            De andras innestående medel
          </p>
          <pb facs="riksdagen-motions-pdf/data/1929/mot_1929__fk__294/mot_1929__fk__294-003.pdf"/>
          <fw xml:id="i-BZusrz7ynoPrFa5Sf5rDht">
            Motioner i Första kammaren, Nr 294. 5 äro i jämförelse med dessa
            mindre angelägna. Och särskilt de minsta spar- beloppen, vilka
            sannolikt i de flesta fall härröra från yngre, kunna, som förut
            framhållits, inte tillmätas någon större betydelse. Givetvis är
            det svårt eller omöjligt för enskilda motionärer att i ett fall
            som detta beräkna, vilka utgifter deras förslag komme att medföra.
            Det måste lämnas åt vederbörande utskott att beräkna och avväga.
            Men därvid bör enligt vår mening fasthållas, att någon höjning
            av statsbidragen utöver regeringsförslaget inte bör verka avskräckande
            — de som äro nog lyckliga att ha undgått varje känning av sparbankskonsekvensen
            ha sannerligen ingen anledning att beklaga sig över en nästan
            omärklig höjning av skatten till hjälp för dem som drabbats av
            hemsökelsen. Vi få alltså hemställa,
          </fw>
          <p xml:id="i-JtifDbgRsSKoJV6MpN39C8">
            att riksdagen måtte i den utformning, som utskottet torde verkställa,
            vidtaga de ändringar i den kungl. propositionen nr 229, som angivits
            i ovanstående fram- ställning.
          </p>
          <p xml:id="i-Y3EuHPCEBZ1q33G9bD6ZW7" type="date">
            Stockholm den 26 april 1929.
          </p>
          <div xml:id="i-F3TyZhXyz1GHkwb3ArjY7x" type="signatureBlock">
            <list xml:id="i-5k5KLkq6TuN6u1dRMrpbFE">
              <item xml:id="i-6bFYW2beb2ZA4XaWnm4bM6" who="i-oVwJWpLBEMSJ3qucVYsKL" type="signature">
                Mauritz Hellberg
              </item>
              <item xml:id="i-TLZMpCzetfHDQUd1HBn3UR" who="i-5jwrBzpJ3kKsBsRMvCWs2N" type="signature">
                Kerstin Hesselgren
              </item>
            </list>
          </div>
          <p xml:id="i-LxkteXENHsRrSMpAhCbKQw">
            Bihang till riksdagens protokoll 1929. 3 saml. 83 häft. (Nr 293—294.)
            9
          </p>
        </div>
      </div>
    </body>
  </text>
</TEI>
