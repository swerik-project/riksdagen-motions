<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1966--fk--00242">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1966/mot_1966__fk__242/mot_1966__fk__242-001.pdf"/>
      <fw xml:id="i-4B6nRWGMkYu3KTqQ2PCdaR">
        Motioner i Första kammaren, nr 242 år 1966 13
      </fw>
      <div xml:id="i-TFVNQ2hZ6BiDfwKpycoCgo" type="motHeader">
        <div xml:id="i-DLEBLMoVd8Z1ugPeCzVZoW" type="motTitle"/>
        <div xml:id="i-3rYFS56cqZdp2iDknKrdHR" type="motSubmissionInfo"/>
      </div>
      <div xml:id="i-AZkfzhhT9ngneP3wMQsFzL" type="motBody">
        <div xml:id="i-A1Yz4fGDdiVHYcZ8YXfL5t">
          <p xml:id="i-GoEgrPqXxonhc6W5yrAGWn">
            Nr 242 Av herrar Adolfsson och Werner, om en allsidig kulturutredning.
            (Lika lydande med motion nr 312 i Andra kammaren)
          </p>
          <p xml:id="i-5wWucVoQ5u2ooMBJd3TV7m">
            Vi föreslår i denna motion att en statlig kulturutredning tillsättes.
            Till förslaget knytes önskemålet och förhoppningen att utredningsmaterialet
            skall bilda grundvalen för ett vittomfattande samhälleligt program
            för stimulering och utvecklande av en allmän kulturaktivitet,
            baserad på de enskilda män- niskornas och organisationernas medverkan
            samt frigjord från kommer- siell och monopolistisk påverkan och
            bundenhet. I samband med antydda fråga om de enskilda människornas
            egen kultur- aktivitet vill vi här peka på de problem, vilka förknippas
            med det passiva mottagande som genom massmedias ökade roll blivit
            så framträdande. Vik- ten av kulturell självverksamhet framträder
            i detta sammanhang särskilt tydlig. Men även ett kulturintresse
            som växer fram i form av ett behov och manifesteras i aktivitet
            kan komma att tyna i brist på stimulans och delak- tighet och
            dras ner till en vegeterande kulturkonsumtion. En huvudavsikt
            med samhälleliga åtgärder bör därför vara att söka förlösa och
            frigöra de mer eller mindre medvetet kulturhungrandes egna intentioner.
          </p>
          <p xml:id="i-EPH9EMDVWmvnUivaCURswv">
            Analys och målsättning
          </p>
          <p xml:id="i-7NDDYpnPkgU8wA1Ur7ARUN">
            Även om en kulturutredning självfallet inte kan utföras frigjord
            från så- dana väsentligheter i vår kultur som undervisningsväsendet
            och andra närbesläktade kulturyttringar ägnar vi i denna motion
            huvudintresset åt den del av kulturen som innesluter konsterna
            och konstskapelsernas för- medling till befolkningen. Att statsmakterna
            under de senaste åren starkare markerat intresse för dessa kulturfrågor
            samt att kulturarbetarna icke längre betraktas som ett »påhäng»
            för samhället kan med glädje och uppskattning noteras. Samti-
            digt måste dock antecknas att de samhälleliga insatserna starkt
            begränsats inom vissa sektorer av kulturlivet samt att de i enstaka
            fall blivit felinrik- tade. Vi syftar i sistnämnda avseende främst
            på filmstödet. Vilka är det som stödjes? Uppenbarligen inte de
            mest ambitiösa filmskaparna utan de största monopolen på filmmarknaden.
            Talet i dag om en kris för svensk film an- knyter efter uppgörelsen
            mellan staten och filmbranschen knappast till en akut ekonomisk
            krissituation utan snarare till en konstnärlig kris. Rädd- hågan
            hos de gynnade storföretagen på området för konstnärligt mera
            am- bitiösa investeringar är påtaglig.
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-002.pdf"/>
          <fw xml:id="i-7bWZbcTycLS1dg8rgwZeHb">
            14 Motioner i Första kammaren, nr 242 år 1966
          </fw>
          <p xml:id="i-W2mnT8nzM36JHxZjh7TLw7">
            Beträffande det ökade statliga intresset för kulturfrågorna framträder
            bristen på klar målsättning för samhällets kulturpolitiska aktivitet.
            Detta torde äga samband med frånvaron av genomgripande analys
            av den kultu- rella frågans samband med de yttre förändringar
            som samhället genomgått och av perspektiven för de mera djupgående
            omdaningar som mognat fram till förverkligande. De icke kartlagda
            frågorna utgör inte blott sådant som kulturlivets inne- håll och
            behövliga omfång i olika utvecklingsskeden, såsom i vår tids urba-
            nisering och jäkt, utan även kulturbehovens omfång och art för
            den när- maste framtiden och i samband därmed behoven av samhälleliga
            insatser för att uppamma en &gt;kulturhunger», där en sådan ännu
            inte framträtt fullt synlig eller pockande, och medverka till
            att få denna tillgodosedd. Kulturens attraktionskraft skapas nämligen
            inte enbart av kulturens innehåll, form och tillgänglighet utan
            tarvar målmedvetna samhälleliga åtgärder med syf- tet att stimulera
            människornas förmåga att attraheras av kulturyttringar. Bland
            annat den offentliga kulturpolitiska debatt som förekommer i vårt
            land illustrerar — i den mån den inte förlorar sig i s. k. »&gt;insidesprat
            om finkulturen&gt; — allvarliga brister i fråga om graden av kulturaktivitet.
            Den bekräftar också frånvaron av kulturideologi och i samband
            därmed ett handlande utan utstakat mål.
          </p>
          <p xml:id="i-8GnFoLDatzigKKfgKeyqh4">
            Konsternas livsvillkor
          </p>
          <p xml:id="i-CTgPFCD7TWH8zEvzkoKsSN">
            Beträffande kulturideologien finner vi riktigast att i denna
            motion, vil- kens syfte är allsidig utredning, avstå från att
            närmare analysera detta begrepp och att mera ingående redovisa
            våra ståndpunkter. I fråga om det konstnärliga skapandet önskar
            vi emellertid deklarera att även om dess at- traktionskraft och
            dess möjlighet att tränga in i människornas medvetan- de självfallet
            har samband med i vad mån det anknutits till det levande livet,
            så måste varje försök att diktera lösningar eller beslut i konstnärliga
            frågor tillbakavisas. Diskussion om och kritik av konstnärliga
            stilar och ut- trycksmedel eller av enskilda konstnärliga verk
            må fritt förekomma och utan anklagelse för att vara riktade mot
            konsten själv, men all konst (sång- en, dansen, musiken, lyriken,
            epiken, dramatiken, konsthantverket, må- leriet, skulpturen, teatern,
            filmen etc.) måste betraktas som ett mänsk- ligt produktions-
            och kommunikationsfält med egna lagar och med spelrum för mångskiftande
            sinnesupplevelser. Konstnärliga experiments resultat må gärna
            diskuteras, ifrågasättas eller klandras. Friheten till ex- periment
            må däremot hållas oförkränkt. I den ståndpunkt till de konstnärliga
            frågorna som här antytts inneslutes kravet på konstskapandets
            frigjordhet från bl. a. kommersiella och mono- polkapitalistiska
            intressen. Vi hävdar att konstskapandet i vårt land icke är fritt.
            Det kan inte så vara när överhängande ekonomiska svårigheter för
            den enskilde konstskaparen reser övermäktiga hinder och när mono
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-003.pdf"/>
          <fw xml:id="i-MDP6yCVNqkkBY4oQQtoKhY">
            Motioner i Första kammaren, nr 242 år 1966 15
          </fw>
          <p xml:id="i-JnxxdMgWW4J5p7kxa32Pxy">
            polkapitalism behärskar huvudparten av pressen och förlagen liksom
            fil- men, reklamen och allmänt den övervägande delen av den opinionsbildande
            apparaten. En kulturideologi måste också innesluta målmedvetet
            handlande för att befria konstskapandet från dessa band och från
            den faktiska censur som ofta blir denna bundenhets resultat.
          </p>
          <p xml:id="i-JHYDFzqC7fbka2DYLuxhNe">
            Kultursociologisk kartläggning Orsakerna till de diskuterade
            bristfälligheterna i vad som brukar kallas kulturproduktion och
            kulturkonsumtion är självfallet många, däribland urbaniseringen,
            vilken verkat splittrande på i synnerhet konsumtionen av kulturvärdena.
            Hetsen, jäktet och stressen i de stora tätorterna torde men- ligt
            ha inverkat på kulturaktiviteten och alstrat ett behov av delvis
            nya for- mer för det samhälleliga engagemanget och för kulturskapandet.
            Dessa verkningar av de yttre förändringarna i samhället är emellertid
            inte när- mare granskade och analyserade, ej heller resultaten
            i detta avseende av de särskilda kontaktsvårigheterna för många
            kategorier människor i storstä- derna, särskilt de från landsbygden
            nyss inflyttade. Befolkningskoncentrationen har å andra sidan
            gett till resultat en stark befolkningsmässig åderlåtning av landsbygden,
            till kommunikations- och serviceproblem, till den gamla bygdekulturens
            förtvinande eller undergång och till de kommersialiserade surrogatens
            särskilda möjligheter i detta vakuum, vilket endast nödtorftigt
            kan vinna ersättning för det förlorade genom möjligheterna att
            i Radio-TV följa och genom bilismen uppsöka »stadskulturen&gt;.
            Bland annat dessa förhållanden borde ingående granskas i den utredning
            vi föreslår, och resultatet läggas till grund för programmatiska
            åtgärder, allt givetvis utan att den samhälleliga aktiviteten
            under utredningstiden för- slappas. Vi erinrar om att likartade
            undersökningar utförts beträffande en rad andra sektorer inom
            samhällslivet. Utredningar har framlagt prognoser för det svenska
            samhällets utveckling i fråga om arbetskrafttillgången, produktiviteten,
            levnadsvanorna, den materiella standarden, antalet pensio- närer,
            bostadsstandarden, bilbeståndet etc. Det måste vara en viktig
            ange- lägenhet att likaså besvara frågan om exempelvis antalet
            bibliotekarier, mu- siker, skulptörer, scenartister etc. samt
            att söka ge svar på frågorna om såväl troligt och önskvärt kulturbehov
            som medel och mål. De slutsatser och förslag en statlig kulturutredning
            kunde nå fram till torde enligt vår åsikt böra i hög grad grundas
            på resultaten av sociologiska undersökningar beträffande de förskjutningar
            i stora befolkningsgruppers invanda livsmönster som inträffat
            i och med de yttre förändringarna i sam- hället: urbaniseringen,
            teknikens frammarsch, tempoarbetet m. m. Som bekant genomfördes
            år 1964 en kultursociologisk undersökning i Malmö, ledd av docent
            Harald Swedner. I tabellen över undersökningsresul- talet graderades
            malmöbornas fritidsaktivitet undersökningsåret från: ald-
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-004.pdf"/>
          <fw xml:id="i-XunTHwbkRx7oDG3sDxpntK">
            16 Motioner i Första kammaren, nr 242 år 1966
          </fw>
          <p xml:id="i-93x7hmaEFwT3a8gphPCrWa">
            rig = 0, någon enstaka gång = 1, minst en gång om året — 2, till
            varje dag = 9. Detta gav följande skala: se på kvällsprogrammet
            i TV (7,02) göra bilfärd till plats utanför Malmö (4,07) lyssna
            på radions kvällsprogram (4,07) gå på bjudning (3,89) gå på bio
            (2,33) besöka något av Malmö stadsbibliotek (2,22) syssla med
            sport eller idrott (2,09) äta kvällsmåltid på restaurang (1,74)
            gå ut och dansa (1,72) gå på teater (1,69) gå på föreningsmöte
            eller styrelsesammanträde (1,67) se på idrottstävling (1,66) gå
            i kyrkan eller på religiöst möte (1,16) delta i styrelse, lyssna
            på föredrag-föreläsning (1,01) gå på konstutställning (0,83) gå
            på konsert (0,51) Denna kartläggning, lokalt begränsad som den
            var, ger knappast utrym- me för definitiva generella slutledningar.
            I väsentlig mån torde den emeller- tid spegla motsvarande förhållanden
            i övriga större tätorter. En allmän kul- tursociologisk undersökning
            avseende såväl större som mindre tätorter och landsbygd skulle
            vidare beträffande ett antal av de uppräknade kulturak- tiviteterna
            ge ännu mera nedslående resultat, eftersom möjligheten till sådan
            kulturkonsumtion (exempelvis teater, konserter, konstutställningar)
            sällan står till buds i de glest befolkade områdena i vårt land.
            Det förefaller angeläget såväl att lösa glesbygdernas kulturfråga
            som att granska orsakerna till att tillvaratagandet av erbjudna
            möjligheter till kul- turkonsumtion är inom vissa befolkningsskikt
            så ringa som docent Swed- ners undersökning ger vid handen. Denne
            drog själv vissa slutsatser, exem- pelvis att kroppsarbetaren
            inte har råd med »&gt;finkultur», känner sig främ- mande för den
            och är för trött efter arbetsdagens eller arbetsveckans slut för
            att uppnå den intellektuella och emotionella aktivitet som krävs
            för ett engagerat mottagande. I slutsatserna talades vidare om
            hämningarna av ef- tersläpningarna från en torftig kulturmiljö,
            om konkurrensen från en effek- tivt uppreklamerad och distribuerad
            »masskultur&gt;, om motviljan för det främmande och obegripliga
            i kulturpubliciteten, om den avvisande attity- den till det passiva
            mottagandet av »finkulturen», osv. Docent Swedner häv- dade vidare
            att de som skapar s.k. finkultur ofta själva lever i »ett slags
            profiterande symbios med medelklassen och överklassen» ... vilket
            gör att konstskaparen identifieras som borgare, fixeras vid borgerligheten.
            Vi avstår här från att kommentera dessa slutsatser men vill ännu
            en gång fästa uppmärksamheten på det mänskliga gränsland där kulturintresse
            växer
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-005.pdf"/>
          <fw xml:id="i-8R2hELDSsTdSuVTQsdJL2a">
            Motioner i Första kammaren, nr 242 år 1966 17
          </fw>
          <p xml:id="i-B1LAivM75yWBWq86jDby4r">
            fram som ett behov och kan manifesteras i aktivitet men kan tyna
            i brist på stimulans och delaktighet eller övervintra som vegeterande
            kulturkonsum- tion. Här behövs samhälleliga insatser för att väcka
            och stimulera män- niskans egen aktivitet. Förpliktelsen härtill
            framstår så mycket starkare ge- nom att kulturen och kulturlivet
            inte längre underhålles (bekostas) av ett begränsat samhällsskikt.
            Ansvaret för kulturens underhåll faller nu på sam- hället; kulturen
            har blivit samhällelig, och dess utveckling till en i djupaste
            mening demokratisk kultur beror i hög grad av vilka insatser samhället
            be- reder de många tillfälle att göra. Bland arinat med tanke
            på samhällsansva- ret för kulturutvecklingen är det orimligt att
            låta kulturlivet underkastas monopolistiska kretsar eller utformas
            att tjäna dessas speciella intressen. Varje i den samhälleliga
            processen deltagande individ är med om att un- derhålla kulturen,
            och detta bör utgöra grunden för vars och ens rätt att njuta frukterna
            av en kultur som utan bundenhet till ovidkommande intres- sen
            alltmera utvecklas. Den samhälleliga insatsen för att stimulera
            män- niskornas egen aktivitet för en sådan utveckling bör enligt
            vår uppfattning bestå bl. a. i uppmuntran och stöd åt strävanden
            att skapa kulturorganisa- tioner utanför monopolens inflytande
            och i kamp mot dessas dominans över betydande delar av den nuvarande
            kulturproduktionen. Sådant stöd bör ges åt konstskaparnas egna
            organisationer liksom åt all av folkrörelserna bedri- ven kulturverksamhet.
            Det kan här uppmärksammas att medan vi tar för givet att bibliotek,
            tea- terskolor, konsthögskolor etc. är samhällsangelägenheter
            på samma sätt som grundskolan och universiteten råder alltjämt
            villrådighet och oenighet om statens, kommunernas, folkrörelsernas
            och det enskilda initiativets roll och betydelse i fråga om pressen,
            kulturtidskrifterna, biograferna, förlagsverk- samheten, musikförmedling
            genom grammofoninspelningar osv. Också i detta avseende är klarare
            linjer och ett starkare samhälleligt engagemang av behovet.
          </p>
          <p xml:id="i-THgYtALrtobknwsT4HLUbr">
            Aktuella frågeställningar Natur och folktradition, stad och land,
            arbets- och bostadsmiljö, produk- tionssätt och konsumtionsvanor,
            fritid, massmedia, skola, familjeliv etc. — dvs. allt det som
            i »föränderlighetens»&gt; samhälle sätter sin prägel på den per-
            sonliga erfarenheten och livsföringen — bör alltså enligt de intentioner
            som ligger till grund för denna motion tas i beaktande vid den
            undersökning vi förespråkar samt vid utformandet av målinriktade
            åtgärder. Enligt vår upp- fattning bör bl. a. följande kartläggas
            och prognosticeras: a) Befolkningens behov av kultur nu och under
            gynnsammare förutsätt- ningar; b) I vilken mån tillgodoses nu
            behoven? c) Vad slags kultur bör det vara? d) I vilken omfattning
            behövs verksamma kulturarbetare under skilda förutsättningar och
            utvecklingsförlopp?
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-006.pdf"/>
          <fw xml:id="i-HrFm9pCasqQB5qG2Qb3CUE">
            18 Motioner i Första kammaren, nr 242 år 1966
          </fw>
          <p xml:id="i-EoWskoHzZMrDsr9tZ9d51S">
            e) Vore det ändamålsenligt med ett statligt departement för fritids-
            och kulturfrågor vid sidan av ecklesiastik- och undervisningsfrågorna?
            f) Behöver ett organ skapas för samband mellan ett sådant departement
            (eller nuvarande ecklesiastikdepartementet) och lokaliserings-
            och miljöpo- litiken? Med detta har vi antytt endast några av
            de frågor som uppreser sig. Inom ramen för dem (eller i förekommande
            fall utöver denna ram) anmäler sig en mängd delfrågor, flertalet
            av akut aktuell natur, andra inte fullt lika dagsangelägna men
            dock pockande på en relativt snar lösning. Utan inbör- des gradering
            tillåter vi oss peka på några: Skapanidet av två TV-kanaler, varav
            den ena särskilt ägnas skolundervis- ning, vuxenutbildning och
            yrkesundervisning med möjlighet till examina vid högskolor och
            universitet och den andra beredande mer utrymme än nu för kulturprogram.
            Institutionella garantier för ökat inflytande åt folkrörelserna
            och demo- kratiska massorganisationer över Radio-TV:s ledning
            och programpolitik. Samarbete och samproduktion mellan TV- och
            filmproducenter. Omprövning av de nuvarande formerna för stödet
            åt svensk kvalitetsfilm för att ge självständiga producenter och
            regissörer större chanser, särskilt i syfte att utveckla produktionen
            av barnfilm, kortfilm, undervisningsfilm, dokumentärfilm och experimentfilm.
            Stadsbiblioteken utvecklas till operativa centra för bokpropaganda,
            var- jämte den påbörjade verksamheten med konst- och musikförmedling
            snabbt och starkt utvecklas. Upprättande av flera stadsteatrar
            med fasta ensembler; fasta ensembler också för Riksteatern och
            annan turnéverksamhet. Utveckling av bygdeteatern, barnteatern,
            skolteatern och sommarteatern samt stöd åt amatörverksamheten.
            En teaterskola för den högre utbildningen, ägnad att tillgodose
            även tele- visionens, radions och möjligen även i viss mån filmens
            behov (i den ut- sträckning filmhögskolans resurser inte förslår).
            Ett statligt förlag som utöver statens egna officiella tryck utger
            facklitte- ratur, läroböcker för skolorna, kurslitteratur för
            universitet och högskolor samt klassisk litteratur och/eller statligt
            stöd åt författarförlag som sör- jer för nyutgivning av svensk
            skönlitteratur. Kulturellt värdefulla tidskrifter subventioneras
            med statliga medel. Rikskonsertverksamheten utvecklas. Statligt
            stöd åt grammofoninspelningar av kvalificerad svensk musik. Nya
            kommunala musikskolor upprättas och ökat stöd ges åt musikunder-
            visningen i skolorna. Radions musikprogram utformas med mera konsekventa
            ambitioner. Tonsättarnas och musikernas ekonomiska villkor förbättras.
            Axplocket av aktualiteter antyder behovet av stegrad statlig kulturaktivi-
          </p>
          <pb facs="riksdagen-motions-pdf/data/1966/mot_1966__fk__242/mot_1966__fk__242-007.pdf"/>
          <fw xml:id="i-Sixf6okW314ygZyYyV68Ub">
            Motioner i Första kammaren, nr 242—243 år 1966 19
          </fw>
          <p xml:id="i-8H61Vg8aG3EzMbUS3YrjSU">
            tet också under hela tiden för den föreslagna utredningen och
            ger vid han- den att avgivande av delförslag från utredningens
            sida är önskvärda. Ett sådant förfaringssätt torde inte förrycka
            den djupgående analys och mera långsiktiga planering som är huvudsyftet
            med vårt förslag. I motiveringen för detta har vi avsiktligt avstått
            från att fördjupa oss i frågorna om &gt;fin- kultur» kontra &gt;annan&gt;
            kultur, då vi menar att ingen sådan skiktning kan vara aktuell
            i en målmedveten kulturpolitik som bör bygga på hela folkets medverkan,
            dess traditioner, målsättningar och roll och som är en del av
            hela samhällets ansvar. Med stöd av det anförda föreslås riksdagen
            besluta, att i skrivelse till Kungl. Maj:t hemställa om en allsidig
            kulturutredning i enlighet med vad i motionen anförts.
          </p>
          <p xml:id="i-4D13XffWZTUW1G2ik6Ebnf">
            Stockholm i januari 1966
          </p>
          <p xml:id="i-KjAJXNwSnwhqgoC5inK9zW">
            Gunnar Adolfsson Lars Werner
          </p>
          <p xml:id="i-YRigszohAwnBKWHzALFPW3">
            Nr 243
          </p>
          <p xml:id="i-5Y1FeRKxhZsxcL6RQPnv46">
            Av herrar Dahlén och Ernulf, angående trafikproblemen i större
            tätorter.
          </p>
          <p xml:id="i-YP3w8FVXjmc2tVf2wiKqaq">
            (Lika lydande med motion nr 315 i Andra kammaren)
          </p>
          <p xml:id="i-W4ohw2ewejDsTFdDPn4UAg" type="date">
            Stockholm den 25 januari 1966
          </p>
          <div xml:id="i-7NuvyFHufbf668TkzTHzuE" type="signatureBlock">
            <p xml:id="i-4TtVpX3h2M5ut13E14kqNQ" who="unknown" type="signature">
              Olle Dahlén Gudmund Ernulf
            </p>
          </div>
          <p xml:id="i-AkL2pLveiPqnHYpZ2ui7ec">
            MARCUS BOKTR. STHLM 1966 660023
          </p>
        </div>
      </div>
    </body>
  </text>
</TEI>
