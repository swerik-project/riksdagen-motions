<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-UU-00261">
  <teiHeader>
    <fileDesc>
      <titleStmt>
        <title>Kvaliteten i biståndet</title>
        <author corresp="i-24CbHNwsRznss4Yas6HseU">av Anita Brodén (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Kvaliteten i biståndet</title>
          <idno type="rdwebb">GU02U261</idno>
          <rs type="number">U261</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GU02U261/text</ref>
          <ref type="dokument_url_html">http://data.riksdagen.se/dokument/GU02U261</ref>
          <ref type="dokumentstatus_url_xml">http://data.riksdagen.se/dokumentstatus/GU02U261</ref>
          <ref type="doc">http://data.riksdagen.se/fil/A0C97518-601F-4416-828F-317CD55B5F16</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-24CbHNwsRznss4Yas6HseU</idno>
            <name>Anita Brodén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-UgL7co5GYF4ipzWUgev9JE" type="signed"/>
        <correspContext corresp="i-UgL7co5GYF4ipzWUgev9JE">
          <note type="signatory" corresp="i-24CbHNwsRznss4Yas6HseU"/>
        </correspContext>
        <correspAction xml:id="i-L1w14WRjmFK6AhaLGNzPsq" type="referral">
          <date when="2006-11-07"/>
        </correspAction>
        <correspAction xml:id="i-TLzt33ZmwLCmvTFW3kr2S7" type="dismissal">
          <date when="2006-11-07"/>
        </correspAction>
        <correspAction xml:id="i-Ge2mBLzzksXMv9VTxhXk7x" type="numbering">
          <date when="2006-11-01"/>
        </correspAction>
        <correspAction xml:id="i-96jYL2xdzC9k4Ej2rhKoPC" type="submission">
          <date when="2006-10-31"/>
        </correspAction>
        <correspAction xml:id="i-BE7WvyRYzXahu2tVJGRyPr" type="transfer">
          <date when="2006-10-31"/>
        </correspAction>
        <correspAction xml:id="i-9VdHrWBawanQKyS83PmZhj" type="assigned"/>
        <correspContext corresp="i-9VdHrWBawanQKyS83PmZhj">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-DYtEC2abMSHUhfftWWXoTG">
            Förslag till riksdagsbeslut
          </head>
          <list style="ol">
            <item xml:id="i-QSRA8UFjA5GeLAKNtXPDDR">
              Riksdagen tillkännager för regeringen som sin mening vad i motionen
              anförs om att biståndsgivarna i högre utsträckning måste samordna
              sina insatser.
            </item>
            <item xml:id="i-4po2gPd1bgJYdZAqB9mCxh">
              Riksdagen tillkännager för regeringen som sin mening vad i motionen
              anförs om ett program för en ökad kvalitet i biståndet som utgår
              från demokratiska planer och behov i de fattiga länderna.
            </item>
            <item xml:id="i-HBa85GszLJt5mstAk789Vp">
              Riksdagen tillkännager för regeringen som sin mening vad i motionen
              anförs om samarbetsländernas ökade ansvar för fattigdomsbekämpningen
              och ökad demokrati genom ekonomiska och politiska reformer samt
              behovet av anpassat bistånd, i enlighet med Parisdeklarationen.
            </item>
            <item xml:id="i-6WrmcYLFVUVYFKuRcUs3Ky">
              Riksdagen tillkännager för regeringen som sin mening vad i motionen
              anförs om skuldåterbetalningar.
            </item>
            <item xml:id="i-63mZ11ceQJL2LrXirAvUh7">
              Riksdagen tillkännager för regeringen som sin mening vad i motionen
              anförs om att ta fram ett ramverk för en framtida ansvarsfull
              utlåning för att undvika ett system med illegitima skulder.
            </item>
            <item xml:id="i-GYvQ8pHpnNGuVuLF9y2Nva">
              Riksdagen tillkännager för regeringen som sin mening vad i motionen
              anförs om att som en vägledande princip inte använda biståndsmedel
              på ett generellt sätt till skuldlättnader eller exportgarantier
              utan i stället nogsamt pröva från fall till fall.
            </item>
          </list>
        </div>
        <div type="motContent">
          <head xml:id="i-LbbEtHfrgmSSaRs7HunNqL" type="h1">
            Kvaliteten i biståndet
          </head>
          <head xml:id="i-CWHH5bDQvMPeMmqDABxFgY" type="h1">
            Motivering
          </head>
          <p xml:id="i-8mQPorEk9hndR5Ys2SLqjw">
            I årets budget har den borgerliga alliansen anslagit 1 % av BNI
            i bistånd. Det var en borgerlig regering som för första gången
            nådde upp till 1 % och vi följer därför en stolt tradition. Med
            mer bistånd kan vi göra fler insatser för att skapa ett drägligare
            liv för alltfler människor. Varje krona mer till demokratiutbildning,
            till myggnät för att motverka malaria, till investeringar inom
            skola och vård är betydelsefull.
          </p>
          <p xml:id="i-KscxjmNpozQRK3bFgwgGzu">
            Men det är också viktigt att ställa höga krav på kvalitet i biståndet,
            något som partierna i den nuvarande regeringen har betonat i många
            sammanhang. Kvalitet handlar om många olika saker. Det handlar
            bl.a. om att biståndsgivarna i högre utsträckning måste samordna
            sina insatser. Detta bör riksdagen som sin mening ge regeringen
            till känna.
          </p>
          <p xml:id="i-UyQWhpQ9gKUSWz72dEznjc">
            Mottagarländerna tar varje år emot tusentals tillresande tjänstemän
            som vill diskutera sina länders projekt. Biståndsverksamheten
            behöver anpassas mer till de fattiga ländernas situationer och
            inte minst till att öka det demokratiska inflytandet från valda
            parlament. Detta bör riksdagen som sin mening ge regeringen till
            känna.
          </p>
          <p xml:id="i-A8V7VGrZjRLdPQMntauKMi">
            I mars 2005 togs ett mycket viktigt steg för att öka effektiviseringen
            och förbättra biståndssamordningen. Då hölls ett möte på ministernivå
            i Paris där 120 delegationer från bilaterala och multilaterala
            givare, fattiga länder och det civila samhället deltog. Delegationerna
            enades om den s.k. Parisdeklarationen, ett dokument som är banbrytande
            för utvecklingssamarbetet.
          </p>
          <p xml:id="i-LdPiQHybEgdq8oQRufoBGH">
            Parisdeklarationen innebär en ambition om att samarbetsländerna
            ska ta ett ännu större ansvar för sin egen utveckling genom att
            fortsätta genomföra ekonomiska och politiska reformer för att
            stärka sina egna system, förbättra fattigdomsbekämpningen och
            öka demokratin. För biståndsgivarna gäller det att förändra både
            attityder och metoder för att anpassa sitt bistånd bättre till
            situationen i varje enskilt samarbetsland. Detta bör riksdagen
            som sin mening ge regeringen till känna.
          </p>
          <head xml:id="i-NsvjGKjqfRW3CsLrRAad4y" type="h2">
            EU och biståndsmedel
          </head>
          <p xml:id="i-LDDMKRdbd4xXqUGQAzzrxv">
            EU-länderna har på senare tid tagit ett ledarskap i att öka biståndet
            för att bidra till att leva upp till löftena i millenniemålsarbetet.
            EU-länderna står för hälften av världens bistånd och har gjort
            viktiga åtaganden om att tillsammans öka biståndsvolymerna.
          </p>
          <p xml:id="i-2ysAuzZnfxwKHHP5uNAJUM">
            Men det finns behov av reflexion och eftertanke. I en rapport
            från en rad europeiska biståndsnätverk i maj 2005 påvisades att
            nära 30 % av EU-ländernas bistånd 2004 inte tillför de fattiga
            länderna nya resurser. Biståndet används i EU-länderna för att
            finansiera flyktingpolitik, till att finansiera studenter från
            fattiga länder samt till skuldlättnader, vilket förvisso är tillåtet
            enligt OECD:s regelverk.
          </p>
          <head xml:id="i-T8VtmQXxKrFYrh72gxNSvV" type="h2">
            Fattiga länders skuldåterbetalning samt skuldavskrivning
          </head>
          <p xml:id="i-6iTGh9MKywNUrD6wGVGKtK">
            Låginkomstländers samlade skuld uppgår till 500600 miljarder
            USD. I flera av de fattigaste länderna går mer av statsbudgeten
            till skuldåterbetalningar än vad som satsas på hälsovård eller
            utbildning. Afrika betalar exempelvis av ca 15 miljarder USD per
            år på sina skulder.
          </p>
          <p xml:id="i-Fb8bng5tEpBPXN9nSqWyHz">
            För att klara av FN:s millenniemål behövs både ökat bistånd och
            skuldavskrivningar. Det är därför viktigt att givarländer och
            de internationella finansiella institutionerna (Världsbanken,
            Internationella valutafonden [IMF] och de regionala utvecklingsbankerna)
            bidrar till att lösa de fattiga ländernas skuldkris utan att biståndet
            dräneras. I generalsekreterare Kofi Annans rapport om behovet
            av en FN-reform skriver han: Biståndet måste öka, samtidigt som
            fattiga länders skulder skrivs av. Använder man pengar ur biståndsbudgetarna
            till skuldavskrivningar kommer inte millenniemålen att uppnås.
          </p>
          <p xml:id="i-TdWDdWi4osqB7xukRQKfsX">
            Det finns i dag en internationell samsyn att skuldavskrivningar
            behövs för att bekämpa fattigdomen. Initiativ har tagits på internationell
            nivå för skuldavskrivningar. 1996 lanserade Världsbanken och IMF
            HIPC-initiativet (Heavily Indebted Poor Countries). År 2005 fattades
            beslut om ytterligare skuldavskrivningar på initiativ av G 8-länderna,
            som efter beslut i Världsbankens och Internationella valutafondens
            (IMF) styrelser bär namnet Multilateral Debt Relief Initiative
            (MDRI). Värdet av detta beslut till skuldavskrivningar uppgår
            till ca 40 miljarder USD. Detta bör riksdagen som sin mening ge
            regeringen till känna.
          </p>
          <p xml:id="i-KPCFPofa6BPLrHo1ESjvYB">
            Långivarna, inklusive Sveriges regering, måste också ta ansvar
            för tidigare ansvarslös utlåning, s.k. illegitima skulder, och
            arbeta fram ett ramverk för en framtida ansvarsfull utlåning.
            Det behövs en internationell, från givarna oberoende, mekanism
            för skuldsanering, som också beaktar skuldernas illegitimitet.
            Detta bör riksdagen som sin mening ge regeringen till känna.
          </p>
          <p xml:id="i-Dn5jgxE89ZCnSBwSqEGLgq">
            Den förra borgerliga regeringen i Norge initierade en global
            debatt i dessa frågor, och i dag har Norge tagit ett principbeslut
            att inte använda biståndsmedel till skuldlättnader.
          </p>
          <p xml:id="i-9HKTLyQATXs8PL1dpRhdAR">
            Den kanske mest problematiska delen av bistånd till skuldavskrivningar
            är när bistånd går till exportkreditgarantier. Den tidigare socialdemokratiska
            regeringen tog den 9 februari 2006 ett beslut att finansiera svenska
            Exportkreditnämndens fordringar i fattiga länder med biståndsmedel.
            Det ackumulerade beloppet beräknas av UD vara omkring 400 miljoner
            kronor för en retroaktiv period närmare tio år tillbaka i tiden.
          </p>
          <p xml:id="i-Qghfw478Rj8f959RMRsUQd">
            Svenska Exportkreditnämndens verksamhet är bra för svenska företags
            konkurrenskraft. Investeringar och handel i fattiga länder kan
            ha mycket god utvecklingseffekt för fattiga människor. Som en
            vägledande princip bör man ändå inte använda biståndsmedel till
            skuldlättnader eller exportgarantier på ett generellt sätt utan
            i stället nogsamt pröva från fall till fall. Detta bör riksdagen
            som sin mening ge regeringen till känna.
          </p>
        </div>
        <div type="motSignatures">
          <list>
            <item xml:id="i-Vj5HmfUaTxtpPdxKpoBh5s" who="i-24CbHNwsRznss4Yas6HseU">
              Anita Brodén (fp)
            </item>
          </list>
        </div>
      </div>
    </body>
  </text>
</TEI>
