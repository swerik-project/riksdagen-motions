<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198687-uu-00218">
  <teiHeader>
    <fileDesc>
      <titleStmt>
        <title>U-landsbistånd för frigörelse, m. m.</title>
        <author corresp="i-5wPAQ1MDLRTsW1XngYcD46">Lars Werner m. fl. (vpk)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>U-landsbistånd för frigörelse, m. m.</title>
          <idno type="rdwebb">GA02u218</idno>
          <rs type="number">u218</rs>
          <orgName type="comitteeAbbreviation">uu</orgName>
          <ref type="dokument_url_text">http://data.riksdagen.se/dokument/GA02u218/text</ref>
          <ref type="dokument_url_html">http://data.riksdagen.se/dokument/GA02u218</ref>
          <ref type="dokumentstatus_url_xml">http://data.riksdagen.se/dokumentstatus/GA02u218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>Lars Werner</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>Bertil Måbrink</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>Jörn Svensson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>Oswald Söderqvist</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>Nils Berndtson</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-VtWQs1mfimPMyjw5HVXR4i</idno>
            <name>Inga Lantz</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8BWbRyFSc5AUqzSMBhKGfg" type="signed"/>
        <correspContext corresp="i-8BWbRyFSc5AUqzSMBhKGfg">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="i-RbKNMUyo9hNCG3nSXBGQAq"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-VtWQs1mfimPMyjw5HVXR4i"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198687/mot_198687_u_218/mot_198687_u_218-001-001.pdf"/>
      <div xml:id="i-VEFHV8xDSACuaWmDBBCj7w" type="motHeader">
        <div xml:id="i-Fy8DZY9XAPrLZs1avZj7Hw" type="motTitle"/>
        <div xml:id="i-4oraf4nHo5rzNmCJy6h79J" type="motSubmissionInfo"/>
      </div>
      <div xml:id="i-GHJfWbxLWhbWF9h869rr4W" type="motBody">
        <div xml:id="i-8z5vULWktNK3uRBywRyx3j">
          <pb facs="riksdagen-motions-pdf/data/198687/mot_198687_u_218/mot_198687_u_218-001.pdf"/>
          <p xml:id="i-HGt4ebRrVNmjrAHFt4n6Kc">
            Motion till riksdagen
          </p>
          <p xml:id="i-Qvyfsa6iqoxSs1bR1sobCh">
            1986/87:U218 Så
          </p>
          <p xml:id="i-VR6SpFgWyeSSLE5eRqYtxJ">
            Lars Werner m. fl. (vpk) Mot.
          </p>
          <p xml:id="i-Tr2wi6bXxTW5PHPApTkQhe">
            U-landsbistånd för frigörelse, m. m. 1986/87:U218
          </p>
          <p xml:id="i-Wam8Wtn22QS6UDcPPHuwR5">
            Läget i tredje världen har försämrats dramatiskt, framför allt
            för de råvaruproducerande länderna. Skulderna bromsar utvecklingsansträngning-
            arna. U-ländernas andel av världshandeln fortsätter att minska.
            Kapital strömmar från tredje världen till de kapitalistiska i-länderna.
            För många skuldsatta länder hotas det nationella oberoendet och
            demokratin. De sociala konflikterna skärps. Allt detta inger växande
            oro — men också en växande vilja hos svenska folket att bistå
            de fattiga länderna. Enligt en färsk SCB-undersökning vill hela
            85 96 av svenskarna behålla eller öka det svenska biståndet. Det
            är den högsta siffran sedan 1975. Den speglar det snabba uppsvinget
            för solidaritets- arbetet, som skett de senaste två åren och speciellt
            gällt ANC och Nicaragua. Vi måste lyssna på denna folkopinion
            och börja arbetet för att höja utvecklingsbiståndet från nuvarande
            1 96 av bruttonationalinkomsten (BNI) till 2 96, som är den målsättning
            som framförs energiskt av allt bredare kretsar. Först måste den
            eftersläpning inhämtas, som uppstod när bistånds- målet sänktes
            från 1 90 av bruttonationalprodukten (BNP) till 1 26 av BNI. Därefter
            måste vi gå vidare och utarbeta planer för en effektiv användning
            av ökande biståndsanslag och för dessas finansiering.
          </p>
          <p xml:id="i-Etqc9LDKF8hBkToFE4n6yg">
            Bakgrund
          </p>
          <p xml:id="i-KeUKuB8koHe6NmhQCLdePY">
            Det gångna året har inte medfört någon förbättring av u-ländernas
            kritiska läge. Skuld-, svält- och miljökriserna är fortfarande
            akuta. Visserligen gav de sänkta oljepriserna ett visst andrum
            åt några av de oljeimporterande länderna. Men de oljeexporterande
            såg sin kris skärpas. Dollarns fall och de sänkta räntorna lättade
            en del skuldsatta länders bördor något. Men i de fall länderna
            förbättrat sin handelsbalans och kunnat minska sin skuld, har
            det skett genom en åtstramningspolitik som slagit hårt mot de
            fattiga. Tredje världens samlade skulder beräknas nu till 1 000
            miljarder dollar. Enbart räntebetalningarna 1981—1985 uppgick
            till över 300 miljarder dollar. Utflödet av räntor och amorteringar
            fortsätter att vara större än inflödet av nya utländska lån. Nettoöverföringen
            från u-länderna var 22 miljarder dollar 1985. Råvarupriserna har
            fortsatt att falla. De sjönk med 12 26 under 1985. Sedan slutet
            av 1970-talet har Brasilien förlorat en fjärdedel av sina valutainkomster.
            Malaysia, Colombia, Costa Rica, Bangladesh, Peru och Sri Lanka
            har förlorat tredjedelen av sina.
          </p>
          <p xml:id="i-87vdx8czV8RHaUB48ikBvi">
            1 Riksdagen 1986/87.3 saml. Nr U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-002.pdf"/>
          <p xml:id="i-TSCQ3LqJJkuonSkQfDf6Qn">
            Den protektionistiska jordbrukspolitik som USA, EG och även Sverige
            bedriver har avsatt berg av subventionerat vete, ris, socker,
            bomull och matolja som pressar ned priserna på världsmarknaden.
            Tredje världens länder kan inte längre konkurrera med komparativa
            fördelar. Deras bönder tvingas sälja billigt, sätta sig i skuld
            och gå från jorden. I stora skaror drar de in till storstädernas
            slum i jakt på arbete och utkomst. Så skapas svält och social
            misär. Varje minut dör 24 människor av svält. På två år dör fler
            av svält än de som miste livet i de båda världskrigen. Ändock
            finns det tillräckligt med mat i världen — tre gånger så mycket
            som behövs för att människorna skall leva. Men två tredjedelar
            konsumeras av en tredjedel av världen, i de rika länderna.
          </p>
          <p xml:id="i-YSRMHKTuf9dgBSg1xowYyu">
            Rustningsvansinnet
          </p>
          <p xml:id="i-6CdrVDTzQSZ1QFaP9Y83gr">
            Världens rustningsutgifter uppgår till bortåt 900 miljarder dollar
            om året. Det är 12 milj. kr. i minuten. Låt oss ge några exempel
            på vad man skulle få för resultat om rustningarna skars ned. För
            att ge de 500 miljoner fattigaste barnen i världen mat, hälsovård,
            elementär skolundervisning och rent dricksvatten behövs 100 miljarder
            dollar, dvs. vad 100 amerikanska B-1-bombplan kostar. FAO räknar
            med att det kostar mindre än en niondel av Sovjets militärbudget
            1982 för att göra de fattiga länderna självförsörjande med mat.
            Analfabetismen skulle kunna utrotas till priset av två atomdrivna
            u-båtar. Men rustningarna fortsätter — och svälten. Internationella
            valutafonden som påtvingar fattiga och skuldsatta länder åtstramning
            har aldrig ingripit mot USA — det mest skuldsatta landet med det
            största budgetunderskottet. I stället tillåts USA att finansiera
            sina väldiga militära rustningar med en kapitalimport som dränerar
            tredje världens resurser. USA och Frankrike kunde få FN-konferensen
            om sambandet mellan nedrustning och utveckling uppskjuten. Sverige
            måste medverka till att denna viktiga konferens snarast genomförs.
          </p>
          <p xml:id="i-6uJnreNtB5ZvB1fqXMD3wH">
            På jämlika villkor
          </p>
          <p xml:id="i-RxuaiVxECBWMFeew9D7Toy">
            Den protektionism som i-länderna alltmer tillgriper för att slå
            vakt om sina ekonomier, är en kortsynt politik, som tvingat många
            u-länder att skära ned sin import på grund av sjunkande exportintäkter.
            Därmed krymper i- ländernas exportmarknader. Arbetslösheten breder
            ut sig. Endast genom samarbete på lika villkor kan rika och fattiga
            länder vända utvecklingen. Detta var också budskapet från de alliansfria
            staternas toppmöte i Harare i september. Beslutet att tillsätta
            en kommitté för att samordna de alliansfria u-ländernas dialog
            med i-länderna vittnar om växande politisk vilja. Deras försök
            att blåsa nytt liv i nord—syd-dialogen och arbetet för en ny ekonomisk
            världsordning måste få svenskt stöd. Dessa frågor kommer att stå
            i centrum i årets GATT-runda och på UNCTAD:s sjunde konferens.
            Sverige måste agera energiskt och stödja den alliansfria rörelsens
            krav på bättre bytesvillkor och en internationell konfe-
          </p>
          <p xml:id="i-6qspiWKJj3TredFbBfTdpY">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-003.pdf"/>
          <p xml:id="i-SWJB6LiqyLrVidborjXHeS">
            rens för att åstadkomma reformer av det internationella monetära
            systemet. Sverige bör också ta fasta på den kritik mot Internationella
            valutafonden och Världsbanksgruppen, som inte längre riktas enbart
            från u-länderna. En reform av de 1944 i Bretton Woods inrättade
            institutionerna framstår alltmer som en nödvändig anpassning till
            de nya relationerna i världen. Vi tar upp dessa problem närmare
            i en särskild motion om skuldkrisen. Med tanke på hur tredje världens
            handel kontrolleras av transnationella företag bör hela problemkomplexet
            tas upp i FN-arbetet för att stärka dessa länders oberoende i
            handelshänseende. Det kan visa sig ändamålsenligt att ta upp frågan
            om ett internationellt handelsorgan, som planerades i Bretton
            Woods men snöptes till GATT. Vpk föreslår att de transnationella
            företagens roll och inflytande över u-ländernas utrikeshandel
            kartläggs.
          </p>
          <p xml:id="i-9Dgdr36sfFTKHvLaAyG9Lu">
            Mat och miljö
          </p>
          <p xml:id="i-PCawWSF8ZUnmS9uaErgwdg">
            Att miljökatastrofer och svält inte är naturens verk, påvisades
            med chock- erande tydlighet av Sture Linnér i den utredning om
            katastrofbistånd som han gjorde på uppdrag av UD och SIDA. Han
            pekade på politiska och ekonomiska faktorer som orsak till miljöförstöring,
            som i sin tur framkallat svält. Ansvaret vilar tungt på de gamla
            kolonialmakterna och på regeringar- na efter självständigheten.
            Ett exempel han ger är Senegal, där Frankrike ”kraftigt skar ner
            den senegalesiska livsmedelsproduktionen för intern konsumtion
            och i stället prioriterade jordnötsodling för export till moderlan-
            det — — — Stora skogsområden kalhöggs för att ge plats åt det
            kommersiella jordbruket. De boskapsskötande stammarna drevs iväg
            från sina ursprungli- ga betesmarker och trängdes ihop på allt
            knappare utrymmen i periferin med överbetning och andra former
            av jordförstöring som följd”. Och nu har Senegals regering fortsatt
            att satsa på denna exportgröda. Linnér skriver: ”Visst har torkan
            varit svår i Senegal under senare år. Det är dock inte den som
            i första hand vållat svälten. Denna beror främst på ett politiskt
            och ekonomiskt system som hänsynslöst exploaterat människor, boskap
            och jord.” Tchad skulle med rätt teknik och utan skadliga ingrepp
            i miljön kunna föda hela Sahelbältet, säger Linnér. Skövlingen
            av den tropiska regnskogen har vittgående följder för markero-
            sion, jordbruk och klimat. Experterna har kommit fram till olika
            skattningar av de arealer regnskog som årligen förstörs — 7,4
            miljoner ha enligt FAO, 11 miljoner enligt UNDP och 22 miljoner
            enligt en tredje källa. Alla varnar för en ekologisk katastrof.
            UNDP varnar för att 10—20 96 av världens växt- och djurarter kommer
            att utrotas före år 2000. Man rekommenderar investering- ar om
            65 miljarder kronor för att hejda skövlingen och få i gång återplante-
            ringsprogram. FAO spår att det blir stor brist på träråvara för
            industrin och att u-länderna måste satsa 12—16 miljarder dollar
            på återplantering. Men bolagen vill inte satsa på det, för de
            vet inte vilken efterfrågan som kommer att finnas. Nu går USA:s
            hamburgerkedjor till attack mot regnskogarna i Centralamerika.
            På 1960-talet konsumerade amerikanen ”bara” 40 kilo oxkött per
            år, men 1980 var han uppe i 65 kilo. Importen har ökat kraftigt.
          </p>
          <p xml:id="i-Cj5qS2DEdDaC7QK1KoeJU9">
            1" Riksdagen 1986/87.3 saml. Nr U218
          </p>
          <p xml:id="i-E87ogRYPYSNNQUyr8DSxQk">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-004.pdf"/>
          <p xml:id="i-UK49TN1JCfBXXGJ7rtXUPc">
            Hamburgerbarerna svarar för en fjärdedel av konsumtionen. De
            vill ha billigt kött. Importpriset från Centralamerika var 1978
            bara 1,47 dollar kilot mot 3,30 för amerikanskt kött. Regnskogen
            avverkas för att ge betesmark åt biffkor. I Centralamerika kommer
            den att vara borta omkring år 1990. I Amazonasområdet i Brasilien
            beror 38 20 av avskogningen på storskalig boskapsuppfödning. För
            köttbolagen går det för långsamt att avverka skogen på vanligt
            sätt. De kör genom skogen med jättetraktorer med en kätting emellan.
            Det är en metod som USA uppfann i Vietnam. Och liksom där används
            även i Latinamerika växtgiftet Agent Orange, som innehåller det
            farliga giftet dioxin. Befolkningen i de av hamburgerkedjorna
            exploaterade länderna får sämre råd att äta kött. I Costa Rica
            sjönk genomsnittskonsumtionen från 15 till 10 kg samtidigt som
            produktionen fördubblades. I dag äter en huskatt i USA i genomsnitt
            mer kött än centralamerikanen.
          </p>
          <p xml:id="i-7YYra3pmEZXV6CySCYbbYe">
            Demokrati och bistånd
          </p>
          <p xml:id="i-87JakLRjLcuy54Z5AZRxEQ">
            Politiska rättigheter och politisk makt är två skilda ting. Detta
            är ett banalt påpekande men synes ändock behöva framhållas att
            döma av den svenska debatten. Alltför ofta definieras demokrati
            och mänskliga rättigheter i abstrakta termer: flerpartisystem,
            parlamentarism, press-, åsikts- och trosfri- het. Ibland ursäktas
            bristen på demokrati med landets fattigdom. Men den politiska
            makten är en fördelnings- och jämlikhetsfråga. Katarina Larsson
            skrev i sin omdebatterade studie över arbetsförhållandena på Vinh
            Phu- projektet:
          </p>
          <p xml:id="i-PMgwyDhjK1hcrHLsK4zhek">
            I Vietnam finns det ingen hierarki av eliter som exploaterar
            de vanliga människorna och ägnar sig åt iögonenfallande konsumtion,
            medan stora skikt av befolkningen lever under omänskliga förhållanden.
            I alla dessa avseenden är det imponerande vad som åstadkommits.
            I många andra u-länder är det en priviligierad elit som formulerar
            politiken, fördelar resurserna, utväljer utvecklingsprojekt och
            kanaliserar utvecklingsbistånd för att i första hand gynna de
            bättre ställda, medan de fattiga ignoreras. Denna inriktning på
            utvecklingsansträngningarna tvingar miljoner och åter miljoner
            människor ut i en ofattbar fattigdom och social nöd. För 20-30
            9c av barnen innebär det döden före fem års ålder. Det ger anledning
            till eftertanke att sådana försumligheter väcker så litet indignation.
          </p>
          <p xml:id="i-Doe1gMQ6U9m7cfNmoLUByU">
            Det ger anledning till eftertanke att denna rapport givit upphov
            till så mycket enögd indignation. De som talar så mycket om tvångsarbete,
            tycks glömma att fattigdomen i sig är ett tvång. Det är de fattiga
            som saknar politisk makt att frigöra sig och förbättra sina villkor.
            Det gäller mellan länderna och i länderna.
          </p>
          <p xml:id="i-XF9Puj9AchogYsY7FACJY3">
            Konkretisera demokratimålet
          </p>
          <p xml:id="i-XihrNrLkiVvLHW227zncRt">
            Demokratin måste definieras i konkreta termer. Vilket inflytande
            har de ”vanliga” människorna? Hur kan de påverka sin situation?
            Representerar de valda sina väljares intressen i parlamenten och
            lokala församlingar? Hur kan människor uttrycka sina åsikter?
            Kan de utöva sin religion? Får de använda
          </p>
          <p xml:id="i-S93veapmVgfzeUGUy1c9HP">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-005.pdf"/>
          <p xml:id="i-SiCtzNN7moPgn8RpBDp6NU">
            sitt eget språk och utveckla sin egen kultur? Finns det fackföreningar
            som effektivt försvarar sina medlemmars intressen? Hur kan kvinnorna
            delta i det politiska, sociala och ekonomiska livet? Finns det
            tidningar där de icke- priviligierade kan få sina problem och
            krav framförda? Osv. Politiska partier i vår mening existerar
            knappast i tredje världen, där det är vanligare att partierna
            bygger på språk- och trosgemenskap än på ideologi och ekonomiska
            intressen. Förhållandet majoritet-minoritet kan innehålla religiösa
            motsättningar. Under sådana förhållanden är parlamentarism och
            växling vid makten knappast bra recept för oss att föreskriva.
            De sociala traditionerna förändras långsamt. I många länder i
            tredje världen råder ett klientförhållande mellan den lokale makthavaren
            och de underlydande. Det är sorgligt vanligt att — när det är
            val - makthavaren köper de fattigas röster för att få sin kandidat
            invald i parlamentet, där sedan denne inte hävdar de fattiga människornas
            intressen, på vars röster han valts. I flertalet länder i tredje
            världen har militären ett stort, ofta dominerande politiskt inflytande.
            Många regeringar har tillkommit genom militärkupper. Denna politiska
            obalans har flera orsaker: att den gamla kolonialmakten huvudsakligen
            utbildade soldater, att självständigheten vunnits genom befrielsekrig,
            att landet är utsatt för utländsk aggression och att utländskt
            militärbistånd gynnar en militär elit. När vi definierar demokratimålet
            i det svenska biståndsarbetet, måste vi utgå från dessa konkreta
            förutsättningar.
          </p>
          <p xml:id="i-Ru9Kj1BYih9sCVocfaLpCG">
            Vägen till demokrati
          </p>
          <p xml:id="i-qvASukJnUGUnWK1UifUUj">
            Skall demokratimålet i den svenska biståndspolitiken definieras
            som krav på demokrati eller som bidrag till en utveckling i demokratisk
            riktning? Om vi går till vår egen svenska, historiska erfarenhet,
            inser vi snabbt att det finns ett samband mellan demokrati och
            ekonomisk utveckling. Men det var inte demokratin som drev fram
            den ekonomiska utvecklingen. Sambandet är det motsatta. I Sverige
            kom det demokratiska genombrottet först 1905-1921, dvs. efter
            det industriella (1860-1910). Huvudkraften i kampen för allmän
            och lika rösträtt var den framväxande industriarbetarklassen och
            arbetarrörelsen. Den slogs för föreningsrätten, mötesfrihet osv.
            Det var de stora sociala förändringarna, som födde folkrörelserna,
            vilka genomdrev trosfrihet, pressfrihet, kvinnofrigörelse. Den
            ekonomiska och sociala ut- vecklingen gjorde den tidens tvångsarbete,
            tjänstehjonsstadgan, omöjlig att upprätthålla. Fackföreningsrörelsen
            fick kämpa hårt för att ge statarna mänskliga rättigheter. Allt
            detta är erfarenheter att tillvarata i samarbetet med länderna
            i tredje världen. Det är därför folkrörelserna har fått en så
            viktig roll för att utveckla den svenska biståndspolitiken, som
            växt fram ur solidariteten.
          </p>
          <p xml:id="i-9AnpkTLFoe6t3AZZK5yJDp">
            Var finns slavarbetet?
          </p>
          <p xml:id="i-NjT38skwMtfUtZkRY3ews7">
            I tredje världen är det många länder som skrivit in hela rättighetskatalogen
            i sina författningar och undertecknat de internationella konventionerna
            om ekonomiska, sociala, kulturella, medborgerliga och politiska
            rättigheter
          </p>
          <p xml:id="i-BUo7v5WQLXW8EqYmkCcCaA">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-006.pdf"/>
          <p xml:id="i-3dQkn3pwDncT1EzB7K97Mw">
            liksom konventionen mot tortyr. Men verkligheten är en annan,
            vilket framgår av Amnesty Internationals rapporter. Av dem framgår
            också att militär och polis torterar och mördar fångar också där
            regeringarna försäkrar att de vidtar stränga åtgärder för att
            det inte skall ske. Mestadels sker sådana övergrepp ute på landsbygden,
            mot fattiga lantarbetare som försöker organisera sig mot storjordägarnas
            och bolagens förtryck. Även i ”världens största demokrati”, Indien,
            händer det att bönder skjuts ihjäl av polisen, när de demonstrerar
            för jord och vatten. Dessa brott uppmärksammas sällan av massmedia
            och de politiker som flitigt kritiserar vissa av de svenska programländerna.
            Detsamma gäller våldet mot arbetarna och den framväxande fackföreningsrörelsen.
            I tredje världen förövas många Ådalen varje dag. Arbetarna har
            mycket litet av fackliga rättigheter i flertalet länder i tredje
            världen. Det gäller både inom lantbruket, industrin och servicenäringarna.
            Avsaknaden av sådana rättigheter används t.o.m. för att få utländska
            företag att investera. Så gör exempelvis Hong Kong reklam med
            att företagen fritt kan sänka lönerna och avskeda. På ett seminarium
            anordnat av internationella juristkommissionen fram- kom att fem
            miljoner människor lever i slaveri i Indien. Enligt lagen kan
            den som håller en annan som slav dömas till tre års fängelse,
            men dittills (juni 1984) hade inte en enda dags fängelse utdömts.
            Det värsta slavarbetet är barnarbetet. Enligt WHO är det 150 miljoner
            barn under 15 år som arbetar, många i gruvor och fabriker. Värst
            är det i Colombia, men det är också illa i Brasilien, Ecuador
            och hela svarta Afrika. Vart fjärde barn arbetar i Indien, Thailand,
            Turkiet och vart tredje i Mali och Tanzania. Arbetsförhållandena
            liknar dem som rådde i Europa på 1700- talet. Fria fackföreningsinternationalen
            har publicerat en rapport som säger att 15 miljoner barn arbetar
            enbart i Indien. Regeringen i Bangladesh skattar antalet barnabetare
            till 14 miljoner, dvs. att vart fjärde barn mellan 6 och 14 år
            arbetar. De utgör 31 96 av arbetskraften. Femåringar arbetar i
            tändsticks- och jutefabriker. De får 2 kr. betalt för tolv timmars
            arbetsdag. De flesta lider av undernäring och luftvägssjukdomar.
            Mestadels är barnarbete förbjudet i lag. Ändock fortsätter det.
            Orsaken är fattigdomen. I Bangladesh, där 80 96 lever under fattiggränsen,
            ser föräld- rarna sig tvungna att skicka barnen till städerna
            för att söka arbete, t. o. m. obetalt som tjänare i familj. I
            Thailand finns det ligor som åker runt på landsbygden och köper
            upp utblottade bönders barn. Många flickor hamnar på bordeller.
            Där betalar kunderna bäst för de flickor som ännu inte börjat
            menstruera. De barn som skiljs från sina familjer är totalt rättslösa.
            För dem gäller inga mänskliga rättigheter. Kvinnornas situation
            är snarlik på många håll, inte stort bättre än livegenskap. Vi
            tar upp de frågorna i en särskild motion.
          </p>
          <p xml:id="i-8x1bJd78ARnUna4MTj9Lrn">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-007.pdf"/>
          <p xml:id="i-Xpvqw96hKQwvVNF8whQuDJ">
            Vad kan vi göra?
          </p>
          <p xml:id="i-Jeh1gZq895F9ca9W5PtAoq">
            Fattigdomen är den värsta fienden till de mänskliga och medborgerliga
            rättigheterna. Om Sverige verksamt skall bidra till en demokratisering
            genom vårt bistånd, måste vi arbeta för de fattigas och maktlösas
            rätt att organisera sig och själva slåss för sina rättigheter.
            Lika litet som det svenska folket fått sina rättigheter av naturen,
            lika litet kommer folken i tredje världen att få dem. Vad det
            handlar om är rätten att bilda fackföreningar, bondeorganisatio-
            ner och kvinnoorganisationer och att stödja dem som finns. När
            dessa organisationer vuxit sig starka nog att påverka politiken,
            kommer demokra- tin att växa fram. Stöd till kvinnoorganisationer
            har nu införts i det svenska biståndsarbetet, även om det fortfarande
            är otillräckligt. Vi tar upp denna fråga i en särskild motion.
            Vi föreslår nu att SIDA får i uppdrag att undersöka möjligheterna
            att stödja det fackliga och bondefackliga arbetet i u-länder.
            Till det bondefackli- ga räknas då också arbetet att rädda miljön
            från den kommersiella rovdriften och ohämmat bruk av kemiska bekämpningsmedel.
            SIDA bör också öppnare redovisa utvecklingen av de mänskliga och
            medborgerliga rättigheterna. Detta bör i första hand gälla våra
            samarbetsländer, dvs. alla de länder dit svenska biståndsmedel
            går, genom SIDA, BITS och enskilda organisationer. SIDA bör kunna
            samarbeta i dessa frågor med organisationer med erfarenhet som
            Amnesty International och fackliga organisationer.
          </p>
          <p xml:id="i-BKwJoaZ6q2kW86952ZzGHj">
            Det internationella biståndsarbetet
          </p>
          <p xml:id="i-FdSWYV62xjYDEkQb6ZAKtf">
            Arbetet för ökad demokrati i tredje världen måste samtidigt bedrivas
            aktivt internationellt. Även här måste vi hävda de politiskt svagas
            rätt. Det gäller både i relationerna mellan staterna och förhållandena
            inom länderna. Den största finansiären i de internationella biståndsorganen
            är USA, som tack vare det skaffat sig ett dominerande inflytande
            i många av dem. USA använder hot om att stoppa sina bidrag för
            att påverka politiken i de internationella organen. UNDP har fått
            allt svårare att t. ex. sköta sin uppgift som samordnare av FN-systemets
            bistånd och tvingats skära ned verksamhe- ten. Vpk föreslår ökat
            anslag med 25 milj. kr. till UNDP. Internationellt bör Sverige
            verka för att FN-systemet mer än i dag skall bli det forum, där
            handel, bistånd och andra frågor som är viktiga för tredje världens
            länder, avgörs. Här har staterna lika rösträtt. Så är inte fallet
            i Internationella valutafonden och Världsbanksgruppen. Vpk upprepar
            i den särskilda motionen om skuldkrisen kravet på svenska initiativ
            för att demokratisera dessa institutioner. Interamerikanska utvecklingsbanken
            (IDB) har ännu inte ändrat sina stadgar eller sin utlåningspolitik
            på ett sätt som gör den lämpad att kanalisera svenskt bistånd.
            Regeringen anför inte heller biståndsskäl för Sveriges medlemskap
            i IDB utan säger att ”Sverige är medlem i IDB av exportfräm- jande
            skäl”.
          </p>
          <p xml:id="i-4yBybDYLQS3i9gt2FoFetS">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-008.pdf"/>
          <p xml:id="i-2uDumzQeeR9gkNTg1bJ6fR">
            Vpk upprepar sitt gamla yrkande att Sverige skall utträda ur
            IDB och yrkar därför avslag på regeringens begäran om 25 milj.
            kr. till IDB. Internationella finansieringsbolaget (IFC) är en
            annan institution som Sverige bör lämna. IFC:s uppgift är att
            stimulera privata investeringar i tredje världen. Det spelar en
            pilotroll för att bana väg för de transnationella företagens inträngande
            i de relativt rikare länderna i tredje världen genom ”kapitaliseringsprogrammet”,
            vars största framgång hittills varit Chile. Vpk beklagar att regeringen
            gjort utfästelse till IFC på ytterligare 1,2 milj. kr. Den nya,
            till Världsbanken kopplade organisationen kallad MIGA (Multilateral
            Investment Guarentee Agency), som regeringen överväger att söka
            medlemskap i, skall försäkra utländska företag mot nationalisering
            i u-länder. Vi finner inget skäl att Sverige skall delta här utan
            yrkar avslag på detta. Den samnordiska lånefond som eventuellt
            skall inrättas är ett omstritt projekt. Den har välkomnats av
            Aseas VD, medan ett departementsråd på UD för något år sedan ansåg
            att det inte skulle gå att använda pengar ur biståndsbudgeten
            för ändamålet. Fonden skulle ge krediter till länder som inte
            kan komma i fråga för bistånd, t. ex. förhållandevis rika s. k.
            nyindustri- aliserade länder. Vi yrkar avslag på de 50 milj. kr.,
            som regeringen vill reservera för ändamålet. Vi erinrar om att
            riksdagen uttalat att de fyra, av riksdagen fastlagda biståndspolitiska
            målen — resurstillväxt, ekonomisk och social utjämning, ekonomisk
            och politisk självständighet samt demokratisk samhällsutveckling
            — skall vara styrande för allt svenskt bistånd. Vpk förväntar
            sig att regeringen eftersträvar dessa mål även i det multilaterala
            biståndsarbetet.
          </p>
          <p xml:id="i-RYPVzyAnGeUY8jTjrdDLF1">
            Programländerna
          </p>
          <p xml:id="i-LMgY9YFwZfiYe6xG9FwV8z">
            Vpk välkomnar regeringens förslag att höja biståndet till de
            länder i södra Afrika (Angola, Botswana, Mogambique, Tanzania
            och Zimbabwe) och Nicaragua, vilkas ekonomier ruinerats genom
            Sydafrikas resp. USA:s aggression. Utvecklingen i Lesotho efter
            statskuppen i februari förra året ter sig oviss och biståndet
            dit måste utformas så att det blir ett stöd mot trycket från Sydafrika.
            Skulle Pretoriaregimen lyckas göra Lesotho till sitt lydland,
            måste det svenska biståndet stoppas. Angående Kenya upprepar vi
            vår kritik, på grund av brotten mot de mänskliga rättigheterna,
            och kravet att Kenya inte längre skall vara programland. Vi yrkar
            avslag på den föreslagna ökningen av biståndet med 5 milj. kr.
            Av samma skäl yrkar vi avslag på förslaget att bevilja Bangladesh
            135 milj. kr. i bistånd. Vi stöder SIDA:s förslag på 125 milj.
            kr. och begär en översyn av hela biståndssamarbetet med landet
            utifrån demokratiaspekten när utvecklingen där klarnat efter att
            undantagstillståndet hävts. Laos bör få en höjning av biståndet
            med 5 milj. kr. till 75 milj. kr., eftersom det annars skulle
            minska reellt. När det gäller Vietnam finns starka skäl till en
            höjning av biståndet, som nu
          </p>
          <p xml:id="i-YPZRgWHVVwac3rJK2YudgD">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-009.pdf"/>
          <p xml:id="i-MmK3cPkdJbq3CpEarZTsyf">
            är det lägsta sedan biståndsarbetet inleddes, i realvärde. Reservationsansla-
            gen har nästan försvunnit. En rad reformer har genomförts som
            framför allt förbättrat jordbruksproduktionen. Den ekonomiska
            nyorientering som beslutades på partikongressen i december ligger
            i linje med de svenska biståndspolitiska målen. En fast utfästelse
            har gjorts att Vietnam skall ta hem sina trupper från Kampuchea
            1990 senast. Vi anser därför att en höjning av biståndet med 50
            milj. kr. till 350 milj. kr. är motiverad liksom fortsatt stöd
            till skogsprojektet Vinh Phu efter 1990.
          </p>
          <p xml:id="i-JGbRcBGqbt6N8qZBAnarJ5">
            Regionala insatser
          </p>
          <p xml:id="i-MXRUmVWodmJVb4Q11fWQLd">
            Vpk välkomnar regeringens arbete för att åstadkomma ett bredare
            nordiskt samarbete med de länder i södra Afrika som utsätts för
            Sydafrikas aggression, och det ökade humanitära biståndet till
            ANC och SWAPO.
          </p>
          <p xml:id="i-UKmZXgK8YpYZRAuofTvpcX">
            Katastrofbistånd
          </p>
          <p xml:id="i-3HKcfqGVdbm8G89WAnY9CJ">
            Utredningen om katastrofbiståndet gav ett mycket gott underlag
            för att bedöma orsakssammanhang och framgångsvägar för att förebygga
            och lindra katastrofer i tredje världen. Med hänsyn till att situationen
            snarast förvär- rats, bl.a. genom rovdriften på miljön, och skuldbördorna,
            finner vi det angeläget att kraftigt höja anslaget för katastrofbistånd,
            mer än regeringen föreslår. Vi yrkar att anslaget höjs med 634
            milj. kr. till 1 159 milj. kr.
          </p>
          <p xml:id="i-Yaz2GA4eraVJ9aGQUHunw6">
            Kvinnobistånd
          </p>
          <p xml:id="i-MmN5qPwRahctJCNqvSja4G">
            Kvinnobiståndet föreslås inbakat i den nya anslagsposten Särskilda
            program m.m. Vpk anser att kvinnorna i tredje världen spelar en
            avgörande roll i utvecklingssträvandena. Det gäller jordbruk och
            miljövård, folkhälsa och samhällsbyggande. Därför föreslår vi
            att kvinnobiståndet samlas till en särskild post och motiverar
            detta i en särskild motion.
          </p>
          <p xml:id="i-DxnVNKhKsoUg6aymGq8SDF">
            Miljöbistånd Utredningen om katastrofbiståndet visade i hur hög
            grad miljöförstöringen i tredje världen orsakas av regeringarnas
            jordbruks- och industripolitik och de transnationella företagens
            exploatering. Vi vill därför att alla biståndsinsat- ser skall
            prövas från miljöhänsyn, inte minst i det multilaterala biståndsarbe-
            tet. Vi önskar också förstärka insatser för bättre arbetsmiljö,
            speciellt med tanke på de hälsorisker som arbetarna utsätts för
            i både industri och jordbruk genom okontrollerad användning av
            kemiska bekämpningsmedel, överflytt- ning av miljöfarliga industrier
            från i- till u-land och frånvaron av starka fackföreningar som
            kan förbättra de usla arbetsmiljöerna.
          </p>
          <p xml:id="i-Vf2bZrY9PxXf7hujv3EekQ">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-010.pdf"/>
          <p xml:id="i-QmCzPbG31SsB25uVrZJHmz">
            SIDA
          </p>
          <p xml:id="i-Ma5Y1aPxmTSuQnGNakGWk9">
            SIDA framförde mycket starka skäl för personalförstärkningar
            för särskilda insatser i Latinamerika, för att minska upphandlingen
            av konsulttjänster och för den verksamhet som bl. a. innefattar
            kvinno- och miljöbistånd. SIDA bedömer sin arbetssituation på
            längre sikt som starkt oroande. Vpk begär att riksdagen bifaller
            SIDA:s framställning om medel för sex nya handläggartjänster och
            fyra assistentstjänster.
          </p>
          <p xml:id="i-SxKjAXPuZEzVjSEx67sqbS">
            U-krediter
          </p>
          <p xml:id="i-3mofBzQx7gcYT3yM7bTJqi">
            Regeringen vill även i år öka anslaget till u-krediter, t.o.m.
            mer än den ansvariga myndigheten, BITS, har äskat. Vpk har tidigare
            motsatt sig att biståndsmedel används för u-krediter, eftersom
            de är en dålig och dyr form av bistånd — om de över huvud taget
            är bistånd och inte ren exportsubvention. Vi är inte motståndare
            till att u-krediter ges för att underlätta u-länders inköp från
            Sverige. Det kan vara motiverat både av arbetsmarknadsskäl och
            handelspolitiska skäl, eftersom andra länder ges sådana krediter.
            Men de bör inte tas från utvecklingsbiståndet. Vi yrkar avslag
            på föreslagna 650 milj. kr. till u-krediter.
          </p>
          <p xml:id="i-NzEVfcdEUDyzY1VMhZwdba">
            Betalningsbalansstöd
          </p>
          <p xml:id="i-UwVzi8PPeLo35kGikc5gum">
            Regeringen begär 460 milj. kr. för stöd till länder med akuta
            betalningsba- lansproblem m.m. Hur medlen skall användas är emellertid
            oklart, då regeringen säger att de i första hand skall användas
            i samordnade internatio- nella aktioner och i andra hand för insatser
            i våra samarbetsländer. Det sägs inte vilka slags internationella
            aktioner man tänker sig. Men då det sägs att ”stödet bör lämnas
            som ett komplement till genomförande av ekonomiska reformer och
            strukturanpassningsprogram”, förefaller det snarast handla om
            insatser av typ Baker-planen. Vpk anser att Sverige inte skall
            medverka i Internationella valutafondens påtryckningar på skuldsatta
            länders inrikespo- litik. Däremot stöder vi exempelvis internationella
            insatser för att lätta frontstaternas skuldbördor i södra Afrika.
            Vi begär att regeringen redovisar hur detta stöd skall användas
            innan riksdagen skall fatta beslut. Innan en sådan redovisning
            lämnats är vpk inte berett att biträda förslaget.
          </p>
          <p xml:id="i-ATUyccXnUB41qcWjhcAPkk">
            Hemställan
          </p>
          <p xml:id="i-5BNPa6UYZArKyAE5g4KFie">
            Mot bakgrund av det anförda hemställs 1. att riksdagen som sin
            mening ger regeringen till känna vad i motionen anförts om en
            höjning av biståndsanslaget i förhållande till BNI, 2. att riksdagen
            uttalar sitt stöd för de alliansfria staternas arbete för en ny
            ekonomisk världsordning och en internationell konferens för att
            åstadkomma reformer av det internationella monetära systemet,
          </p>
          <p xml:id="i-96t9Us8WpSGyhxE2jdgrAY">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-011.pdf"/>
          <p xml:id="i-TGpcmmpB6asstkFJsUrtX6">
            3. att riksdagen hos regeringen begär åtgärder för att kartlägga
            de transnationella företagens inflytande över u-ländernas utrikeshandel,
            4. att riksdagen som sin mening ger regeringen och SIDA till känna
            vad som i motionen anförts om stöd till fackliga och bondefackliga
            organisationer i tredje världen och samarbete med Amnesty Interna-
            tional och nordiska fackliga organisationer rörande mänskliga
            och medborgerliga rättigheter i Sveriges samarbetsländer, 5. att
            riksdagen beslutar att Sverige utträder ur IDB samt avslår förslaget
            i budgetpropositionen 1987 om bidrag till IDB på 25 000 000 kr;,
            6. att riksdagen som sin mening ger regeringen till känna att
            Sverige bör säga upp sitt medlemskap i IFC, 7. att riksdagen som
            sin mening ger regeringen till känna att Sverige inte bör söka
            medlemskap i MIGA, 8. att riksdagen beslutar avslå förslaget om
            bidrag på 50 000 000 kr. till en samordisk lånefond, 9. att riksdagen
            beslutar att till UNDP anslå 25 000 000 kr. utöver vad regeringen
            föreslagit, 10. att riksdagen beslutar sänka landramen för Bangladesh
            med 20 000 000 kr. (= en medelsram på 125 milj. kr.) samt hos
            regeringen begära en översyn av biståndet till landet i enlighet
            med vad i motionen anförts, 11. att riksdagen beslutar att avslå
            de föreslagna ökningar av anslaget till Kenya med 5 000 000 kr.
            samt hos regeringen begära förslag om att Kenya inte längre skall
            vara programland, 12. att riksdagen beslutar att öka landramen
            för Laos med 5 000 000 kr. utöver regeringens förslag, 13. att
            riksdagen som sin mening ger regeringen till känna att utvecklingsbiståndet
            till Lesotho skall upphöra om landet utvecklas till att bli en
            lydstat till Sydafrika, 14. att riksdagen beslutar öka landramen
            för Vietnam med 50 000 000 kr. utöver regeringens förslag, 15.
            att riksdagen beslutar att till bistånd genom folkrörelser och
            andra enskilda organisationer anslå 20 000 000 kr. utöver regeringens
            förslag, 16. att riksdagen bifaller SIDA:s framställning om medel
            för sex nya handläggartjänster och fyra assistenstjänster, 17.
            attriksdagen beslutar att avslå föreslaget anslag på 650 000 000
            kr. till BITS för u-krediter, 18. attriksdagen hos regeringen
            begär en redovisning av hur stödet till länder med akuta betalningsbalansproblem
            m. m. skall användas, 19. att riksdagen beslutar att avslå föreslaget
            anslag med 460 000 000 kr. i stöd till länder med akuta betalningsbalansproblem
            m.m., om yrkandet under motionens punkt 18 inte bifalls, 20. att
            riksdagen beslutar att anslå 634 000 000 kr. i katastrofbi- stånd
            utöver regeringens förslag.
          </p>
          <p xml:id="i-H6ADWk6wHwGoKg32FVNm2F">
            Mot. 1986/87 U218
          </p>
          <pb facs="riksdagen-motions-pdf/data/198687/mot_198687_u_218/mot_198687_u_218-012.pdf"/>
          <p xml:id="i-WYEyvA4S8vZrNTMC9Yfymi" type="date">
            Stockholm den 27 januari 1987
          </p>
          <div xml:id="i-Ss2iaVpBXiU4Y6VyDioMHj" type="signatureBlock">
            <p xml:id="i-BQUYGSnDqarBbeCiDinR3m" who="i-5wPAQ1MDLRTsW1XngYcD46" type="signature">
              Lars Werner (vpk)
            </p>
            <p xml:id="i-EB54EZ5odeA6nbUreKJykf" who="i-QRDnfz9zaiXo7A1SpAi1dM" type="signature">
              Bertil Måbrink (vpk)
            </p>
            <p xml:id="i-2MiMR4t1RkMc9We7RNsFhk" who="i-CMGiiZNVocLdbkuKqXgWTG" type="signature">
              Nils Berndtson (vpk)
            </p>
            <p xml:id="i-3zNbWqiXfiQeyRgGTTamCo" who="i-EQSJnvt3y9r5wULtNbkTNu" type="signature">
              Jörn Svensson (vpk)
            </p>
            <p xml:id="i-2JE1oxCPTMDWjXPPZsqkhF" who="i-VtWQs1mfimPMyjw5HVXR4i" type="signature">
              Inga Lantz (vpk)
            </p>
            <p xml:id="i-WnsZBy5CoD8J7RgWyhovqv" who="i-RbKNMUyo9hNCG3nSXBGQAq" type="signature">
              Oswald Söderqvist (vpk)
            </p>
          </div>
          <p xml:id="i-LyzSfNQBt82yXPjBAJCsJN">
            gotab Stockholm 1987 12301
          </p>
        </div>
      </div>
    </body>
  </text>
</TEI>
