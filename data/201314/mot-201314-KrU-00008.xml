<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-KrU-00008">
  <teiHeader>
    <fileDesc>
      <titleStmt>
        <title>med anledning av prop. 2013/14:3 Läsa för livet</title>
        <author corresp="i-UFTZBKNRWWLXUXAtcCcVfH i-Vx7eV6CLwK4q8nMYx4Sry4">av Tina Ehn och Agneta Börjesson (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:3 Läsa för livet</title>
          <idno type="rdwebb">H102Kr8</idno>
          <rs type="number">Kr8</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H102Kr8/text</ref>
          <ref type="dokument_url_html">http://data.riksdagen.se/dokument/H102Kr8</ref>
          <ref type="dokumentstatus_url_xml">http://data.riksdagen.se/dokumentstatus/H102Kr8</ref>
          <ref type="doc">http://data.riksdagen.se/fil/D6E04A59-71B0-416A-B45C-7E6BA26A953A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8CarVv5hStTSWBi7Tqa7VP" type="basedOn"/>
        <correspContext corresp="i-8CarVv5hStTSWBi7Tqa7VP">
          <ref>Proposition 2013/14:3</ref>
        </correspContext>
        <correspAction xml:id="i-HcFx3Etikf9Win5DvQ2N3h" type="signed"/>
        <correspContext corresp="i-HcFx3Etikf9Win5DvQ2N3h">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-3M15PPcsaCpgmGLPr2yosz" type="referral">
          <date when="2013-10-23"/>
        </correspAction>
        <correspAction xml:id="i-LyDE94HDG9sbPdiqErng5a" type="referral">
          <date when="2013-10-23"/>
        </correspAction>
        <correspAction xml:id="i-AScs2W6DFBfawdJ55oPFdm" type="dismissal">
          <date when="2013-10-22"/>
        </correspAction>
        <correspAction xml:id="i-6uQfWiGiq6EAWfh4sDGdhb" type="dismissal">
          <date when="2013-10-22"/>
        </correspAction>
        <correspAction xml:id="i-EBjgMrzG9PTu6z2qw7qTrL" type="submission">
          <date when="2013-10-16"/>
        </correspAction>
        <correspAction xml:id="i-D1LYuDJFNJ5PnrUs99o8Lx" type="transfer">
          <date when="2013-10-16"/>
        </correspAction>
        <correspAction xml:id="i-C52oEivEQNgQStnnHCzzNH" type="assigned"/>
        <correspContext corresp="i-C52oEivEQNgQStnnHCzzNH">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9ZRjgywy1QctS5p66Sjne4" type="motHeader"/>
      <div xml:id="i-2hsFARDVo3nyTj3emWraTZ" type="motBody">
        <div xml:id="i-T1AnE5uwzQNSDX7HhZZkzk" type="motProposal" subtype="förslag">
          <head xml:id="i-5YqUT5EmujLzmWqBu9ys3c">
            Förslag till riksdagsbeslut
          </head>
          <list xml:id="i-8YvGkwtgxcs4HjWMDb3c5k" style="ol">
            <item xml:id="i-9PNMDiu4bz3mVivRwPU1Ru">
              Riksdagen tillkännager för regeringen som sin mening vad som
              anförs i motionen om att fler yrkesgrupper ska få ta del av fortbildningsinsatser
              på läs- och skrivområdet.
            </item>
            <item xml:id="i-Rxhuen3qoM7EPizjMfkRsp">
              Riksdagen tillkännager för regeringen som sin mening vad som
              anförs i motionen om utbildad personal i skolbiblioteken.
            </item>
            <item xml:id="i-Fo7jfhcfMcMnQG5N8tQcJe">
              Riksdagen tillkännager för regeringen som sin mening vad som
              anförs i motionen om att rättighetshavarnas förhandlingsrätt ska
              skyddas.
            </item>
            <item xml:id="i-yFDvW9EaHkBZL8V4eLdbb">
              Riksdagen tillkännager för regeringen som sin mening vad som
              anförs i motionen om riksdagens roll vid beslutsfattande om biblioteksersättningen.
            </item>
            <item xml:id="i-Cfrfq7hUbvBzuoLkkp3wST">
              Riksdagen tillkännager för regeringen som sin mening vad som
              anförs i motionen om upphovsmännens arbetsvillkor.
            </item>
            <item xml:id="i-EtnwcyhabQEhCMeW8bXLk5">
              Riksdagen tillkännager för regeringen som sin mening vad som
              anförs i motionen om åtgärder för allmänhetens tillgänglighet
              till e-böcker.
            </item>
          </list>
        </div>
        <div xml:id="i-7yP3SRH9ap5u6whyKepJXM" type="motContent">
          <head xml:id="i-7Sd28VBktxU38hP7Nd4ubn" type="h1">
            Motivering
          </head>
          <p xml:id="i-D5Dj6ocPtE7TQgoSyqdexT">
            God läsförmåga är en central del av all inlärning. Det utvecklar
            minne, förmåga till uppmärksamhet, koncentration och abstrakt
            tänkande. Läskunnighet är en förutsättning för faktainhämtning
            och det utvecklar förmågan till självständigt kritiskt tänkande.
            Det handlar också om att ha förmågan att kommunicera, göra sin
            röst hörd och att delta i det demokratiska samtalet. En god läs-
            och skrivförmåga är helt enkelt avgörande för att varje barn ska
            kunna utvecklas och nå sina drömmar. Samtidigt visar internationella
            undersökningar att svenska elevers läskunnighet har försämrats
            på senare år. Var femte 15-åring når i dag inte upp till en grundläggande
            nivå i läsning – en nivå som är nödvändig för att kunna tillgodogöra
            sig även annan kunskap – enligt den senaste PISA-undersökningen.
            I förhållande till utmaningen i att locka unga människor till
            lust att läsa är propositionen Läsa för livet tunn och förslår
            enligt Miljöpartiets mening inte på långa vägar. Flera av de viktiga
            förslag som Litteraturutredningen presenterade i betänkandet Läsandets
            kultur (SOU 2012:65) saknas i propositionen. Samtidigt är flera
            av de satsningar som ändå läggs fram i propositionen omfördelningar
            av medel och inte nya tillskott – såsom att 30 miljoner flyttas
            från folkbildningens anslag till att de ska gå till läsfrämjande.
            Det bedrivs redan i dag ett stort antal läsfrämjande insatser
            inom folkbildningen. För att utveckla detta krävs dock inte att
            medel öronmärks – det behövs verkliga satsningar för läsfrämjandet
            i Sverige.
          </p>
          <p xml:id="i-9mHhXugF3W2j2V8wFjJEKk">
            Miljöpartiet vill se betydligt större satsningar på läsning än
            vad som presenteras i propositionen gällande bland annat läsning
            i skolan, krav på bemannade skolbibliotek och en lösning för e-boken.
            Att främja mer läsning hos såväl barn som vuxna framstår som mer
            angeläget för varje dag. En viktig åtgärd för att öka förståelsen
            för språket och möjligheten att aktivt forma sitt språk är att
            prioritera de läsfrämjande insatserna.
          </p>
          <head xml:id="i-EJVRDSszWcsNNRm1D2e92u" type="h2">
            Läsning i skolan
          </head>
          <p xml:id="i-2Q5kG2vnZdH9emEQyX93bv">
            Svenska elevers kunskaper i läsförståelse har försämrats under
            det senaste decenniet enligt den senaste PISA-undersökningen.
            Nedgången är störst hos elevgrupper där många redan tidigare hade
            svårt för läsning. Även den internationella undersökningen PIRLS
            (Progress in International Reading Literacy Study), som undersöker
            läsförmåga hos elever i årskurs fyra visar att läsförståelsen
            bland svenska elever försämrats. Skolinspektionen granskade under
            2012 läsundervisningen i svenska för årskurs sju t.o.m. nio. Slutsatsen
            av granskningen är att eleverna inte utmanas i sin läsning och
            att skolorna sällan följer upp läsundervisningen. Den visar även
            att texter från digitala medier, exempelvis bilder, film och bloggar,
            sällan används i undervisningen och att flera skolor saknar skolbibliotek
            eller har skolbibliotek som behöver utvecklas så att biblioteket
            blir en aktiv del i elevernas läsutveckling. Där det finns bibliotek
            och bibliotekarier har de stor betydelse för elevers lärande.
          </p>
          <p xml:id="i-EaajGDoMDGVNVc5i2iucCE">
            År 2010 granskade Skolinspektionen undervisning med fokus på
            läsprocessen i svenska för årskurs fyra t.o.m. sex. Slutsatsen
            är att skolorna saknar strategier för läsutveckling i de årskurserna.
            Även om lärarna är bra på att hitta elevernas olika läsnivåer
            organiserar de inte undervisningen efter dem.
          </p>
          <p xml:id="i-X38e1HQpMLTQfKpDA545uK">
            Med anledning av ovanstående välkomnar Miljöpartiet förslaget
            om en fortbildningsinsats för lärare inom läs- och skrivområdet
            . Däremot ser vi förslaget som otillräckligt. Litteraturutredningen
            föreslog mer omfattande insatser. Flera remissinstanser har poängterat
            att fler behöver omfattas av insatsen, exempelvis att den behöver
            rikta sig till skol- respektive folkbibliotekarier för att folkbibliotek
            och skola ska kunna samarbeta och komplettera varandra i uppdraget
            läsfrämjande.
          </p>
          <p xml:id="i-B5WBmPGSmXh4WSvRBbdtsE">
            Miljöpartiet anser att läsning behövs i alla ämnen och fortbildningen
            ska vara öppen för alla lärare i förskola, grundskola och gymnasium.
            Förskollärare som ges möjlighet att ta del av kompetensutvecklingen
            kan fungera som de läsombud i förskolan som föreslagits. Utöver
            lärare har fler yrkesgrupper och professioner behov av kunskaper
            om läsningens betydelse och läsfrämjande. Med tanke på bibliotekens
            viktiga funktion bör även bibliotekarier ges möjlighet till kompetensutvecklingen
            för att fördjupa sin specialistkompetens inom fältet. Det utökar
            även möjligheterna för lärare och bibliotekarier att samarbeta
            och komplettera varandra.
          </p>
          <p xml:id="i-DxzpYRuP4TJHtk3h8wJnsg">
            Vad som här har anförts om att fler yrkesgrupper ska ha möjlighet
            att ta del av fortbildningsinsatser på läs- och skrivområdet ska
            riksdagen som sin mening ge regeringen till känna.
          </p>
          <head xml:id="i-Jqf4kNLBeBeEwLwiZGjYb5" type="h2">
            Skolbibliotek
          </head>
          <p xml:id="i-Hq94XPhhdUTwxuBRQhqJZN">
            Hälften av Sveriges elever saknar tillgång till ett bemannat
            skolbibliotek visar Kungliga bibliotekets rapport Skolbibliotek
            2012. En av sex elever saknar helt skolbibliotek. Det innebär
            att 210 000 elever i grundskolan och gymnasiet inte har tillgång
            till skolbibliotek på den skolenhet de går på. Sju procent av
            landets skolenheter har vare sig tillgång till skolbibliotek eller
            samarbete med folkbiblioteket för elevernas räkning. Två tredjedelar
            av skolorna som har tillgång till skolbibliotek har ingen eller
            lägre bemanning än 20 timmar i veckan på biblioteket. En av fyra
            elever som går på skolor som rapporterat personaltimmar har tillgång
            till ett skolbibliotek som är bemannat mindre än fem timmar i
            veckan. Det innebär att de skolbibliotek som finns ofta har så
            låg eller ingen bemanning att skolbibliotekspersonalen inte hinner
            undervisa eleverna i informationssökning och källkritik. Skolbibliotekspersonalen
            hinner heller inte göra särskilda insatser för elever med lässvårigheter.
          </p>
          <p xml:id="i-7P3tcYmpFxdbqJCWZnGvtU">
            Litteraturutredningen innehöll ett förslag om att tydliggöra
            skolbibliotekens betydelse i skolförordningen (2011:185) och gymnasieförordningen
            (2010:2039), för att främja elevernas intresse för läsning. En
            övervägande majoritet av remissinstanserna tillstyrkte förslaget.
            Flera remissinstanser ansåg att krav på bemannade skolbibliotek
            i stället bör lagregleras eller omformuleras till ett krav.
          </p>
          <p xml:id="i-J9CfXnYmtsmkFmdx7fi3GY">
            I propositionen konstateras att flera av utvärderingarna pekar
            på att elever i skolor med skolbibliotek med utbildade bibliotekarier
            har mellan 10 och 20 procent högre resultat i standardiserade
            lästest än elever i skolor med sämre biblioteksresurser. Trots
            det går propositionen inte vidare med litteraturutredningens förslag.
          </p>
          <p xml:id="i-V4ad2dmx2ZFwEHKANSwHkC">
            Miljöpartiet anser att skolbiblioteken är viktiga när det gäller
            att främja läsandet både i grundskolan och i vuxenutbildningen.
            Det är framför allt inte samlingen böcker som skolan har tillgång
            till som är avgörande utan tillgången till en skolbibliotekarie.
            För att underlätta elevers lärande behövs personal som är specialiserad
            på informationshantering, urval och kritisk analys. Därför bör
            det i skollagen formuleras krav på att alla skolbibliotek också
            måste ha utbildade bibliotekarier. Genom det blir skolbiblioteken
            ett forum för eleverna att stärka sin läsning, och de får också
            möjlighet att med hjälp av bibliotekarien, utveckla förmågan att
            förstå och analysera text, kritiskt granska innehåll och sätta
            in innehållet i relevanta sammanhang.
          </p>
          <p xml:id="i-XQ6iXudMXStBD9VXx4becw">
            Vad som här har anförts om att skolbiblioteken bör innefatta
            utbildad personal, bör riksdagen som sin mening ge regeringen
            till känna.
          </p>
          <head xml:id="i-8eDa4Hjj4FNdgsQ7rFj8C9" type="h2">
            Biblioteksersättningen
          </head>
          <head xml:id="i-Bs48nBd7FTN77wZumd73UG" type="h3">
            Förhandlingsrätt
          </head>
          <p xml:id="i-2BUYqMe2sSjJRiT13br5yu">
            Modellen med biblioteksersättning tillkom 1955 och har sedan
            dess varit väl förankrad. Sedan 1985 har nivån på ersättningen
            fastställts genom förhandlingar enligt ett avtal mellan regeringen
            och upphovsmännens organisationer. I direktiven till utredningen
            till Läsandets kultur anförde regeringen att utredaren skulle
            överväga om den förhandlingsordning mellan staten och upphovsmännen
            som tillämpas för biblioteksersättningen fortfarande är tidsenlig
            eller om den kan ersättas med ett annat förfarande som ger de
            berörda grupperna insyn i för dem viktiga processer. Denna skrivning
            antyder att regeringen inte prioriterar att rättighetshavarnas
            förhandlingsrätt säkras. Denna farhåga bekräftas delvis av att
            regeringen i propositionen inte ger uttryck för någon ambition
            att säkerställa rättighetshavarnas förhandlingsrätt; det saknas
            konstruktiva förslag på hur upphovsmännens förhandlingsrätt ska
            skyddas.
          </p>
          <p xml:id="i-E3tJTSjpUZfaMqcLxL119w">
            Miljöpartiet bedömer att risken finns att förhandlingsöverenskommelsen
            reduceras till förmån för ersättningar som ensidigt bestäms av
            regeringen. Miljöpartiet anser att detta vore olyckligt. För legitimiteten
            med biblioteksersättningen är det viktigt att förhandlingsrätten
            skyddas och ersättningen kopplas till antal bibliotekslån. Om
            så inte sker finns risken att ersättningen på sikt reduceras till
            att uppfattas som ett bidrag. Vi står inför risken att ett välfungerande
            system monteras ned, vilket också berörda rättighetshavare uttrycker
            en oro för.
          </p>
          <p xml:id="i-GP98eARxjZY16iMxDN6YVg">
            Miljöpartiet oroas av att upphovsmännens förhandlingsrätt om
            biblioteksersättning fortfarande förefaller hotad. Författarnas
            ställning behöver stärkas och därför anser vi att förhandlingsrätten
            bör förtydligas. En positiv utveckling för biblioteksersättningen
            bidrar till att kulturskaparna får bättre arbetsvillkor. Regeringen
            bör återkomma med tydliga förslag på åtgärder som leder till att
            författarnas förhandlingsrätt även på lång sikt säkras. Detta
            bör riksdagens som sin mening ge regeringen till känna.
          </p>
          <head xml:id="i-85cgousAKw66pB9U6QrKUR" type="h2">
            Riksdagens roll
          </head>
          <p xml:id="i-NDfA2coWR8WBojaUkQqSeA">
            Regeringen anför i propositionen att riksdagens beslut om den
            grundläggande inriktningen för biblioteksersättningen inte i detalj
            bör reglera ersättningens utformning utan vara begränsat till
            de övergripande principerna. Regeringen anför vidare att tidigare
            riksdagsbindningar bör upphävas och ersättas av ett ställningstagande
            med innebörden att grunden för biblioteksersättningen ska vara
            att de litterära upphovsmännen ska ersättas för att deras verk
            lånas ut vid folk- och skolbibliotek. I propositionen framhålls
            också att biblioteksersättningen ska bidra till att förbättra
            författarnas ekonomiska villkor.
          </p>
          <p xml:id="i-BnV9g21CnPewaMad5Xhjrc">
            Miljöpartiet delar själva grunddragen i förslaget till ställningstagande
            men anser att det är allvarligt om riksdagen fråntas möjligheten
            att fatta beslut om biblioteksersättningen. Propositionens förslag
            leder till att besluten i stället fattas av regeringen. Det är
            olyckligt om beslutsfattande som rör biblioteksersättningen koncentreras
            till Kulturdepartementet. Biblioteksersättningen är av alldeles
            för stor betydelse för Sveriges författare och översättare och
            därmed för nyproduktionen av svensk litteratur, för att riksdagens
            inflytande ska minskas. Miljöpartiet anser att riksdagen även
            fortsättningsvis ska ha det avgörande inflytandet över medelstilldelningen
            till biblioteksersättningen. För detta talar särskilt den oro
            som uttrycks av rättighetshavarna själva. Av det skälet bör riksdagen
            återkomma med förslag med innebörden att riksdagen ytterst fattar
            beslut om biblioteksersättningens omfattning och inte regeringen.
            Detta bör riksdagen som sin mening ge regeringen till känna.
          </p>
          <head xml:id="i-N1JiCPzcMTutgTNCUo7jU9" type="h2">
            Författarnas arbetsvillkor
          </head>
          <p xml:id="i-efFGxcfzbqF4zqDuZ4Xjq">
            I propositionen anför regeringen följande: Sett över en längre
            tidshorisont bör uppräkningen av ersättningen vara i paritet med
            den generella pris- och löneomräkningen för statens budget. Pris-
            och löneomräkningen innefattar ett visst effektivitets- och produktivitetskrav,
            vilket bland annat Författarförbundet har påtalat. Regeringen
            anser dock att de ekonomiska förutsättningarna för biblioteksersättningen
            inte på ett avgörande sätt bör avvika från det som gäller för
            statens budget i övrigt. Regeringen avser att inleda en dialog
            med upphovsmännens parter om de föreslagna förändringarna i en
            ny förhandlingsordning.
          </p>
          <p xml:id="i-Ab6j7B742DSzQHFMSMtrnu">
            Regeringen bör enligt Miljöpartiets mening återkomma till riksdagen
            med förslag om hur upphovsmännens arbetsvillkor kan stärkas. Att
            författare, lyriker, översättare och andra upphovsmän kan verka
            under rimliga förhållanden är avgörande för att framtidens litteraturproduktion
            ska säkras. Det kan också ifrågasättas om systemet med pris- och
            löneomräkning i det här fallet bör användas. Det innebär att litteraturproduktionen
            tvingas underkasta sig krav på effektivitet och produktivitet
            på ett sätt som riskerar att få till följd att upphovsmännens
            möjligheter till rimliga arbetsvillkor försämras. Kulturskapande
            är väsensskilt från produktion av fysiska ting och det är därför
            inte rimligt att författare och lyriker behöver underkasta sig
            effektivitetskrav enligt samma art som näringslivet. En på förhand
            definierad modell för uppräkning riskerar också att leda till
            att förhandlingarna i praktiken förlorar sin betydelse.
          </p>
          <p xml:id="i-EjrefsX5qndHB3ejEdFsjR">
            Vad som här har anförts om att regeringen måste vidta åtgärder
            för att rättighetshavare ska få rimliga arbetsvillkor bör riksdagen
            som sin mening ge regeringen till känna.
          </p>
          <head xml:id="i-G9gpEwBWcoQmsoFKQWxuna" type="h2">
            E-böcker
          </head>
          <p xml:id="i-MDcJU4qDLhh9TimDS7uMje">
            E-böcker fyller en funktion i litteraturutbudet som ett viktigt
            komplement till traditionella böcker. Digitaliseringen av samhället
            skapar otroligt många möjligheter, och inte minst e-böckerna har
            en potential att öka litteraturens tillgänglighet.
          </p>
          <p xml:id="i-HnNMBMzunEccDZv7DfazE1">
            Försäljningen av e-böcker ökar, men så länge varje enskilt lån
            innebär en kostnad för biblioteken på 20 kronor blir utlåningskostnaderna
            orimligt höga, vilket hämmar litteraturens spridning och tillgänglighet.
            Det innebär också en ekonomisk belastning på folkbiblioteken.
            Detta får den märkliga konsekvensen att ju mer populär litteratur,
            desto större blir kostnaden för biblioteken.
          </p>
          <p xml:id="i-LyuwJsFqmpCbf888Fe3DyD">
            Den svenska regeringen måste enligt Miljöpartiets mening ta initiativ
            för en hållbar lösning för e-boken i Sverige. I Norge har staten
            gått in och utformat ett digitalt biblioteksavtal. Böcker som
            publicerats mellan år 1900 och 2000 i Norge ska således läggas
            ut fritt på ett digitalt bibliotek. Äldre böcker ska kunna laddas
            hem och upphovsrättsskyddade verk kommer att finnas för läsning
            på skärmen. Samtliga norska förlag finns med i det digitala biblioteket,
            som drivs av norska Nasjonalbiblioteket. Sammanlagt beräknas digitaliseringsprojektet
            kosta åtta miljoner norska kronor. För att skapa en hållbar lösning
            i Sverige bör regeringen ta ett initiativ till en bred utredning/parlamentarisk
            beredning runt e-boken och framtiden, inte minst bibliotekens
            roll. Detta bör riksdagen som sin mening ge regeringen till känna.
          </p>
        </div>
        <div xml:id="i-Q3BAccH2WS6j9WEHnGkrTf" type="signatureBlock">
          <list xml:id="i-EMD3924vpAX6gpSyov55s1">
            <item xml:id="i-wMsqEf8jBKpK2RzLCsuvM" type="signature">
              Tina Ehn (MP)
            </item>
            <item xml:id="i-P4zDJLVPsbam5gpsfErJm2" type="signature">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
