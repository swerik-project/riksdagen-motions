<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-KrU-00137">
  <teiHeader>
    <fileDesc>
      <titleStmt>
        <title>Vissa kulturpolitiska frågor</title>
        <author corresp="i-EgXqeVnPhVAxu5tLpK9F8M">av Vasiliki Tsouplaki m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:137 av Vasiliki Tsouplaki m.fl. (V)</title>
          <idno type="rdwebb">H702137</idno>
          <rs type="number">137</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H702137/text</ref>
          <ref type="dokument_url_html">http://data.riksdagen.se/dokument/H702137</ref>
          <ref type="dokumentstatus_url_xml">http://data.riksdagen.se/dokumentstatus/H702137</ref>
          <ref type="docx">http://data.riksdagen.se/fil/651B0CED-7AE6-45BA-ABDF-C11FDD5E66D4</ref>
          <ref type="pdf">http://data.riksdagen.se/fil/6AC23F94-08E1-45EF-A2C6-D0ED7405641C</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8JUZKySqdtdNqriCENd9Ns" type="signed"/>
        <correspContext corresp="i-8JUZKySqdtdNqriCENd9Ns">
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-B4JhE4r3jVnQyZbu4FtmTV" type="submitted">
          <date when="2019-09-23"/>
          <time when="14:32:55"/>
        </correspAction>
        <correspAction xml:id="i-3BzSV7QgK6TokLWd3iDaPJ" type="reviewed">
          <date when="2019-09-23"/>
          <time when="16:20:24"/>
        </correspAction>
        <correspAction xml:id="i-TYf9n7FEwVZBJJ3VxingVE" type="referred">
          <date when="2019-10-11"/>
        </correspAction>
        <correspAction xml:id="i-UqTscw7duoyEy8gsat2HwK" type="assigned">
          <date when="2020-04-29"/>
          <time when="17:33:35"/>
        </correspAction>
        <correspContext corresp="i-UqTscw7duoyEy8gsat2HwK">
          <ref type="assignedTo">Kulturutskottet</ref>
        </correspContext>
        <correspAction xml:id="i-EftdrMKGSrPY3fwDTwrCfL" type="behandlas_i"/>
        <correspContext corresp="i-EftdrMKGSrPY3fwDTwrCfL">
          <ref type="uppgift">2019/20:KrU11</ref>
          <ref type="ref_dok_id">H701KrU11</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU11</ref>
          <ref type="ref_dok_titel">Frågor om film och public service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6kQyGhC2kcx4uNCBEVHUhP" type="behandlas_i"/>
        <correspContext corresp="i-6kQyGhC2kcx4uNCBEVHUhP">
          <ref type="uppgift">2019/20:KrU10</ref>
          <ref type="ref_dok_id">H701KrU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">KrU10</ref>
          <ref type="ref_dok_titel">Kultur för alla</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2019/20:137 av Vasiliki Tsouplaki m.fl.
          (V) Vissa kulturpolitiska frågor
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-6TrCXNqa8e5GmEEGVRVjr3">
            Förslag till riksdagsbeslut
          </head>
          <list style="ol">
            <item xml:id="i-HKZ5RUeo4dfwG3GS9rztxq">
              Riksdagen ställer sig bakom det som anförs i motionen om att
              det bör införas en stopplag mot att lägga ut folkbiblioteken på
              entreprenad och tillkännager detta för regeringen.
            </item>
            <item xml:id="i-Lga2ZBqAcndUDxVAg9eX4u">
              Riksdagen ställer sig bakom det som anförs i motionen om att
              regeringen bör få i uppdrag att utreda statusen för de lokala
              filmarkiven och säkerställa att det finns kompentens, teknik och
              ekonomiska resurser att digitalisera dessa arkiv samt fastställa
              om det kan vara aktuellt med ett uppdrag för Svenska Filminstitutet
              att ta hand om lokala filmarkiv som riskerar att bli förstörda,
              och detta tillkännager riksdagen för regeringen.
            </item>
            <item xml:id="i-5NT6rmKcZ71Rf1Kb4pjaEg">
              Riksdagen ställer sig bakom det som anförs i motionen om att
              regeringen bör tillsätta en statlig utredning för att genomlysa
              musiklivets villkor på alla nivåer från statliga subventioner,
              turnéstruktur och myndigheters samverkan till exportfrågor och
              tillkännager detta för regeringen.
            </item>
          </list>
        </div>
        <div type="motContent">
          <head xml:id="i-PR2bkJF2HFjeZhFUzLU3sz" type="h1">
            Inledning
          </head>
          <p xml:id="i-XUF58Rcz8D3m7YpXnATyYi">
            Kulturen ska vara fri och frispråkig. I dag händer det att kultur
            tystas och läggs tillrätta, ibland med goda föresatser, ibland
            med klassförakt, sexism eller hat som grund. Vänsterpartiet är
            konsekventa försvarare av konstnärlig frihet och yttrandefrihet.
            I dag angrips yttrandefriheten och det fria kulturlivet av extremhögern.
            Deras kulturkamp syftar till att tysta obekväma åsikter och föra
            oss tillbaka till en tid då kritik mot makten betraktades som
            illojalitet mot nationen. Vänsterpartiet anser att det är en ytterst
            viktig princip att politiker inte ska styra det konstnärliga innehållet.
            Konsten får aldrig reduceras enbart till sådant som är lättillgängligt,
            politiskt korrekt eller ämnat att underhålla för stunden.
          </p>
          <p xml:id="i-YHAUZL2mZaAEPFpDwoAiza">
            Att uttrycka sig genom konsten är en fundamental mänsklig rättighet.
            Varje konstnärligt uttryck är unikt och en viktig del av det samhälle
            vi lever i. Resultatet av konstnärligt skapande kan inte likställas
            med vanliga varor och tjänster utan har en särskild dimension.
            Marknadskrafterna kan inte ensamma garantera att det finns en
            mångfald av kulturuttryck, vare sig lokalt, regionalt, nationellt
            eller internationellt, utan huvudansvaret för detta vilar på det
            allmänna och på kulturpolitiken i stort. Det måste därför ges
            förutsättningar för att alla ska få möjlighet att utveckla sin
            skapande förmåga och vara aktiva deltagare på likvärdiga villkor
            i kulturlivet.
          </p>
          <p xml:id="i-FTk93AgC7wnb2o2SLjCw4B">
            Den centrala frågan för Vänsterpartiet är hur vi ska kunna skapa
            ett kulturliv för alla och inte bara för några få. Därför måste
            vi se till att tillgängliggöra kultur genom bibliotek och filmarkiv,
            vi måste ta hand om våra kulturutövare och möjliggöra för skapande.
            Om Sverige ska leva upp till 2 § regeringsformen som slår fast
            att den ”enskildes kulturella välfärd” ska vara ett av tre ”grundläggande
            mål för den offentliga verksamheten” och nå sitt kulturpolitiska
            mål om att ”kreativitet, mångfald och konstnärlig kvalitet ska
            prägla samhällets utveckling” så måste de som producerar kulturen
            och konsten ges goda förutsättningar att verka.
          </p>
          <head xml:id="i-5S5vuVoLsBHUux8AskpHW8" type="h1">
            Stopplag kring privatisering av biblioteken
          </head>
          <p xml:id="i-QXn6XgRgYTVnFWVQfRAmYc">
            Biblioteken är en viktig del av vår demokrati och den kulturella
            institution som är mest utbredd i vårt land. Alla kommuner måste
            ha ett bibliotek och på många håll i landet har invånarna tillgång
            till en biblioteksfilial på nära håll. Tyvärr har utvecklingen
            de senaste decennierna varit negativ då runt 400 biblioteksfilialer
            lagts ner. För Vänsterpartiet är det centralt att kulturen finns
            lätt tillgänglig då forskningen visar att avstånd utgör ett hinder
            för många grupper och då framför allt socioekonomiskt svaga. Genom
            att för­medla kunskap och utgöra en plattform för tankar, idéer
            och åsikter har folkbiblioteken ett stort ansvar för samhällets
            utveckling. Biblioteken utgör också en mötesplats för medborgare
            och civilsamhälle och är en garant för folkbildningen. I många
            kommuner är biblioteket också en central kulturaktör med omfattande
            programverksamhet. Dit går förskolegrupperna för att ta del av
            teater och de lokala konstnärerna kan ställa ut.
          </p>
          <p xml:id="i-HW5LCyR262UwgoFctagoEt">
            Högern letar hela tiden upp nya välfärdsområden som företag kan
            göra vinst på. På flera håll i landet har därför biblioteken privatiserats.
            Men när vi går in på ett bibliotek ska vi inte vara kunder. Privatiseringarna
            av biblioteken riskerar att förändra bibliotekens kvalitetsnivå,
            oberoende och tillgänglighet. Vi vill att biblioteken ska stå
            fria från styrning av marknadskrafterna och kommersiella intressen.
          </p>
          <p xml:id="i-9ko8toWKSwWrkKCfbquWZt">
            Att privatisera bibliotek och verksamhet kommer med stora risker.
            Det leder bland annat till en fragmentisering av bibliotekssystemet.
            Idag är stora delar av bokbeståndet gemensamt och kan nås genom
            gemensamma lånekataloger, vid privatisering kommer biblioteken
            inte längre att kunna genomföra den typen av samverkan. Vidare
            är det stor risk att de ersättningssystem som kommunerna skapar
            när biblioteken läggs ut på entreprenad ger olyckliga incitament.
            Vi har sett exempel där utlåningssiffrorna utgjort grund för ersättning
            och lett till en prioritering av inköp av ”bestsellers” och böcker
            på andra språk har fått stå tillbaka. Det är mycket olyckligt
            om en så viktig verksamhet som våra folkbibliotek utgör ska omstöpas
            utifrån affärstänkande. Vi menar att det går på tvären med bibliotekslagen
            och de nationella målen för kulturverksamheten. Vänster­partiet
            menar att utvecklingen som vi ser där folkbibliotekens verksamhet
            privatiseras måste stoppas.
          </p>
          <p xml:id="i-VX3sZFQMo9kiy9mRBg7iVo">
            Det bör införas en stopplag mot att lägga ut folkbiblioteken
            på entreprenad. Detta bör riksdagen ställa sig bakom och ge regeringen
            tillkänna.
          </p>
          <head xml:id="i-MgSSVvwXUauQTc9fTSnt4f" type="h1">
            Digitaliseringen av film
          </head>
          <p xml:id="i-V1NsEixDTJdGiD5vQXMjyD">
            I dag görs och visas film nästan uteslutande digitalt. Den analoga
            filmtekniken är helt på väg ut. I Svenska Filminstitutets arkiv
            finns närmare 9 000 filmer. Om kommande generationer ska kunna
            ta del av vårt filmiska kulturarv, från sent 1800-tal till 2000-tal,
            måste det digitaliseras. Vänsterpartiet anser att det svenska
            filmiska kulturarvet har lika stor vikt som andra kulturarv och
            inte får förfalla. Det filmiska kulturarvet får inte heller vara
            otillgängligt för allmänheten. Med den digitalisering som nu görs
            kan filmerna visas på alla digitala biografer och på webben, via
            dvd och tv m.m. Det handlar kort sagt om en historisk möjlighet
            att göra kulturarvet tillgängligt i stor skala, samtidigt som
            det finns en historisk risk att större delen av filmarvet går
            förlorad om inte denna chans tillvaratas. Det finns många problem
            idag i arbetet att digitalisera, dock menar Svenska Filminstitutet
            att läget nu ser ljusare ut än bara för ett par år sedan. Med
            det sagt måste satsningarna kvarstå.
          </p>
          <p xml:id="i-89md5Sqtkyh3EyquhmUfhu">
            Biografernas digitalisering och framväxten av nya digitala visningsformer
            för live­sändningar av exempelvis dans, opera och annan musikföreställning
            har gett möjligheter till ett ökat och mer flexibelt kulturutbud
            i hela landet. Av Landsbygdskommitténs betänkande För Sveriges
            landsbygder – en sammanhållen politik för arbete, hållbar tillväxt
            och välfärd (SOU 2017:1) framgår att digitaliseringen av film
            medfört att vilande biografer på mindre orter har kunnat öppnas
            igen. Däremot står de lokala filmarkiven inför samma tekniska
            problem som Filminstitutets arkiv tidigare har mött och de har
            generellt mindre resurser än de nationella arkiven för att påbörja
            digitaliseringsprojekt. Det är oroande att det kulturarv som de
            lokala filmarkiven förvaltar riskerar att bli obrukbara.
          </p>
          <p xml:id="i-XRYqv7YzCQy5EHobXCzqXr">
            Regeringen bör få i uppdrag att utreda statusen för de lokala
            filmarkiven och säker­ställa att det finns kompentens, teknik
            och ekonomiska resurser att digitalisera dessa arkiv samt fastställa
            om det kan vara aktuellt med ett uppdrag för Svenska Filminstitutet
            att ta hand om lokala filmarkiv som riskerar att bli förstörda.
            Detta bör riksdagen ställa sig bakom och ge regeringen till känna.
          </p>
          <head xml:id="i-UZBNyCTeQUpPryePAJo7en" type="h1">
            Tillsätt en statlig utredning om villkoren i musiklivet
          </head>
          <p xml:id="i-48AGq57FLn66auvSf9hE4S">
            Varje generation har utifrån de musiktraditioner som funnits
            fått erövra sitt eget utrymme och sin egen musik. Det finns i
            dag ett brett spektrum av musikgenrer, en musikalisk mångfald
            som vi har anledning att vara stolta över. Men dessa genrer och
            stilar lever under mycket olika ekonomiska villkor. En alltför
            snålt tilltagen ekonomi gör också att kvaliteten sjunker eftersom
            många verksamheter slåss om samma pengar.
          </p>
          <p xml:id="i-UXHxmk6gKr3Y4Kbq4Mw6Dx">
            Det är politikens ansvar att musiken i landet får förutsättningar
            att utvecklas och expandera. Musik är, tillsammans med film, den
            konstart som ungdomar från alla samhällsklasser kommer mest i
            kontakt med, både som mottagare och utövare. 600 000 personer
            i landet sjunger i kör. Ungdomar repar och spelar i band i tusentals
            källare och tillfälliga lokaler. Intresset för visan har utvecklats
            starkt och vissjungandet har blivit en rörelse som förenar över
            generationsgränserna. Musik- eller kulturskolor finns i nästan
            alla kommuner. Lokala orkestrar, körer och musikhus, regionala
            och nationella institutioner utgör stommen i det samhälleligt
            stödda musiklivet. Samtidigt står det fria musiklivet, professionella
            grupper, musiker och sångare, för en mycket stor del av musikutbudet.
            Många väljer att frilansa av konstnärliga skäl. Deras konstnärliga
            frihet är av vital betydelse för musikens utveckling.
          </p>
          <p xml:id="i-614ojpBVETZKzcgoqiDpvW">
            Förutsättningarna för svenskt musikliv har dock förändrats mycket
            de senaste åren bland annat beroende på digitaliseringen och globaliseringen.
            Nätverket Ett musikliv för alla, som samlar 22 nationella musikorganisationer,
            har sedan en längre tid önskat en oberoende, parlamentarisk utredning
            av musiklivets komplexa villkor. Syftet är att musikpolitiken
            ska moderniseras och uppdateras. Frågor som bör ses över är exempel­vis
            hur villkoren för offentligt stöd när det gäller olika musikinriktningar
            kan bli mer lika, hur de statliga anslagen till musik kan säkerställa
            att en musikalisk mångfald presenteras för landets invånare, hur
            regionernas stöd till musiklivet kan göras mer likt över landet,
            hur musikers PR, management och bokning kan stimuleras, hur politiken
            kan skapa förutsättningar för att säkra återväxten av nya musiker
            och musikskapare som vill satsa på en professionell verksamhet
            och hur de politiska strukturerna kan bli tydligare. Vidare bör
            utredningen ta fram förslag på en samordnad strategi för interna­tionell
            musikpolitik. Sedan uppropet startade har det tagits initiativ
            på regional nivå att tillsammans med musikorganisationerna ta
            fram ett arbetssätt för att underlätta planer­ingen av turnéverksamheten
            för frilansande musiker och arrangörer. Vi följer med spänning
            utvecklingen av det digitala verktyget och arbetet med Samspel,
            en utredning som syftade till att skapa hållbara modeller för
            framtida turnéstrukturer över Sveriges regiongränser och på så
            sätt ge bättre förutsättningar för en levande musikscen i hela
            landet, och väljer därför att inte ta med den delen i denna motion.
          </p>
          <p xml:id="i-KCZevA7wBBwm9AzM4sAjbN">
            Vänsterpartiet delar nätverkets syn på att villkoren för musiklivet
            behöver ses över från grunden.
          </p>
          <p xml:id="i-2ttzY8i3HYAegKxdXffFUM">
            Regeringen bör tillsätta en statlig utredning för att genomlysa
            musiklivets villkor på alla nivåer från statliga subventioner,
            turnéstruktur och myndigheters samverkan till exportfrågor. Detta
            bör riksdagen ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-E8sG4zi87GJ46NsHwtwi3G" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-Py3ryjssdgd3c2qdXovPMo" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-2jFCWsi21qqdY4L4egkFgP" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-C8HSfsTL5KNYKx99kYPshP" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-TqsfGCgyvTm8CvP4RNMEYe" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-KcJqaTnLsD7cGSF4vPU87U" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-GnPm9QPp2ATHzQbNBFHQtG" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-855fcbSPbZ7recZFXBtUQq" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
