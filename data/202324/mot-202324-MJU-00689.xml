<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-MJU-00689">
  <teiHeader>
    <fileDesc>
      <titleStmt>
        <title>Virtuella stängsel</title>
        <author corresp="i-FDkKvDMncsBnE8nzn8d1Re i-4K631U2FyQthafuME3cNGX">av Emma Nohrén och Janine Alm Ericson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:689 av Emma Nohrén och Janine Alm Ericson (båda MP)</title>
          <idno type="rdwebb">HB02689</idno>
          <rs type="number">689</rs>
          <orgName type="comitteeAbbreviation">MJU</orgName>
          <ref type="dokument_url_text">https://data.riksdagen.se/dokument/HB02689/text</ref>
          <ref type="dokument_url_html">https://data.riksdagen.se/dokument/HB02689</ref>
          <ref type="dokumentstatus_url_xml">https://data.riksdagen.se/dokumentstatus/HB02689</ref>
          <ref type="pdf">https://data.riksdagen.se/fil/1DCBBDE4-C040-4E23-8112-73EDF32040BB</ref>
          <ref type="docx">https://data.riksdagen.se/fil/950C11AB-A2B1-481F-9E2B-09FD0B84BE20</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-FDkKvDMncsBnE8nzn8d1Re</idno>
            <name>Emma Nohrén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-VXLLLcQZjYx6GMhzo4FYbo" type="signed"/>
        <correspContext corresp="i-VXLLLcQZjYx6GMhzo4FYbo">
          <note type="signatory" corresp="i-FDkKvDMncsBnE8nzn8d1Re"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-VzepLm3MeFsDNasvFjvKLH" type="submitted">
          <date when="2023-10-02"/>
          <time when="16:17:30"/>
        </correspAction>
        <correspAction xml:id="i-XbKHMPLbQVe3mvUNoZWPN6" type="reviewed">
          <date when="2023-10-02"/>
          <time when="17:31:42"/>
        </correspAction>
        <correspAction xml:id="i-QeePUrVE2H2bvoezkNq2CJ" type="referred">
          <date when="2023-10-17"/>
        </correspAction>
        <correspAction xml:id="i-7X1BjwaWHuniGfFKqmEUK7" type="assigned">
          <date when="2024-04-04"/>
          <time when="16:05:45"/>
        </correspAction>
        <correspContext corresp="i-7X1BjwaWHuniGfFKqmEUK7">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-QpsKwwVW3GZ5TRaE26Rvrn" type="behandlas_i"/>
        <correspContext corresp="i-QpsKwwVW3GZ5TRaE26Rvrn">
          <ref type="uppgift">2023/24:MJU11</ref>
          <ref type="ref_dok_id">HB01MJU11</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">MJU11</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-24gYwNqA73B2JkbabYKAD2" type="motHeader">
        <div xml:id="i-Nbmdin7eqMyeXLNWs6aHL3" type="motTitle">
          Motion till riksdagen 2023/24:689 av Emma Nohrén och Janine Alm
          Ericson (båda MP) Virtuella stängsel
        </div>
      </div>
      <div xml:id="i-W55p9aWyuUB27pt1ySGbkq" type="motBody">
        <div xml:id="i-X4wEmXRB1hyaX1JzsavWdP" type="motProposal" subtype="förslag">
          <head xml:id="i-3vxEwFbaPZtEvNx9DYyekq">
            Förslag till riksdagsbeslut
          </head>
          <list xml:id="i-ENo6QoQfdPXauTUWtLM6T1">
            <item xml:id="i-CRdDNtYfoWkqmGF1JJrh7C" sortKey="Yrkande 1">
              Riksdagen ställer sig bakom det som anförs i motionen om att
              ge Jordbruksverket i uppdrag att utvärdera den senaste forskningen
              om virtuella stängsel för att se om det finns stöd för att göra
              användning tillåtlig i Sverige och tillkännager detta för regeringen.
            </item>
          </list>
        </div>
        <div xml:id="i-NGhdF9U7kkM3hWkgdTznZj" type="motContent">
          <head xml:id="i-AxZwu6928mgSrKTcsvjjUB" type="h1">
            Virtuella stängsel kan gynna biologisk mångfald och minska kostnader
          </head>
          <p xml:id="i-BfSnzPTZScAMj9S6BbWPb7">
            Betande djur gör en enorm nytta för biologisk mångfald och öppna
            landskap och det är önskvärt att hitta ett enkelt sätt som kan
            styra betestrycket till områden med högre naturvärden. Det skulle
            kunna garantera en riktad skötsel där det behövs mest för naturvården.
            Precisionsskötsel med flexibla betessystem där betestrycket kan
            ökas eller minskas både rumsligt och tidsmässigt för specifika
            naturvårdsmål skulle kunna underlätta en effektivare skötsel av
            gräsmarkerna som bidrar till den biologiska mångfalden. Men undersökningar
            visar att kostnaderna för djurproducenter att sätta upp och underhålla
            stängsel kan vara ett hinder för viljan att beta på dessa marker.
            Här skulle virtuella stängsel vara en av lösningarna.
          </p>
          <p xml:id="i-2d8AAZKD24XU4xfc9AY9sa">
            I många länder är det tillåtet med virtuella stängsel, dvs halsband
            för betande djur som med hjälp av ljussignal i första hand och
            en låg elstöt i sista hand får djur att hålla sig inom ett område
            som ägaren styr med GPS. Det finns många fördelar med virtuella
            stängsel, man kan styra betningen så att den ger maximal nytta
            för biodiversitet och skapa virtuella hagar inom större inhägnade
            områden eller där stängsling är svårt eller inte ekonomiskt.
          </p>
          <head xml:id="i-9ti99VG7koepYCy3SxSJuF" type="h1">
            Många fördelar
          </head>
          <p xml:id="i-R5bFjdkGGdCtLKt9zyF1fP">
            De virtuella stängslen ger också många andra fördelar – det förenklar
            flytt av djur mellan hagar, man kan skapa exkluderingszoner inom
            ett område och man får en direkt överblick på grupp- och individnivå.
            Systemen ger liveuppdateringar som gör att man kan se störningar
            av gruppen, tex rovdjursattacker, djurens aktivitet och rörelsemönster
            både på flock- och individnivå. Systemet varnar om något djur
            uppträder på ett onormalt sätt, vilket gör att man snabbt kan
            upptäcka sjuka och/eller skadade djur.
          </p>
          <head xml:id="i-6bWdSv9NzLHn4vET29hTLV" type="h1">
            Hur fungerar det?
          </head>
          <p xml:id="i-WTf8iDT3eMyRH5ynRA7vP5">
            Det finns flera märken på marknaden men gemensamt för de som
            kallas virtuella stängsel är att alla vuxna djur får individuella
            halsband som känner av var djuren befinner sig, och djurägaren
            kan styra vilket område djuren kan befinna sig i via en app i
            telefonen. Lamm och kalvar har inget halsband utan håller sig
            i närheten av sina mödrar. Djurägaren ställer in den virtuella
            hagens storlek och gränser i appen och ser också var varje individ
            befinner sig och får varningar när djuren passerar gränserna eller
            om något onormalt händer, tex snabba rörelser vid rovdjursattack
            eller liknade.
          </p>
          <p xml:id="i-RuHUxbk1VA4yAcM5j8k9nx">
            När djuret passerar en virtuell gräns (GPS-gräns/Nofence boundary)
            avger halsbandet en ljudsignal med stigande ljudfrekvens, ljudzon
            1. Ljudet signalerar till djuret att det befinner sig utanför
            det tillåtna betesområdet. Om djuret vänder om och går tillbaka
            in i betesområdet (önskat beteende) upphör signalen, men om djuret
            fortsätter framåt och ljudsignalen når sin maximala frekvens (efter
            5–20 sekunder beroende på djurets hastighet) avger halsbandet
            en svag elektrisk stöt. Styrkan på elstöten är 0,1 joule för får
            och getter och 0,2 joule för nötkreatur med en maximal spänning
            på 1,5 kV i 0,5 sekunder. Detta är betydligt svagare än ”vanliga”
            elstängsel som normalt har en styrka på 5 joule med en spänning
            på 7 kV. Stannar djuret kvar utanför den virtuella gränsen efter
            den första elstöten upprepas förfarandet med ljudsignal och elstöt
            av samma styrka. Ett djur kan få maximalt tre ljudsignaler (passera
            genom tre ljudzoner) och tre elstötar på sin väg ut ur hagen,
            därefter stängs systemet av och lantbrukaren får ett meddelande
            i sin app om att djuret har rymt. GPS-funktionen fortsätter att
            fungera även utanför betesområdet så att eventuella rymlingar
            kan letas upp.
          </p>
          <p xml:id="i-PkJ6Hu7ZCsvwBY1mLRYLyK">
            När djuret återvänder till hagen sker en automatisk aktivering
            av systemet när halsbandet är tillbaka på rätt sida av den virtuella
            gränsen oavsett om det gått tillbaka frivilligt eller är inföst.
            På sin väg tillbaka in i hagen avger halsbanden inga ljudsignaler
            eller elstötar.
          </p>
          <head xml:id="i-Ee35SzDQ9cNn5NnDKQVxZn" type="h1">
            Svensk lagstiftning
          </head>
          <p xml:id="i-WBh8SHe69cZ5BDPrvV6pLr">
            Enligt svensk djurskyddslag 2 kap. 16 § djurskyddsförordningen
            (2019:66) är det inte tillåtet att använda utrustning som ger
            elektriska stötar i avsikt att styra ett djurs beteende. Det tycker
            vi är rätt bra och vi vill inte ändra lagstiftningen. Men ”vanliga
            elstängsel” är ett undantag från lagen och vi anser att Jordbruksverket
            ska utvärdera den tillgängliga forskningen för att se om samma
            undantag kan göras för virtuella stängsel. Beslut ska fattas på
            vetenskaplig grund eller väl beprövade metoder, och av den forskning
            och de projekt vi hittills tagit del av anser vi att fördelarna
            överväger nackdelarna med systemet. Den forskning och de undersökningar
            vi tagit del av på ko och får visar att djuren lär sig systemet
            snabbt, de lär av varandra, de är inte rädda för de virtuella
            gränserna, de har inte högre stressnivåer utan verkar snarare
            vara väldigt välmående. Sen finns det enstaka individer som inte
            passar för systemet men det ser man snabbt tack vare att man får
            individuella data och på så sätt kan flytta den/de till traditionell
            inhägnad. Just nu håller den senaste säsongens forskningsprojekt
            på att sammanställas och publiceras. Vi anser att regeringen ska
            ge Jordbruksverket i uppdrag att utvärdera den forskning och de
            projekt som genomförts i Sverige under de senaste åren och se
            om virtuella stängsel kan bli tillåtligt i Sverige.
          </p>
          <p xml:id="i-JQ7AzUxXv8AFftpTowYffi">
            Vi tror att virtuell stängselteknik kan vara ett snabbt, flexibelt
            och effektivt verktyg för skötsel och styrning av betestryck.
          </p>
        </div>
        <div xml:id="i-2ypvqkiqkA95QPPv4NRGpm" type="motSignatures">
          <list xml:id="i-Eo2aSQshhgW9QV5mgjcohx">
            <item xml:id="i-UYVedbEfhvA366Lv3bi5o9" who="i-FDkKvDMncsBnE8nzn8d1Re">
              Emma Nohrén (MP)
            </item>
            <item xml:id="i-4mMaVDwS55QjWviNzKNuEZ" who="i-4K631U2FyQthafuME3cNGX">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
