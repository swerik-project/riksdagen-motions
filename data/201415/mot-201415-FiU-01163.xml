<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-FiU-01163">
  <teiHeader>
    <fileDesc>
      <titleStmt>
        <title>Översyn av rättsliga regler för kommunalt finanssamarbete</title>
        <author corresp="i-9bqWLXmB7Cb3r3JUmkkLBy">av Hans Ekström (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1163 av Hans Ekström (S)</title>
          <idno type="rdwebb">H2021163</idno>
          <rs type="number">1163</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H2021163/text</ref>
          <ref type="dokument_url_html">http://data.riksdagen.se/dokument/H2021163</ref>
          <ref type="dokumentstatus_url_xml">http://data.riksdagen.se/dokumentstatus/H2021163</ref>
          <ref type="docx">http://data.riksdagen.se/fil/4809290A-AB7B-4A84-A4B4-429581EEF32A</ref>
          <ref type="pdf">http://data.riksdagen.se/fil/5C1C730E-042C-47C9-9FFC-236693C697C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9bqWLXmB7Cb3r3JUmkkLBy</idno>
            <name>Hans Ekström</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-UWgBEsLKwjGSqqajcEJhMG" type="signed"/>
        <correspContext corresp="i-UWgBEsLKwjGSqqajcEJhMG">
          <note type="signatory" corresp="i-9bqWLXmB7Cb3r3JUmkkLBy"/>
        </correspContext>
        <correspAction xml:id="i-MSUznDicjSsqZGLqgWqkDE" type="submitted">
          <date when="2014-11-07"/>
          <time when="10:01:41"/>
        </correspAction>
        <correspAction xml:id="i-KZyVfxpmGX9vN7yjvuLFxH" type="referred">
          <date when="2014-11-12"/>
        </correspAction>
        <correspAction xml:id="i-X4LfbZs8gMgJyYPPBcZ3yC" type="assigned">
          <date when="2016-05-11"/>
          <time when="13:25:55"/>
        </correspAction>
        <correspContext corresp="i-X4LfbZs8gMgJyYPPBcZ3yC">
          <ref type="assignedTo">Finansutskottet</ref>
        </correspContext>
        <correspAction xml:id="i-FxrmhtLvufbKfapQXuoRag" type="behandlas_i"/>
        <correspContext corresp="i-FxrmhtLvufbKfapQXuoRag">
          <ref type="uppgift">2014/15:FiU26</ref>
          <ref type="ref_dok_id">H201FiU26</ref>
          <ref type="ref_dok_typ">bet</ref>
          <ref type="ref_dok_rm">2014/15</ref>
          <ref type="ref_dok_bet">FiU26</ref>
          <ref type="ref_dok_titel">Kommunala frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AGvYRvYFxHEcVaciG5YVbf" type="motHeader">
        <div xml:id="i-BqgWSsonrvZic6KLuMwAsr" type="motTitle">
          Motion till riksdagen 2014/15:1163 av Hans Ekström (S) Översyn
          av rättsliga regler för kommunalt finanssamarbete
        </div>
      </div>
      <div xml:id="i-nUR67n4Pp7FG8MLJVFB49" type="motBody">
        <div xml:id="i-h5T5X6sZifShginfsqcZC" type="motProposal" subtype="förslag">
          <head xml:id="i-X5YZRPEVrCcyn5Eq8rLKdu">
            Förslag till riksdagsbeslut
          </head>
          <list xml:id="i-JhvuU4yqRyvJJ3HaCUg9G2" style="ol">
            <item xml:id="i-JFWVjESnHk6uuFgMkgiwey">
              Riksdagen tillkännager för regeringen som sin mening vad som
              anförs i motionen om att se över det regelverk som berör kommunalt
              finanssamarbete.
            </item>
          </list>
        </div>
        <div xml:id="i-G8WDf7txciqESLJe5SWFg" type="motContent">
          <head xml:id="i-Pi4KUFKw4REzsE6KEdF7nP" type="h1">
            Motivering
          </head>
          <p xml:id="i-FjBrZ6rszFvLaDsbSzPqrx">
            Sedan snart tre decennier tillbaka har väsentliga delar av den
            lokala och regionala offentliga sektorns finansiering hanterats
            via samarbetsorganisationen Kommuninvest. Grundidén är att svenska
            kommuner och landsting tillsammans får bättre lånevillkor än var
            och en för sig. Denna samverkansform ägs av 272 av Sveriges kommuner
            och åtta landsting och drivs som en ekonomisk förening utan enskilt
            vinstintresse. Verksamheten bygger på demografisk grund enligt
            principen en medlem – en röst. Resultatet av det ekonomiska resultatet
            återförs till medlemmarna i form av lån med låga räntor, återbäring
            och ökat insatskapital. Föreningens styrelse består av representanter
            för folkvalda i de kommuner och landsting som är medlemmar. Kommuninvest
            ekonomisk förening är ensam ägare av kreditmarknadsbolaget Kommuninvest
            i Sverige AB. Genom detta bolag drivs verksamheten.
          </p>
          <p xml:id="i-XcpVz2Q6HmDcCb1efQozYK">
            Nyttan av kommunernas finansiella samverkan är enorm. Genom sin
            närvaro på marknaden sparar medlemmarna inte bara miljardbelopp
            i form av lägre räntor på lån, utan skapar också en starkare finansiell
            infrastruktur som bättre säkrar tillgång till lån även i osäkra
            tider.
          </p>
          <p xml:id="i-KKbzujMXufTQgMzXirADQD">
            Den grundlagsskyddade kommunala beskattningsrätten innebär ett
            starkt förtroende på den nationella och internationella finansmarknaden.
            Samverkan resulterar i stora upplåningsvolymer, vilka ger kommunsektorn
            en attraktiv position på både den internationella och inhemska
            finansmarknaden. Investerare erbjuds en tillgångsklass som – med
            kommunsektorns styrka och det solidariska borgensåtagandet – innebär
            en kreditriskexponering mot kommunsektorn i stället för mot en
            enskild kommun. Just nu har verksamheten trippel-A, högsta möjliga
            betyg från de två största internationella kreditrating-företagen.
          </p>
          <p xml:id="i-RH46u2V9LvZ81mXxJfYA79">
            Verksamheten har vuxit kraftigt sedan starten 1986. För närvarande
            hanteras ungefär 45 procent av den kommunala sektorns låneskuld
            (totalt cirka 500 miljarder) av Kommuninvest. Prognosen är att
            denna andel kommer att vara 75 procent år 2018.
          </p>
          <p xml:id="i-3z8uGNwuR29QNZvVAagnWj">
            Ett kommunalt samarbete via Kommuninvest skiljer sig kraftigt
            jämfört med en kommersiell bank. Medan bankerna söker maximera
            sina vinster är Kommuninvest en kommungäldsfunktion som förser
            sina ägare – kommunsektorn – med effektiv finansiering till långsiktigt
            lägsta möjliga kostnad. Den låga riskaptiten bidrar till långivarnas
            förtroende.
          </p>
          <p xml:id="i-Usf1ajmrmrpzZGxTy4nMDk">
            Svensk lagstiftning kunde knappast förutse den typ av finansiellt
            samarbete som kommunsektorn har utvecklat med Kommuninvest. Reglerna
            i exempelvis lagen om kommunala befogenheter, ekonomisk förening
            och kreditmarknadsbolag skulle därför behöva ses över.
          </p>
          <p xml:id="i-KQcAc2AgeHYJ4LvqqHNDU6">
            De senaste årens oro på marknaden har också lett till ökade myndighetskrav
            på finansmarknadens aktörer. Detta är vällovligt, men har inneburit
            att kommunalt inköpssamarbete sorteras i en lagstiftning som reglerar
            institut vars syfte är att skapa vinst genom risktagande.
          </p>
          <p xml:id="i-52oJp7waF3Camfb5ZhwXg7">
            Det bör förstås vara likartade villkor för kommunal finansiering
            oavsett om en kommun väljer att ordna sin egen finansiering eller
            om kommuner samverkar i finansieringsfrågor.
          </p>
          <p xml:id="i-E9A5avK2E85xYXCdbCd4gT">
            Många av de nya kraven på skyddsinsatser har baserats på schabloner
            i stället för att relateras till respektive affärsmodells verkliga
            risk. För kommunalt samarbete i kapital- och finansmarknaden har
            det bland annat inneburit att stabilitetsavgifter och EU-aviserade
            krav på bruttosoliditet har blivit så överdimensionerade att de
            har påverkat samarbetets finansiella effektivitet negativt.
          </p>
          <p xml:id="i-JF3925sWGQ4KxnEZWe5ucL">
            Till exempel kommer verksamheten att behöva ett flera gånger
            så stort kapital som den verkliga risken motiverar. Kommuner i
            samverkan har under ett antal år omfattats av stabilitetsavgiften
            som innebär cirka 100 miljoner kronor i årlig kostnad. Ytterligare
            ett exempel är den s.k. ägarledningsprövning som Finansinspektionen
            gör på ledamöterna i styrelsen för Kommuninvest ekonomisk förening.
            Att ledamöterna i bolagsstyrelsen ska prövas är självklart, men
            att motsvarande granskning ska göras av de demokratiskt valda
            politikerna i ägarstyrelsen väcker en del principiella frågeställningar.
          </p>
          <p xml:id="i-H4PiqMZke8DxVnx9KtoJ4V">
            Den lokala offentliga sektorn måste vara organiserad och ha verktyg
            för att klara de värsta stormar. Det stabila samarbete som Kommuninvest
            utgör, bidrog i allra högsta grad till att finanskrisen 2008 inte
            fick allvarliga effekter på den kommunala sektorns upplåning.
          </p>
          <p xml:id="i-Eg4xT4gNPRHs2Fn9idMsx4">
            En samverkan mellan kommunerna bör naturligtvis inte ha sämre
            förutsättningar för effektiv finansiering av välfärd än vad en
            ensam kommun har. Kommuninvest är inte en finansiell part vem
            som helst. Kommuninvest är en del av den offentliga sektorn med
            ett enda intresse för ögonen – allmänhetens bästa.
          </p>
          <p xml:id="i-C1kJ1jwhFc9Gb2ganx4sJ1">
            Effekten av att lagstiftarna inte ger rättvisa förutsättningar
            för ett kommunalt samarbete inom finansmarknaden kan på sikt hota
            möjligheterna för ett effektivt finansiellt samarbete mellan Sveriges
            kommuner och landsting. Såväl kostnader som risker kan komma att
            öka.
          </p>
          <p xml:id="i-QQV94wvH8jr8iCcq5iTGeV">
            I Finland tog staten initiativet att utreda vilka nationella
            insatser som bör genomföras om EU:s lagstiftning riskerar att
            hota verksamheten i den finländska motsvarigheten till Kommuninvest
            ett exempel väl värt att ta efter.
          </p>
          <p xml:id="i-TMuXYM7Wk94iu1tXgrYDQo">
            Mot denna bakgrund bör regeringen genomföra en översyn av den
            lagstiftning som berör kommunalt finanssamarbete.
          </p>
        </div>
        <div xml:id="i-NFwwq4zPsNXhvUcXJoeFgZ" type="signatureBlock">
          <list xml:id="i-TKbTvjDmsFuwuUvYbzHmr5">
            <item xml:id="i-fYju5MyhxFPTWA9fH8yg3" who="i-9bqWLXmB7Cb3r3JUmkkLBy" type="signature">
              Hans Ekström (S)
            </item>
          </list>
        </div>
      </div>
    </body>
  </text>
</TEI>
