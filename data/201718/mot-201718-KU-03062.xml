<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03062">
  <teiHeader>
    <fileDesc>
      <titleStmt>
        <title>Prövning enligt subsidiaritets- och proportionalitetsprinciperna</title>
        <author corresp="i-9fmcZcGuiE51S4XGih65wn">av Mikael Eskilandersson (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3062 av Mikael Eskilandersson (SD)</title>
          <idno type="rdwebb">H5023062</idno>
          <rs type="number">3062</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023062/text</ref>
          <ref type="dokument_url_html">http://data.riksdagen.se/dokument/H5023062</ref>
          <ref type="dokumentstatus_url_xml">http://data.riksdagen.se/dokumentstatus/H5023062</ref>
          <ref type="docx">http://data.riksdagen.se/fil/2328293C-DCDA-4370-8934-800194D922E9</ref>
          <ref type="pdf">http://data.riksdagen.se/fil/E7FDACD8-4EE4-4A76-BADF-BAB44C9FAEEA</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-QoKHfHo1ow5F2AWcDEB9cK" type="signed"/>
        <correspContext corresp="i-QoKHfHo1ow5F2AWcDEB9cK">
          <note type="signatory" corresp="i-9fmcZcGuiE51S4XGih65wn"/>
        </correspContext>
        <correspAction type="submitted" xml:id="i-827JPS4T44iGpp7BGZjgCv">
          <date when="2017-10-05"/>
          <time when="10:38:24"/>
        </correspAction>
        <correspAction type="reviewed" xml:id="i-CkLvbq2oxENa44fJKACxBm">
          <date when="2017-10-05"/>
          <time when="11:00:24"/>
        </correspAction>
        <correspAction type="referred" xml:id="i-WhYxYBzd27pNWHPQc26fM">
          <date when="2017-10-13"/>
        </correspAction>
        <correspAction type="assigned" xml:id="i-5kepVsaMfJBikkYBkRKeKZ">
          <date when="2018-10-29"/>
          <time when="08:24:43"/>
        </correspAction>
        <correspContext corresp="i-5kepVsaMfJBikkYBkRKeKZ">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-38xYPXsd4yr9nf2gvM3PX2"/>
        <correspContext corresp="i-38xYPXsd4yr9nf2gvM3PX2">
          <ref type="uppgift">2017/18:KU27</ref>
          <ref type="ref_dok_id">H501KU27</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU27</ref>
          <ref type="ref_dok_titel">Riksdagens arbetsformer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3062 av Mikael Eskilandersson (SD) Prövning enligt subsidiaritets- och proportionalitetsprinciperna</div>
      </div>
      <div type="motBody">
        <div type="motProposal" subtype="förslag">
          <head xml:id="i-RT3XG1Ma3uYBtQkZSt233">
            Förslag till riksdagsbeslut
          </head>
          <list style="ol">
            <item xml:id="i-5kshDT5gSHeD1jnpeQNDpY">
              Riksdagen ställer sig bakom det som anförs i motionen om att
              benämningen ”subsidiaritetsprövning” bör ses över och tillkännager
              detta för riksdagsstyrelsen.
            </item>
            <item xml:id="i-DnXNRsHNtKfqWrgovG4xP6">
              Riksdagen ställer sig bakom det som anförs i motionen om att
              benämningen ”subsidiaritetsprövning” ska ersättas med ”subsidiaritetsprincipsprövning”
              eller motsvarande mer adekvat vokabulär och tillkännager detta
              för riksdagsstyrelsen.
            </item>
            <item xml:id="i-DuVd3E8wu32C85AMCvu616">
              Riksdagen ställer sig bakom det som anförs i motionen om att
              oavsett benämning så bör en prövning av och enligt subsidiaritetsprincipen
              alltid innehålla ett yttrande om både subsidiaritets- och proportionalitetsprinciperna,
              och detta tillkännager riksdagen för riksdagsstyrelsen.
            </item>
            <item xml:id="i-3WG1rmTDuVePcEhpsvEXsP">
              Riksdagen ställer sig bakom det som anförs i motionen om att
              förtydliga att varje yttrande gällande proportionalitetsprinciperna
              bör innehålla noteringar om vad ett utkast till lagstiftningsakt
              får för finansiella konsekvenser och administrativt ansvar som
              vilar på nationella regeringar eller regionala eller lokala myndigheter,
              och detta tillkännager riksdagen för riksdagsstyrelsen.
            </item>
          </list>
        </div>
        <div type="motContent">
          <head type="h1" xml:id="i-BjvTLMPZQ9WpysfQiLBEyv">
            Motivering
          </head>
          <p xml:id="i-XUFb8dYThq7kKaLwr4FnTb">
            Sveriges riksdag är ett av få nationella parlament som prövar
            samtliga utkast till lagstiftningsakter där EU inte besitter exklusiva
            befogenheter utifrån den fördragsenliga subsidiaritetsprincipen.
            Samtidigt är det regeringen som företräder Sverige och förfogar
            över merparten av resurserna för att praktiskt hantera relationen
            med EU. För att riksdagen ska kunna fullfölja sina åligganden
            och möjligheter i detta avseende på bästa sätt krävs alltså väl
            etablerade rutiner för samspelet mellan riksdag och regering,
            i form av adekvata underlag, information och överläggningar etc.
            För närvarande pågår en översyn av bland annat just detta och
            det förefaller sålunda ligga väl i tiden att uppmärksamma berörda
            parter på ett antal tillkortakommanden i den hittills rådande
            ordningen, vilka kan leda till oklarheter i hur de nationella
            parlamentens yttrande gällande de s.k. subsidiaritetsprövningarna
            ska formuleras.
          </p>
          <p xml:id="i-TbLRXuzDR4iV2enKUfTyMy">
            Enligt senaste utgåvan av riksdagens betänkandehandbok kan utläsas
            att: ”Subsidiaritetsprövningen handlar dock om att avgöra om en
            åtgärd bör vidtas på medlemsstatsnivå eller unionsnivå, inte om
            att framföra synpunkter i sak på den föreslagna åtgärden.”
          </p>
          <p xml:id="i-GJsuGEsbGQ23CqheCaHnWe">
            I samma stycke kan emellertid dessutom utläsas att: ”Utskotten
            torde således vara oförhindrade att göra en sådan form av proportionalitetstest
            inom ramen för subsidiaritetsprövningen.”
          </p>
          <p xml:id="i-dYus7TBQXFzPbyudD38GG">
            Denna oklarhet eller tvetydighet finns i samtliga av riksdagens
            styrande dokument. Vid en genomgång av de riktlinjer, styrande
            och juridiskt bindande dokument från bl.a. konstitutionsutskottets
            betänkanden, riksdagens betänkandehandbok och riksdagens subsidiaritetskappa
            samt europeiska fördragen med tillhörande protokoll finns det
            ca 14 olika benämningar i de olika dokumenten som härrör till
            hur en s.k. subsidiaritets­prövning ska bedömas.
          </p>
          <p xml:id="i-H22VFDkkJB4s3X1vsJnR8S">
            Hur en s.k. subsidiaritetsprövning ska tolkas och vad som bör
            ingå i ett nationellt yttrande ställs på sin spets vid en genomgång
            av dessa 14 olika benämningar:
          </p>
          <p xml:id="i-CDxwNWWeu6jd113vz559f5">
            prövningen, principen, principer, protokollsutdrag, prövningsutlåtande,
            motiverat yttrande, subsidiaritetskontrollen, subsidiaritetsprövningar,
            subsidiaritetsprincipen, prövning av subsidiaritetsprincipen,
            subsidiaritets- och proportionalitetsprinciperna, proportionalitetsprincipen,
            proportionalitetskriterium, proportionalitetstest.
          </p>
          <p xml:id="i-FFfsfwSEY1ZsqeUjFE64fQ">
            Vad som gör det än mer oklart är att benämningen ”subsidiaritetsprövning”
            inte förefaller finnas med i EU-fördragen eller i tillhörande
            protokoll. Detta protokoll som har samma rättsliga ställning som
            själva fördragen men som innehåller mer detaljerade bestämmelser
            på vissa områden använder istället benämningen ”subsidiaritetsprincipen”.
            Prövning av eller enligt subsidiaritetsprincipen torde därmed
            också vara en juridiskt mer korrekt formulering, snarare än att
            använda benämningen ”subsidiaritetsprövning”.
          </p>
          <p xml:id="i-8LTyzSnuSYKW5V31SPT68E">
            Enligt EU-fördragen ska de nationella parlamenten se till att
            subsidiaritetsprincipen följs i enlighet med det förfarande som
            anges i protokollet. Unionens institutioner ska även tillämpa
            både subsidiaritetsprincipen och proportionalitetsprincipen i
            enlighet med protokollet.
          </p>
          <p xml:id="i-CbAtgSbSHrJcYvD8b6hfgA">
            Enligt artikel 5 i protokollet:
          </p>
          <p xml:id="i-U5JbgVaRMMCZv9SD4VtW7Z">
            Utkasten till lagstiftningsakter ska motiveras med avseende på
            subsidiaritets- och proportionalitetsprinciperna. Varje utkast
            till lagstiftningsakt bör innehålla ett formulär med närmare uppgifter
            som gör det möjligt att bedöma om subsidiaritets- och proportionalitetsprinciperna
            har följts. Formuläret bör innehålla underlag som gör det möjligt
            att bedöma dess finansiella konsekvenser och, om det gäller ett
            direktiv, dess konsekvenser för de bestämmelser som medlemsstaterna
            ska genomföra, i förekommande fall även i den regionala lagstiftningen.
            Skäl som visar att något av unionens mål bättre kan uppnås på
            unionsnivån ska bygga på kvalitativa indikatorer och, varje gång
            det är möjligt, på kvantitativa sådana. I utkasten till lagstiftningsakter
            ska hänsyn tas till att det finansiella eller administrativa ansvar
            som vilar på unionen, nationella regeringar, regionala eller lokala
            myndigheter, ekonomiska aktörer och medborgare så långt som möjligt
            ska begränsas och stå i proportion till det mål som ska uppnås.
          </p>
          <p xml:id="i-9XBqkG6wto6Jj31n6ueX6s">
            Enligt artikel 5 i protokollet så ska alltså lagstiftningsakter
            motiveras med avseende på både subsidiaritets- och proportionalitetsprinciperna.
            Vidare så bör enligt artikel 5 i protokollet utkast till lagstiftningsakt
            beröra finansiella konsekvenser, administrativt ansvar som vilar
            på nationella regeringar, regionala eller lokala myndigheter m.m.
          </p>
          <p xml:id="i-Q3PA9pK6BFFf4oLUBaYjR1">
            Sålunda bör benämningen ”subsidiaritetsprövning” ses över och
            ersättas med exempelvis ”subsidiaritetsprincipsprövning” eller
            motsvarande mer adekvat vokabulär. Vidare bör förtydligas att
            oavsett benämning på denna ”prövning” så bör den alltid innehålla
            ett yttrande om både subsidiaritets- och proportionalitetsprinciperna.
            Härutöver bör klargöras att varje yttrande gällande proportionalitetsprinciperna
            bör innehålla noteringar vad ett utkast till lagstiftningsakt
            får för finansiella konsekvenser, administrativt ansvar som vilar
            på nationella regeringar, regionala eller lokala myndigheter m.m.
          </p>
          <p xml:id="i-LUKafZvaenLv8zaagwe66S">
            Genom att riksdagen fastslår ovanstående kan sedermera också
            krävas av regeringen att den anpassar sina rutiner och underlag
            på ett sådant sätt att riksdagens behov och önskemål kan efterkommas
            på bästa sätt.
          </p>
        </div>
        <div type="motSignatures">
          <list>
            <item xml:id="i-VEvALM72FcV1c6QgNL5USq">
              Mikael Eskilandersson (SD)
            </item>
          </list>
        </div>
      </div>
    </body>
  </text>
</TEI>
