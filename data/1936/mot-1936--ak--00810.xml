<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1936--ak--00810">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1936/mot_1936__ak__810/mot_1936__ak__810-001.pdf"/>
      <fw xml:id="i-Nsw9q2bNcfaSfDtqo8qPvt">
        Motioner i Andra kammaren, Nr 810. 5
      </fw>
      <div xml:id="i-LeRYVVzxiyWBJ6G2ZHxtQY" type="motHeader">
        <div xml:id="i-9H7kmKpa8MLrMapZ4UmTUs" type="motTitle"/>
        <div xml:id="i-XU1RKxzKHxd6PXk3fHfK3W" type="motSubmissionInfo"/>
      </div>
      <div xml:id="i-DuYTwc1qnNLh2YkgGE4Syb" type="motBody">
        <div xml:id="i-GBh4AEr3NCzMd7zQrWjeWp">
          <p xml:id="i-MjRJK1JPsox6v2kEZhsDyj">
            Nr 810.
          </p>
          <p xml:id="i-3YZtvdGfDu8mXYs6QRhyC5">
            Av herr Holmdahl, i anledning av Kungl. Maj:ts proposition, nr
            241, med förslag till lag om domkapitel m. m.
          </p>
          <p xml:id="i-Ey3HdaSksJhv1vcqa5Xde5">
            I den kungl. propositionen nr 241 med förslag till lag om domkapitel
            m. m. uttalar departementschefen, att en reformering av domkapitlen
            bör göra dem bättre ägnade, än de för närvarande kunna anses vara,
            att tjäna också som mellaninstanser för folkskoleväsendet. Då
            det föreliggande för- slaget till en omorganisation av domkapitlen
            icke avser en reglering av området för domkapitlens verksamhet
            och då de således även i fortsätt- ningen skola handlägga folkskoleärenden
            av samma omfattning och vikt som hittills, synes den sålunda angivna
            principen för reformen vara synner- ligen välgrundad och betydelsefull.
            Mot det sätt, varpå den genomförts i förslaget, torde emellertid
            berättigade invändningar kunna resas. Domkapitlen hava sedan gammalt
            representerat en rik fond av sak- kunskap och erfarenhet i skolfrågor.
            Man har ju kunnat karakterisera dem som lektorskapitel och även
            om de alltså närmast i detta avseende av historiska skäl kommit
            att innesluta representanter för det högre skolvä- sendet, ha
            dessas förfarenhet på undervisningens område på mångfaldigt sätt
            också kommit domkapitlens handläggning av till folkundervisnings-
            väsendet hörande frågor till godo. Den nya sammansättning, som
            dom- kapitlen nu skulle erhålla, erbjuder däremot inga som helst
            garantier för att någon enda av dess ledamöter äger den närmare
            förtrogenhet med skol- väsendet, som lärarkompetens och lärarerfarenhet
            ensam förmå skänka. Det är därför så långtifrån att det föreliggande
            förslaget från denna syn- punkt sett kan sägas göra domkapitlen
            bättre ägnade att handlägga skol- ärenden, att man tvärtom icke
            torde kunna bestrida, att dessa som instan- ser i skolfrågor genom
            den nu föreslagna sammansättningen väsentligen skulle försvagas.
            Det framgår av $ 2 i den föreslagna lagen om domkapitel, att några
            kvalifikationer avseende särskild kompetens i skolfrågor icke
            uppställts för någon av ledamöterna. Jag förbiser härvid ingalunda
            den sakkunskap och erfarenhet på folkskoleväsendets område, som
            t. ex. den av stiftets präster valde prästmannen kan tänkas komma
            att besitta. Men sedan pastors självskrivenhet som ordförande
            i skolråd upphävts, torde några garantier i detta hänseende för
            framtiden icke föreligga. Behovet av sakkunskap mom folkskoleväsendets
            område skulle enligt förslaget tillgodoses genom
          </p>
          <pb facs="riksdagen-motions-pdf/data/1936/mot_1936__ak__810/mot_1936__ak__810-002.pdf"/>
          <fw xml:id="i-4rjYbaEMFCndmDdR5Pwpw1">
            6 Motioner i Andra kammaren, Nr 810.
          </fw>
          <p xml:id="i-YPr7o8fifFu1ibBBBPQHAR">
            särskild föredragande i ärenden angående folkundervisningen,
            vilken skulle inneha eller innehaft anställning i folkundervisningens
            tjänst. Denne före- dragande skulle alltså icke vara ledamot av
            domkapitlet och icke äga del- taga i besluten i skolfrågor. Förslaget
            sammanfaller på denna punkt med de sakkunnigas. Mot detta har
            emellertid vägande invändningar rests av flera av de hörda myndig-
            heterna. Jag hänvisar till redogörelsen härför i propositionen
            sid. 52 f. Av denna framgår, att domkapitlen i Linköping och Växjö
            anse, att om en sär- skild representant för folkundervisningsväsendet
            anses böra anlitas, det vore lämpligare, att denne representant
            ingår som ordinarie ledamot i kapit- let. Domkapitlet i Västerås
            jämte en rad skolmyndigheter förorda, att en representant för
            folkskoleväsendet erhåller ställning som ordinarie ledamot i kapitlet.
            Skolöverstyrelsen framhåller bl. a. i sitt yttrande över de sakkunnigas
            förslag, att så länge skolärenden i samma omfattning som för närvarande
            skola handläggas av domkapitlen, bör man enligt överstyrelsens
            uppfatt- ning vid en förändring av kapitlens sammansättning icke
            gå ända därhän, att dessa skulle komma att bland sina ledamöter
            sakna en särskild repre- sentant för skolväsendet. De skolärenden,
            som handläggas av domkapitlen, äro av den omfattning och vikt,
            att den, som närmast kommer att företräda sakkunskapen på detta
            område, bör vara ledamot av domkapitlet. Skol- överstyrelsen framhåller
            vidare, att detta vore så mycket mera motiverat, som domkapitlen
            enligt de sakkunnigas förslag skulle komma att innesluta väsentligen
            mindre pedagogisk sakkunskap och erfarenhet än hittills. Även
            om skolöverstyrelsen intet har i princip att erinra mot den synpunkt,
            som varit ledande för de sakkunniga och som innebure, att domkapitlen
            med hänsyn till sin sammansättning helt skulle få karaktären av
            kyrkliga myn- digheter, finner den dock sig böra framhålla, att
            denna synpunkt icke helt kan eller bör genomföras, så länge domkapitlen
            skola fungera som myc- ket betydelsefulla instanser i skolorganisationen
            med samma uppgifter som hittills. Det vore ett naturligt och rimligt
            krav, från skolans synpunkt sett, att detta också beaktades vid
            lösningen av frågan om kapitlens samman- sättning. Kravet på en
            skolsakkunnig ledamot i kapitlet kunde för övrigt icke anses på
            något sätt äventyra domkapitlens karaktär och lämplighet som centrala
            kyrkliga myndigheter. Det befogade i de önskemål och förslag,
            som sålunda framkommit, synes svårligen kunna bestridas. Sakkunskapen
            och erfarenheten på folkskole- väsendets område bör representeras
            av en ledamot inom domkapitlet. Vid- tages en ändring i detta
            syfte i $ 2 i föreliggande förslag till lag om dom- kapitel, synes
            däremot någon särskild föredragande i ärenden angående folkundervisningsväsendet,
            varom $ 15 handlar, icke behöva förordnas. Som ett skäl för ett
            bifall till de sakkunnigas förslag om särskild före- dragande
            i skolärenden anför departementschefen å sid. 62 i propositionen,
          </p>
          <pb facs="riksdagen-motions-pdf/data/1936/mot_1936__ak__810/mot_1936__ak__810-003.pdf"/>
          <fw xml:id="i-7yz1Q8M7XA5ZfNjqLFWGCx">
            Motioner i Andra kammaren, Nr 810. e vå
          </fw>
          <p xml:id="i-X4sXUon8PfJdym8o9D1Xdq">
            att ett införande av särskilda mellaninstanser för folkskoleväsendet
            bör kunna ske utan ett mera kännbart ingrepp i domkapitlens organisation.
            Vid ett bifall till förslaget skulle m. a. o. den fördelen vinnas,
            att vid dylika mellaninstansers införande den särskilda föredraganden
            i skolärenden icke längre behövde förordnas. Men även i sådant
            fall måste ju en ändring i den nu föreslagna lagen genomföras.
            Det är svårt att se, att det skulle medföra större svårigheter
            att i sådant fall låta ett stadgande om en speciellt skol- sakkunnig
            ledamot i domkapitlet utgå. I båda fallen torde såväl riksdagens
            som kyrkomötets medverkan vara behövlig. Och något mera kännbart
            in- grepp i kapitlens organisation skulle i intetdera fall ske.
            Det här förordade förslaget om en skolsakkunnig ledamot i domkapitlet
            torde utan en ökning av antalet ledamöter enklast kunna genomföras
            genom att det föreskrevs, att en av de av Konungen utsedda ledamöterna
            skulle vara en person, som har framstående sakkunskap och erfarenhet
            på folk- undervisningens område. Närmast till hands låge då att
            låta denne ersätta den lekman, som av Konungen skulle förordnas
            på sex år i sänder. På grund av vad sålunda anförts, får jag hemställa,
            att riksdagen vid bifall till förslaget om lag till dom- kapitel
            i övrigt måtte besluta sådan ändring av detsamma, att bland de
            ordinarie ledamöterna i kapitlen måtte ingå en person med framstående
            sakkunskap och erfarenhet på folkundervisningens område samt att
            vid riksdagsbehandlingen av ovannämnda förslag till lag vad här
            ovan därutöver anförts måtte vinna be- aktande.
          </p>
          <p xml:id="i-SzzSL9ANYsvfgDRRduLvru" type="date">
            Stockholm den 1 maj 1936.
          </p>
          <p type="signatureBlock" id="i-Np6H5zdj2fLoahSvD2NPi8">
            Otto Holmdahl.
          </p>
        </div>
      </div>
    </body>
  </text>
</TEI>
