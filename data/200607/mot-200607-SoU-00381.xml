<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SoU-00381">
  <teiHeader>
    <fileDesc>
      <titleStmt>
        <title>Sexuella övergrepp</title>
        <author corresp="i-TECanR77Prb79DHwPvLitN">av Annelie Enochson (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sexuella övergrepp</title>
          <idno type="rdwebb">GU02So381</idno>
          <rs type="number">So381</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GU02So381/text</ref>
          <ref type="dokument_url_html">http://data.riksdagen.se/dokument/GU02So381</ref>
          <ref type="dokumentstatus_url_xml">http://data.riksdagen.se/dokumentstatus/GU02So381</ref>
          <ref type="doc">http://data.riksdagen.se/fil/6C0BF142-F829-42EA-97CF-BA970D000696</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-TECanR77Prb79DHwPvLitN</idno>
            <name>Annelie Enochson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KGZtpKAyAg4K2DYy87s96" type="signed"/>
        <correspContext corresp="i-KGZtpKAyAg4K2DYy87s96">
          <note type="signatory" corresp="i-TECanR77Prb79DHwPvLitN"/>
        </correspContext>
        <correspAction xml:id="i-7bsBDHWbMEFd3biWLjghzz" type="referral">
          <date when="2006-11-07"/>
        </correspAction>
        <correspAction xml:id="i-XDYePYWZdeHZoivLRAKR9" type="dismissal">
          <date when="2006-11-07"/>
        </correspAction>
        <correspAction xml:id="i-XrLKLSV2GCxxoCjJDtkFRf" type="numbering">
          <date when="2006-11-02"/>
        </correspAction>
        <correspAction xml:id="i-GjUv3FkEPR9UTs13ToA7mo" type="submission">
          <date when="2006-10-31"/>
        </correspAction>
        <correspAction xml:id="i-AWcSxsSMTZux4Mz3yP7KMW" type="transfer">
          <date when="2006-10-31"/>
        </correspAction>
        <correspAction xml:id="i-D7BZ96EPVfoDwc9MHGjw2K" type="assigned"/>
        <correspContext corresp="i-D7BZ96EPVfoDwc9MHGjw2K">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Vtk489Le99RvCr8iFR5xgN" type="motBody">
        <div xml:id="i-Umm7Jrxbs132zJVvUJjdUq" type="TOC">
          <head xml:id="i-WBzK1Xw9k6CFt7Zfa2JmwF">
            Innehållsförteckning
          </head>
          <list xml:id="i-97HDgJgJVAypC36o2WHGWt">
            <item xml:id="i-5oBtLhX4wVakmzMsZsBeBw">
              Förslag till riksdagsbeslut 2
            </item>
            <item xml:id="i-Uz4Tp3T4LYgNdD1Vr1NMvJ">
              Bakgrund 3
            </item>
            <item xml:id="i-E2JHx87fdKstWSkptXguya">
              Forskning 3
            </item>
            <item xml:id="i-Aq9PAiET9LzYs1NThMft9f">
              Situationen idag 4
            </item>
            <item xml:id="i-AYXWYe5iCHeoLAg64rswwE">
              Utbildning och förebyggande insatser 4
            </item>
            <item xml:id="i-AoDNJzxv9jgqSxvTPihfb5">
              Ökad sexualisering av barn 5
            </item>
            <item xml:id="i-RXp4Bj6sCQcT1zc72bDwVw">
              Lokala centra mot sexuella övergrepp 6
            </item>
            <item xml:id="i-7Fz1v7sQgHfVzJ1ju82NJH">
              Skyddat boende och vårdnadstvister 6
            </item>
            <item xml:id="i-2CAW4mjzkeiWuWvMMftcT5">
              Barnens bästa alltid för ögonen 7
            </item>
          </list>
        </div>
        <div xml:id="i-E7TB1VRfc83mGP2eMSSz6c" type="motProposal" subtype="förslag">
          <head xml:id="i-98EhtGqhpGr7ToCLq3HN8f">
            Förslag till riksdagsbeslut
          </head>
          <list xml:id="i-Gf5JE9KjJ7cL6BscEnPB76" style="ol">
            <item xml:id="i-DC68m9HoFupn5jgr5wqrWR">
              Riksdagen tillkännager för regeringen som sin mening vad i motionen
              anförs om att sociala myndigheters skyldigheter att polisanmäla
              sexualbrott mot barn ska skärpas.
            </item>
            <item xml:id="i-2kjKUgQMc4g8rCMbJCG7pY">
              Riksdagen tillkännager för regeringen som sin mening vad i motionen
              anförs om att en tillsätta en utredning med syfte att beskriva
              förutsättningar och möjligheter att ta itu med sexuella övergrepp
              (upptäcka, anmäla, möta och stödja barnet) bland samtliga yrkesgrupper
              som har anmälningsplikt vid misstanke om sexuella övergrepp.
            </item>
            <item xml:id="i-UsLg96iQ1hww5a7ptHSrJa">
              Riksdagen tillkännager för regeringen som sin mening vad i motionen
              anförs om att barnkonventionens krav på förebyggande arbete mot
              sexuella övergrepp implementeras i svensk lag.
            </item>
            <item xml:id="i-KMSdYc2krayMd2zzRFFPtu">
              Riksdagen tillkännager för regeringen som sin mening vad i motionen
              anförs om att begränsa tillgången till all form av barnpornografi
              på nätet och i medier. 1
            </item>
            <item xml:id="i-5rVsndzeKyQabeKxcN9npr">
              Riksdagen tillkännager för regeringen som sin mening vad i motionen
              anförs om att möjliggöra skyddat boende för kvinnor och barn i
              hela Sverige.
            </item>
            <item xml:id="i-MnJmfS95McLJJjqG2U7ixa">
              Riksdagen tillkännager för regeringen som sin mening vad i motionen
              anförs om att socialtjänstlagens krav på att tillgodose det utsatta
              barnets behov av beskydd och stöd ska gå före alla andra beslut
              i samband med vårdnadstvister, trots att gärningsmannen inte är
              dömd, för att barnet inte ska behöva möta sin förövare i form
              av påtvingat umgänge. 2
            </item>
            <item xml:id="i-SdyxjCvimAhVKi6gFttxEi">
              Riksdagen tillkännager för regeringen som sin mening vad i motionen
              anförs om att i alla rättssammanhang alltid ha barnens bästa för
              ögonen.
            </item>
          </list>
          <p xml:id="i-55yWtvJRWpE44noYKJYts7">
            1 Yrkande 4 hänvisat till KU.
          </p>
          <p xml:id="i-41Fkpp4AEnwPfGaLVxQ459">
            2 Yrkande 6 hänvisat till CU.
          </p>
        </div>
        <div xml:id="i-JfABNRqJkELxsQsVpg3o1z" type="motContent">
          <head xml:id="i-QwRBWtHTSZc1B29uKG6Npg" type="h1">
            Sexuella övergrepp
          </head>
          <head xml:id="i-2KjiCxPgWzUtZb2y316RQJ" type="h1">
            Bakgrund
          </head>
          <p xml:id="i-W939vMxEJeLsh3SjXDWxtQ">
            I Sverige görs varje år mellan en och två polisanmälningar per
            1 000 barn under 15 år om misstänkta sexuella övergrepp. Det förs
            ingen statistik över varifrån dessa anmälningar kommer. Mellan
            51 och 67 procent av polisanmälningarna har under de senaste decennierna
            gällt misstänkta sexuella övergrepp inom familjen. Bara 6 procent
            av alla anmälningar leder till åtal. Svenska studier som försökt
            mäta omfattningen av sexuella övergrepp visar att det är minst
            712 procent av flickorna och 14 procent av pojkarna som blir utsatta.
            Den faktiska förekomsten är okänd när det gäller brott som sexuella
            övergrepp. En majoritet av de utsatta barnen avslöjar inte själva
            sin situation. Mörkertalet anses också vara speciellt högt på
            grund av att förövaren oftast är någon som tillhör familjen eller
            bekantskapskretsen, och därför är någon som barnet, eller tonåringen,
            är i särskild beroendeställning till. Det finns därmed en rad
            hinder för upptäckt och anmälan. Enligt internationell forskning
            och svensk statistik begås cirka en tredjedel av alla sexualbrott
            av ungdomar. Ungefär hälften av vuxna sexualbrottsförövare har
            tidigt visat ett sexuellt avvikande beteende och genomfört sina
            första övergrepp före 18 års ålder. Den myndighet som oftast kommer
            i kontakt med misstänkta sexuella övergrepp är socialtjänsten.
            Socialtjänsten har genom en sekretessbrytande regel möjlighet
            men ingen skyldighet att göra en polisanmälan vid misstanke om
            sexuella övergrepp. Detta måste ändras så att socialtjänsten blir
            kraftfullare vid misstanke om sexualbrott. Enligt 9 § socialtjänstlagen
            ska hänsyn tas till barnets vilja med beaktande av dess ålder
            och mognad. Denna regel har sitt ursprung i FN:s barnkonvention.
            I de fall då misstankar om sexuella övergrepp uppstår är det ofta
            barnet som självt berättar för någon vuxen som det har förtroende
            för.
          </p>
          <p xml:id="i-JNP2Q2ZnqtB9kzGrPSsNm8">
            Sju av tio kvinnor som får psykiatrisk vård har utsatts för psykiska
            eller fysiska övergrepp. Det visar studien Vi är många. Studien,
            den första i sitt slag i Sverige, har utförts inom den psykiatriska
            vården i Skåne och omfattar närmare 1 400 kvinnor. Den anonyma
            enkäten visade att 70 % av kvinnorna varit utsatta för någon form
            av fysiskt eller psykiskt övergrepp och/eller ekonomiskt utnyttjande.
          </p>
          <head xml:id="i-Pifn7fKw2g1GjWX4ZDd7ef" type="h1">
            Forskning
          </head>
          <p xml:id="i-5cSheJfWzpGY2KBdLjn6RN">
            Sedan 1970-talet bedrivs forskning om sexuella övergrepp på barn,
            om övergreppens omfattning och konsekvenser. Olika behandlingsprogram
            har tagits fram och man har börjat studera trauma, minne och bearbetningsprocess.
            I vilken utsträckning brottsoffren får hjälp är dock en fråga
            som mycket lite har studerats internationellt, och hittills inte
            alls berörts inom svensk forskning. Genom ideella organisationer
            och i självbiografiska berättelser beskriver kvinnor i Sverige
            att det fortfarande är svårt att bli hörd och att få stöd, både
            från det informella sociala nätverket och från myndigheter. Inte
            sällan återkommer berättelser om ytterligare kränkningar inom
            vård och omsorg. I ett doktorsarbete vid Göteborgs universitet,
            institutionen för socialt arbete, undersöks det svenska samhällets
            stöd till kvinnors bearbetning av sexuella övergrepp. Avsikten
            är att låta kvinnornas egna erfarenheter och röster bli hörda.
            Under 2001 genomfördes litteratursökningar i olika forskningsdatabaser
            inom ramen för det göteborgska doktorsavhandlingsarbetet. Syftet
            var att undersöka tidigare forskning om hjälp i samband med sexuella
            övergrepp. Sökningarna visade att det finns mycket få svenska
            studier som berör socialt stöd, behandling och bearbetning av
            traumat. Vad som är stödjande respektive hindrande för kvinnors
            bearbetning av traumat har beskrivits i internationella studier.
            Hjälp att bryta tystnaden kring övergreppen har visat sig vara
            centralt för upplevelsen av stöd. Flera undersökningar tyder dock
            på att stora brister finns inom olika länders välfärdssystem i
            bemötandet av brottsoffren. En studie på uppdrag av Nederländernas
            regering visar t.ex. att kombinationen av brist på kunskaper och
            rädsla hos olika professionella grupper ledde till att utsatta
            inte fick hjälp, varken med att stoppa pågående övergrepp eller
            med att bearbeta traumat. Socialstyrelsen har publicerat 15 expertrapporter
            kring sexuella övergrepp mot barn. Ingen av dessa tar upp forskning
            om socialt stöd i samband med sexuella övergrepp. Inte heller
            har någon expertrapport eller kunskapsöversikt publicerats över
            de vuxna brottsoffrens erfarenheter och behov i samband med bearbetning,
            behandling och socialt stöd.
          </p>
          <head xml:id="i-PVYWq6GE96ZNYw2sqBSnmv" type="h1">
            Situationen idag
          </head>
          <head xml:id="i-Fy5Nhck39znHgCjRFe7uiZ" type="h2">
            Utbildning och förebyggande insatser
          </head>
          <p xml:id="i-HpyykRXB7YS1GKGuK4Jwca">
            Sexuella övergrepp och hur man bemöter barn och vuxna som varit
            utsatta, ska finnas med i grundutbildningarna för dem som i sin
            yrkesutövning möter människor. Detta gäller inte minst inom skolans
            område. Det är därför av stor vikt att utbilda skolans personal
            så att den kan uppmärksamma misstankar om sexuella övergrepp på
            elever och förskolebarn. Det är viktigt att de utsattas insikter
            och kompetenser tas till vara i utbildningen. Genom deras bearbetning
            har de med sig en djup förståelse för vad det innebär att vara
            utsatt och hur man kan uppmärksamma problemen. I FN:s barnkonvention
            artikel 34 står följande: Konventionsstaterna åtar sig att skydda
            barnet mot alla former av sexuellt utnyttjande och sexuella övergrepp.
            För detta ändamål skall konventionsstaterna särskilt vidta alla
            lämpliga nationella, bilaterala och multilaterala åtgärder för
            att förhindra
          </p>
          <list xml:id="i-AfogAFrdBxNqTLmxxL4Djp" style="ol">
            <item xml:id="i-De5PoM9HNH6E3eoLYDjupA">
              att ett barn förmås eller tvingas till en olaglig, sexuell handling,
            </item>
            <item xml:id="i-MYrAXrpWPzBQ3TYbEcN4hc">
              att barn utnyttjas för prostitution eller annan olaglig verksamhet,
            </item>
            <item xml:id="i-HA5773V4C4EMqD2zdU1phA">
              att barn utnyttjas i pornografiska föreställningar och i pornografiskt
              material.
            </item>
          </list>
          <p xml:id="i-9qG5xTD3vKzCwEFMYZBuBg">
            Artikel 19 fastslår dessutom följande:
          </p>
          <p xml:id="i-Y2JSob1rrptdA29bg9wbfa">
            1. Konventionsstaterna skall vidta alla lämpliga lagstiftningsåtgärder,
            administrativa och sociala åtgärder samt åtgärder i utbildningssyfte
            för att skydda barnet mot alla former av fysiskt eller psykiskt
            våld, skada eller övergrepp, vanvård eller försumlig behandling,
            misshandel eller utnyttjande, innefattande sexuella övergrepp,
            medan barnet är i föräldrarnas eller den ena förälderns, vårdnadshavares
            eller annan persons vård.
          </p>
          <p xml:id="i-AWH5d679uBjAQbUzaRbUuY">
            2. Sådana skyddsåtgärder bör, på det sätt som kan vara lämpligt,
            innefatta effektiva förfaranden för såväl upprättandet av sociala
            program som syftar till att ge barnet och dem som har hand om
            barnet nödvändigt stöd, som för andra former av förebyggande och
            för identifiering, rapportering, remittering, undersökning, behandling
            och uppföljning av fall av ovan beskrivna sätt att behandla barn
            illa samt, om så är lämpligt, förfaranden för rättsligt ingripande.
          </p>
          <p xml:id="i-LPGrXpAapAUwqJyMeG9VFP">
            Förebyggande arbete mot sexuella övergrepp har internationellt
            kommit att innebära riktade insatser till barn i förskola och
            grundskola. Generellt visar internationella utvärderingar att
            skolprogram mot sexuella övergrepp får positiva resultat. Barns
            kunskaper om sexuella övergrepp ökar och färdigheter i att försvara
            sig stärks. En majoritet av de deltagande barnen beskriver att
            programmen varit till hjälp för dem. Deltagande i förebyggande
            skolprogram har också visat sig minska risken för att barn utsätts
            för sexuella övergrepp.
          </p>
          <p xml:id="i-DzVMBeug5mCgfP5s4wQKPp">
            I ett förebyggande projekt mot sexuella övergrepp i Göteborg
            fann man att inga förebyggande åtgärder i utbildningssyfte riktade
            till barn förekommer i Sverige idag. Ett fåtal skolprogram har
            genomförts. Inte heller någon forskning om förebyggande arbete
            med barn har publicerats i Sverige. Erfarenheter från möten med
            skolpersonal i Göteborg visar att en majoritet av pedagogerna
            inte hade någon utbildning om sexuella övergrepp och inte heller
            hade haft samtal med barn om barns rättigheter att skyddas mot
            sexuella övergrepp.
          </p>
          <head xml:id="i-FK9oJDkrWSXL9i985Lf2kf" type="h2">
            Ökad sexualisering av barn
          </head>
          <p xml:id="i-35vfHJy4ruBUEbKHJ9W8dE">
            Vi lever samtidigt i ett samhälle där barn alltmer sexualiseras.
            Genom normer som förmedlas via pornografi, musikvideor, ungdomstidningar
            och reklam framställs flickor och unga kvinnor som sexuellt utmanande
            och ständigt tillgängliga. Det påverkar pojkars och flickors sexuppfattning.
            Cirka en tredjedel av alla sexualbrott begås av ungdomar och ungefär
            hälften av vuxna sexualbrottsförövare har tidigt visat ett sexuellt
            avvikande beteende och genomfört sina första övergrepp före 18
            års ålder. Det är samhällets skyldighet att skydda barn och ungdomar
            från påtvingad sexualisering och att sätta gränser för barns och
            ungdomars, likaväl som för vuxnas, sexuella handlingar gentemot
            minderåriga. Att minska utbudet i media av sexualiserade bilder
            är ett sätt. Likaså bör regeringen arbeta för att begränsa tillgången
            till all form av barnpornografi på nätet och i media. Parallellt
            med detta är det av stor vikt att regeringen utreder hur barn
            påverkas av de sexualiserade bilder som förekommer i vårt samhälle
            och som vänder sig till barn och ungdomar via tv, tidningar och
            filmer.
          </p>
          <p xml:id="i-8DZFf3PH3RG3yJ3GJDmTCq">
            Under våren 2005 uppmärksammades det s.k. barndomsprojekt som
            Dramatiska institutet och Teaterhögskolan genomförde på ett antal
            Stockholmsskolor. Förutom det uppmärksammade fallet där sexåringar
            i en Nackaskola fått lyssna till en porrnovell medan de videofilmades,
            har en grupp nioåringar uppmanats att säga könsord. Orden skrevs
            ner och spelades upp av studenterna i en sketch. En annan grupp
            nioåringar ska ha fått sitta i ett mörkt rum och i hörlurar lyssna
            till samlagsljud från en porrfilm.
          </p>
          <p xml:id="i-VYwWz3rzkUxrHDMKm6bCuY">
            Det är mycket anmärkningsvärt att Dramatiska institutet inte
            har haft några etiska diskussioner om det lämpliga i att sexualisera
            det offentliga rummet på detta sätt. Mera anmärkningsvärt är att
            den tidigare regeringen inte verkar ta denna sexualisering på
            allvar, vilket framkom med all önskvärd tydlighet i en interpellationsdebatt
            med statsrådet Leif Pagrotsky (interpellationsdebatt 12 april
            2005).
          </p>
          <head xml:id="i-JUdymmbL1CdxmipBP4MpV8" type="h2">
            Lokala centra mot sexuella övergrepp
          </head>
          <p xml:id="i-MnmY7s2HPm55xSHYKASpC8">
            Det finns idag ett antal ideella föreningar som bedriver ett
            bra arbete för att hjälpa kvinnor och män som i sin barndom eller
            sina tonår blivit utsatta för sexuella övergrepp. Dock bedriver
            dessa föreningar sitt arbete med frivilliga medel, litet föreningsbidrag
            eller med tillfälliga projektmedel. Eftersom sexuella övergrepp
            förekommer i samhället och med den tilltagande sexualisering av
            vårt samhälle som framförallt media bidrar med så finns det stor
            risk att de sexuella övergreppen kommer att öka i framtiden. Det
            bör därför finnas ett centrum mot sexuella övergrepp i varje region,
            där verksamheten bedrivs med statliga medel. Den verksamhet som
            detta centrum bör bedriva är: telefonjour, stödgrupp, stödsamtal,
            stöd vid myndighetsbesök, olika skapande verksamheter, utåtriktad
            verksamhet, utbildning m.m. Varje centrum skall kunna erbjuda
            de utsatta möjlighet till alla de kontakter som hon/han behöver
            så att den enskilde hjälpsökande inte behöver springa runt till
            olika instanser. Utsatta ska inte behöva betala för sitt eget
            helande. Det borde vara en självklarhet att få ekonomisk hjälp
            och rätt att själv bestämma hur hjälpen och stödet ska se ut.
            Alltför många kränks idag när de söker hjälp på grund av att de
            hjälpande bestämmer vad den utsatta behöver. Detta skulle ett
            centrum mot sexuella övergrepp kunna hjälpa till med. Andra uppgifter
            för dessa centrum skulle vara att ge skydd till unga flickor i
            patriarkala familjer. Detta gäller i högsta grad svenska flickor
            som utsätts för sexuella övergrepp av sina närstående men även
            flickor som är uppvuxna med en annan kultur än den traditionellt
            svenska.
          </p>
          <head xml:id="i-5TwfhudruRTzjZwJeu8bKp" type="h2">
            Skyddat boende och vårdnadstvister
          </head>
          <p xml:id="i-Bcyvc6DT9q1v5a1LxCNh79">
            Unga kvinnor som utsätts för sexuella övergrepp av sina föräldrar
            eller styvföräldrar även sedan de flyttat hemifrån har stort behov
            av skyddat boende. Ett kvinnohus med möjlighet till skyddat boende
            i form av egen lägenhet eller gemensamt boende borde finnas för
            dem. Det finns forskning som visar att mötet med andra, som varit
            med om liknande saker som man själv, har stor betydelse för helandet.
            Detta borde även vara en tänkbar lösning för de utsatta invandrarflickorna
            som är tvungna att fly hemifrån. Tyvärr förekommer incest och
            sexuella övergrepp inom familjer idag. Om kvinnan väljer att flytta
            från sin våldsamme make och de har gemensamma barn så uppstår
            ofta vårdnadstvister eftersom det i allmänhet är gemensam vårdnad
            som gäller. Barn ska inte behöva möta sina förövare i form av
            påtvingat umgänge vid vårdnadstvister. Det är viktigt att barnens
            perspektiv beaktas och inte vuxenperspektivet. Med barnets perspektiv
            menas vad barnet självt önskar och vill. Det är inte självklart
            att barn älskar sina föräldrar. Däremot är alla barn lojala. Samtidigt
            måste man vara vaksam så att inte kvinnor falskt anklagar sina
            ex-män för övergrepp för att få enskild vårdnad. Erfarna och duktiga
            jurister och domare med barnkunskap och människokännedom är viktiga
            vid alla vårdnadstvister.
          </p>
          <head xml:id="i-Mnkq6XMabAGzUTfQTmYBBN" type="h2">
            Barnens bästa alltid för ögonen
          </head>
          <p xml:id="i-WcGNHLhNrPQorcHdNLYXvn">
            I 6 kap. 1 § föräldrabalken fastslås att barn ska behandlas med
            aktning för sin person och egenart och inte får utsättas för kroppslig
            bestraffning eller annan kränkande behandling. FN:s konvention
            om barnets rättigheter, barnkonventionen, innehåller rättigheter
            för barn och ungdomar upp till 18 år. Den innehåller fyra grundläggande
            principer: skydd mot alla former av diskriminering, utgångspunkten
            att barnets bästa alltid ska komma i främsta rummet, barnets rätt
            till liv och utveckling och barnets rätt att uttrycka sina åsikter
            och få dessa respekterade. Det är alltså dags att vi alla gör
            vårt yttersta för att se till att barns rättigheter upprätthålls
            och att våra myndigheter och organisationer inte diskriminerar
            dem i förhållande till vuxna. Däri ingår förstås att söka kunskap
            om barn så att de inte behandlas som små vuxna. Det gäller att
            i alla situationer lyssna på barnen och ha deras bästa för ögonen.
            Ett exempel på att man inte sätter barnets bästa i första rummet
            är Rädda Barnens experiment med behandling av förövare på Norrtäljefängelset,
            där det ingår i förövarens behandling att barnet träffar sin förövare
            i fängelset, naturligtvis för barnets bästa. Då glömmer man helt
            att manipulation från förövarens sida är grundfundamentet i förhållande
            till barnet och även till vuxna i dess omgivning. Det gäller att
            i alla rättssammanhang där barn är inblandade alltid ha barnens
            bästa för ögonen och inte använda barn i ett terapeutiskt syfte.
            Det krävs mod att våga stå upp för barnets bästa. Man måste våga
            se, våga fråga, våga lyssna och våga åtgärda!
          </p>
          <p xml:id="i-SqcRWipupg2H2pCDbHWn9U">
            Riksdagen har under riksmötet 2005/06 avslagit en del av motionens
            förslag medan en del inte har behandlats. Det är av stor vikt
            att riksdagen skyndsamt positivt behandlar de olika yrkandena
            för att hjälpa de svagaste i vårt samhälle.
          </p>
        </div>
        <div xml:id="i-T6dftf6aHQTKRUJcNQdoLG" type="motSignatures">
          <list xml:id="i-YSBJA5jw1SmjfmdN7eQtyx">
            <item xml:id="i-UoAvqmgikMu3AQCj2tfo4U" who="i-TECanR77Prb79DHwPvLitN">
              Annelie Enochson (kd)
            </item>
          </list>
        </div>
      </div>
    </body>
  </text>
</TEI>
