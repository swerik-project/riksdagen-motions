<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1920--ak--00278">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1920/mot_1920__ak__278/mot_1920__ak__278-001.pdf"/>
      <fw xml:id="i-KLWkah9cnuSJ8aii5XWLyS">
        Motioner i Andra kammaren, Nr 278. 1
      </fw>
      <div xml:id="i-DXz8EgkB5Xj7TT9fk39BfV" type="motHeader">
        <div xml:id="i-Tw2qAcXb3u4Jst5UmsN3wC" type="motTitle"/>
        <div xml:id="i-Me9oYDd4XJhJU9p9jQFW9k" type="motSubmissionInfo"/>
      </div>
      <div xml:id="i-6MM8qC1rBamYQPUFQzWSAB" type="motBody">
        <div xml:id="i-Uo2hDVNVi8eCW742AzKhbz">
          <p xml:id="i-Q8QpSNBBFgMrevYd5yNKiS">
            Nr 278.
          </p>
          <p xml:id="i-6Nx6rck8T6RxmrteFYqWds">
            Av herr Sjöblom, om skrivelse till Kungl. Maj:t angående åstadkommande
            av lagstiftning till skydd i vissa av- seenden för torpare och
            mindre arrendatorer.
          </p>
          <p xml:id="i-99mUtCj25cmFuVBB2Wbppb">
            År 1914 väcktes i riksdagens andra kammare en motion, i vilken
            yrkades på en arrendelagstiftning till skydd och trygghet för
            torpare, bolagsarrendatorer och likställda. Vid behandlingen i
            riksdagen avslogs likväl motionen. Andra kammaren biföll dock
            en, av herrar Jakob Pettersson, Schotte och Igel, vid utskottets
            utlåtande i ärendet fogad reservation, vilken utmynnade i ett
            förslag om skrivelse till Kungl. Maj:t med begäran om utredning
            och för- slag i frågan. Utredningen har blivit utförd av en kommitté,
            men något förslag till riksdagen har icke kommit. Vid 1917 års
            riksdag framställde herr Lindhagen en interpella- tion om samma
            sak. Det svar den dåvarande justitieministern lämnade på interpellationen
            var endast en förklaring, att torpare och arrendatorer hade så
            bra, att regeringen saknade anledning att vidtaga några åtgärder
            för en lagstiftning i den ovan berörda mo- tionens syfte. Alla
            de hänsyn, som av 1914 års andra kammare ansågos be- rättiga och
            nödvändiggöra ett ingripande från regeringens och riks- dagens
            sida, finnas ännu kvar, blott i mycket hög grad förstorade. Ur
            humanistisk synpunkt bör omtanken om denna befolkning själv vara
            anledning nog att genom lagstiftning reglera rådande förhål- landen.
            Antalet torpare och brukare i här ifrågavarande ställning torde
            för närvarande kunna uppskattas till cirka 60,000, tillräckligt
            många således för att, för deras egen skull, ägna dem den omtanke
            från det allmännas sida som rättvisa och billighet kräva, och
            som alla andra samhällsgrupper göra anspråk på. Denna betydande
            del Bihang till riksdagens protokoll 1920. 4 saml. 87 häft. (Nr
            278.) 1
          </p>
          <pb facs="riksdagen-motions-pdf/data/1920/mot_1920__ak__278/mot_1920__ak__278-002.pdf"/>
          <fw xml:id="i-8emYK1yRgtrEbFWpyVpDoJ">
            2 Motioner i Andra kammaren, Nr 278.
          </fw>
          <p xml:id="i-29UapzjGcmXi2nVrqtZFW7">
            av lantarbetare äro på ett fastare sätt bundna vid jord och egendom
            än andra arbetaregrupper och ha ännu icke genom egna organisa-
            tioner höjt sin stämma för bättre villkor. Under och bakom tyst-
            naden förekommer dock ett allmänt missnöje, som icke daterar sig
            från i går. De enskilda rösterna drunkna i larmet från de organi-
            serades stora strider, och de som närmast skulle höra deras klagan
            stoppa till öronen så gott de kunna. De på annat sätt anställda
            lantarbetarna — statare och dag- lönare — hava länge klagat över
            sin ställning även de, men med lika litet resultat. Oorganiserade
            och tryckta av fattigdom, både ekonomiskt och andligt, som de
            varit, hava de saknat förmåga att höja sig och förbättra sin ställning.
            Genom nybildade organisationer och i öppen strid tillkämpade sig
            dock dessa förra året väsentliga förbättringar i lönevillkor m.
            m., och ingen torde kunna med fog påstå, att icke dessa förbättringar
            voro berättigade. Hade dessa fördelar givits tidigare och frivilligt,
            skulle arbetarfrågan vid jord- bruket icke behövt få det tillspetsade
            läge den nu har fått. Väntar man ännu några år med att vidtaga
            nödvändiga åtgärder att för- ändra torparnas förhållanden, komma
            dessa helt naturligt att an- vända sig av samma medel som lantarbetarna
            eller, vad som är ännu farligare, försvinna från landet. Det skulle
            vittna om en otrolig brist på klokhet och sunt omdöme, om även
            denna grupp skulle lämnas utan beaktande så länge, att de, med
            åsidosättande av gjorda överenskommelser, nödgades tillgripa den
            öppna konflikten i sin strävan för bättre och rättvisare förhållanden.
            Den decimering, torparnas antal undergått de senaste åren, bär
            vittnesbörd om, att förhållandena för detta slags brukare av Sveriges
            jord äro allt annat än tillfredsställande. De tusentals torp,
            som redan avfolkats och ödelagts, äro de allra sorgligaste exemplen
            på svensk jordpolitik. Enklaste och bästa beviset för, hur torparna
            i vårt land har det, lämnas här genom nedanstående kontrakt, infört
            in extenso:
          </p>
          <p xml:id="i-QV6HLuiabLWiwr68JMyLoH">
            Kontrakt.
          </p>
          <p xml:id="i-HNwDhekv4vXMFkjPBPFmuq">
            Till torparen N. N. upplåtes på arrende N. N. tillhöriga torpet
            Solbacken, med cirka 8 tunnland åker jämte dithörande betesmark,
            beläget i N. N. socken, N. N. län, på följande villkor: 1:a. Tillträdet
            sker den 14 mars 1909 och upphör arrendet endast vid kon- traktsbrott
            eller efter laga uppsägning.
          </p>
          <pb facs="riksdagen-motions-pdf/data/1920/mot_1920__ak__278/mot_1920__ak__278-003.pdf"/>
          <fw xml:id="i-ArS22J62zBRgjGsQu39myf">
            Motioner i Andra kammaren, Nr 278. 3
          </fw>
          <p xml:id="i-FpaCuK6REcvTDcDUkwK5r">
            2:a. Det årliga arrendet är bestämt till etthundrafemtiosex (156)
            mansdags- verken, (= 3 st. i varje vecka), fördelade efter Gårdens
            godlinnande på bestämda dagar i veckan. Därjämte skola efter tillsägelse
            utgöras femton (15) hjälpdagsverken under sommarhalvåret. För
            överdagsverken, vilka alltid skola utgöras vid Gården, då ej torpets
            skötsel lägger hinder i vägen därför, betalas: Under sommarhalvåret
            maj—okt. månader 2: — kr. per dag. &gt; vinterhalvåret november—april
            månader 1:50 kr. per dag. 3:e. Till dagsverkenas utgörande emottages
            ej annat folk än av god frejd och som kunna prestera ett fullgott
            arbete. 4:e. Torparen är skyldig att hålla sig och sitt folk vid
            dagsverkenas ut- förande med fullgod handredskap, som alltid skall
            finnas vid Gården, och då egg- järn begagnas skola dessa vid dagsverkets
            början vara slipade. 5:e. Torparen, som mottager åbyggnaderna
            enligt tillträdessyn, som hålles snarast möjligt efter förutgången
            reparation, åligger att städse väl vårda och under- hålla byggnaderna.
            I händelse husrötebrist uppstår vid avträdandet av torpet, är
            torparen skyldig att kontant erlägga densamma. 6:e. Torparen erhåller
            utsyning ur skogen till nödig vedbrand, gärdsel och virke till
            husens underhåll, vilket senare får fritt sågas vid Gårdens såg,
            emot att torparen verkställer alla körningar av detsamma. 7:e.
            Alla skatter och onera, av vad namn och beskaffenhet de vara må,
            skola av torparen gäldas och utgöras. 83:e. Det åligger torparen
            att efterse och till Gårdskontoret tillkännagiva alla olovliga
            tillgrepp eller olagligheter, som å egendomens område kunna förövas.
            9:e. Med tillfredsställelse ses, att torparen verkställer nyttiga
            rödjningar, od- lingar och förbättringar, som av husbonden eller
            hans ställföreträdare tillåtas och gillas. 10:e. Torparen förbjudes
            strängeligen: a) att hysa löst folk eller att hos sig låta mantalsskriva
            andra personer än sådana, som äro i hans lagstadda tjänst; b)
            allt svedjande och torvtäkt, all jakt, fiske eller annan djurfångst
            inom egendomens område, samt, som mera säkerhet och skydd för
            villebråd, att i regel ej hava mera än en katt; c) att från torpet
            bortföra eller under vad förevändning som helst avyttra foder,
            gödsel, virke, ved eller andra skogsprodukter; d) att ej utan
            vederbörligt tillstånd förrätta arbeten eller körslor åt andra
            än Gården eller dennes underhavande; e) att innehava eller mottaga
            annat jordbruk under den tid detta av honom innehaves eller att
            till annan person upplåta begagnandet av större eller mindre del
            av torpets mark eller rätt att inbärga därå växande gröda; f)
            att emottaga andras kreatur på bete, vare sig på skogen eller
            i ängar och hagar; g) att ej utan vederbörligt medgivande utsläppa
            får å bete; h) att hava gödsel eller något annat lagt så nära
            intill byggnaderna, att det röter väggarna. 11:e. Torpet tillträdes
            med höstplöjda vårland, motsvarande minst 4/; av åker- arealen,
            och skall torpet avträdas med lika mycket upplöjd jord, därav
            !/, (cirka 1!/, tunnland) skall i god tid vara gödslad och beredd
            för höstsådd.
          </p>
          <pb facs="riksdagen-motions-pdf/data/1920/mot_1920__ak__278/mot_1920__ak__278-004.pdf"/>
          <fw xml:id="i-FwQSJDuneXheGNC7V3MMUA">
            4 Motioner i Andra kammaren, Nr 278.
          </fw>
          <p xml:id="i-NMV1uMMkKowBQn44zWaHhM">
            12:e. Som tillträdesfoder erhåller torparen 500 kg. 1:ma vallhö
            och 600 kg. 1:ma halm, hälften vår- och hälften höstsädeshalm,
            och skall torparen vid blivande avträde från torpet lämna samma
            mängd 1:ma foder av vardera slaget. 13:e. Detta kontrakt gäller
            till dess å någondera sidan laga uppsägning skett, men bryter
            torparen i något avseende mot de i detta kontrakt gjorda bestämmel-
            serna och förbud, har han förverkat detta kontrakt och är skyldig,
            att vid vräk- ningsäventyr efter tillsägelse av Jordägaren eller
            hans ombud senast och utan åt- njutande av laga fardag avflytta
            från torpet med skyldighet att genast ersätta all den skada han
            Jordägaren tillskyndat. Härav äro tvänne lika lydande exemplar
            upprättade och växlade, som skedde å N. N. 15 nov. 1908. Namn.
          </p>
          <p xml:id="i-VwsUdSsk3WXHbfVK4KUG8J">
            Med förestående kontrakt förklarar jag mig till alla delar nöjd
            och förbinder mig att detsamma troget efterleva. Ort och dag som
            ovan. Namn. Bevittnas:
          </p>
          <p xml:id="i-QsqShm9asHp5qMZeSHgqY9">
            Två vittnen.
          </p>
          <p xml:id="i-CNbprDbjg211WrMYduiiBq">
            Kommentarer äro här överflödiga. Det förefaller dessutom, som
            om det vore ett jordbruksnäringens intresse av största vikt att
            för framtiden få behålla torparklassen kvar vid torpen. Frågan
            om anskaffande av arbetskraft vid jord- bruket har blivit allt
            mer brännande, och den blir det icke mindre för framtiden. Genom
            sina mera ordnade och omväxlande förhållanden ha ju städerna sugit
            till sig landsbygdens befolkning i sådan utsträck- ning, att en
            märkbart absolut minskning av de vid jordbruket sys- selsatta
            på senare tiden ägt rum. I den mån den sålunda till stä- derna
            inflyttade arbetskraften kan fullt utnyttjas därstädes, är detta
            icke så mycket att beklaga, men så är långt ifrån fallet. Under
            det att arbetslösheten inom industrien är permanent — omfattningen
            växlande med konjunkturerna — klagas det ständigt på landsbygden
            över brist på arbetskraft. Detta förhållande har länge varit rå-
            dande och ofta förts på tal, utan att något nämnvärt blivit gjort
            för att råda bot därpå. Av de gamla hantverkens utövare, för endast
            ett 25-tal år till- baka ännu ganska talrika, finnas endast ytterst
            få kvar på lands- bygden. Dessa hava ju naturligen med sitt yrke
            uppslukats av städernas stora fabriker. Med indelningsverkets
            indragning har även
          </p>
          <pb facs="riksdagen-motions-pdf/data/1920/mot_1920__ak__278/mot_1920__ak__278-005.pdf"/>
          <fw xml:id="i-DrW84cSgtCaJ6HfrQTFwyB">
            Motioner i Andra kammaren, Nr 278. 5 det ståtliga arbetarmaterial,
            som de bofasta soldaterna utgjorde, försvunnit. Medan dessa existerade
            funnos vid varje rote en eller flera sådana karlar, vilka större
            delen av året biträdde med arbete vid sina rotar och rusthåll.
            Nu äro dessa och deras i allmänhet barnrika familjer snart ett
            minne blott, och landet har förlorat en av de allra bästa reservoarerna,
            ur vilken det tidigare kunde hämta nya och friska krafter. Med
            soldaterna ha även stugorna försvunnit, utan att nya kommit i
            stället, och avkomlingarna ha hamnat i städernas grottekvarnar.
            Skulle nu även torpare och arrendatorer, på grund av berättigat
            missnöje, vända landet och landsbygden ryg- gen, då är det svårt
            att förstå, varifrån arbetskraft för jordbrukets behov framdeles
            skall tagas. Det är förvisso bättre för jordbruks- näringen själv
            och dess utövare, att lämpliga åtgärder redan nu vidtagas för
            att få behålla denna utmärkta arbetarstam kvar vid jorden, även
            om detta skulle medföra de största eftergifter, än att i framtiden
            stå med torpstugorna öde och utan arbetskraft. Även i samhällets
            eget intresse synas åtgärder att förhindra förintelse av den kategori
            arbetare det här gäller såväl som av lä- genheterna de bruka vara
            ur alla synpunkter berättigade. Mycket beklagligt skulle det vara,
            om dessa, i allmänhet avsides i skogarna liggande, ännu bebodda
            torp skulle avfolkas, därför att, vid sidan av jordbruket, vår
            skogshantering, av vilken vårt lands ekonomi så mycket beror,
            säkerligen kommer att kräva mer och mer arbets- kraft för att
            upprätthållas och utvecklas så som önskligt är. För statens vidkommande
            synas regering och riksdag hava beaktat detta spörsmål genom att
            anslå betydande årliga belopp för skapande av så kallade kolonat
            i ödemarkerna, i huvudsakligt syfte att få arbets- kraft till
            skogarnas skötsel. De enskildas skogar hava givetvis samma betydelse
            för landets ekonomi som statens och kräva även de en mera omsorgsfull
            och planmässig skötsel framdeles än hittills. Vår handelsbalans
            visar varje år, vilken betydelse våra skogar ha som betalningsmedel
            till utlandet. För att på ett rätt sätt vårda och bruka denna
            rikedom, om den befinnes i statens eller enskild ägo, är det nödvändigt
            att se till, att armar icke fattas, därför måste torpens avfolkning
            genom lagstiftning förhindras. Det rationellaste sättet att lösa
            denna fråga vore, att låta tor- pare och sådana arrendatorer,
            som helt eller delvis utgöra sina ar- renden genom dagsverksskyldighet,
            få friköpa den jord de bruka, även om detta måste ske genom tvångsavlösning
            eller expropriation.
          </fw>
          <pb facs="riksdagen-motions-pdf/data/1920/mot_1920__ak__278/mot_1920__ak__278-006.pdf"/>
          <fw xml:id="i-3uRuFY63tDRrLF6dM633Ty">
            6 Motioner i Andra kammaren, Nr 278.
          </fw>
          <p xml:id="i-9MUH1zp92cp7DBczxdD5Ed">
            Detta gäller arrendatorer hos enskilda och bolag. Torp och lägenheter,
            lydande under statens domäner, borde hälst frigöras från huvud-
            gårdarna och upplåtas mot tryggad ärftlig besittningsrätt till
            bru- karna. I många fall skulle dock en sådan inlösningsrätt kunna
            medföra mindre önskvärda resultat, medan äganderätt alltid inbjuder
            och lockar till spekulation, som vad jorden beträffar icke borde
            få förekomma. Den säkraste vägen för en lösning av denna del av
            jordfrågan skulle vara, att staten förskaffade sig äganderätten
            till alla torp och lägenheter, som nu äro i enskild ägo och utarrenderas
            mot arbets- skyldighet, och upplät dem till brukarna mot besittningsrätt.
            Här- igenom skulle de senares förhållanden kunna tillfredsställande
            ord- nas av staten själv, samtidigt som den säkraste garantien
            skapades för att en för jord- och skogsarbete duglig arbetarestam
            alltid finnes att tillgå. Det är ju även tänkbart att gå fram
            på olika linjer; detta bör emellertid en utredning kunna giva
            klarhet om. Om än så stora ingrepp i en allt för mycket missbrukad
            ägande- rätt äro nödvändiga för att här uppnå ett gott resultat,
            bör denna operation göras och göras snart. På grund av det anförda
            hemställes:
          </p>
          <p xml:id="i-9jXByuLMSmcZZaxFw9U4M1">
            att riksdagen måtte besluta att i skrivelse till Kungl. Maj:t
            anhålla om skyndsam utredning för åstadkommande av en för hela
            landet gällande lagstiftning i syfte att trygga torpares och mindre
            arrendatorers rätt till drägliga villkor och förhindra den ödeläggelse
            av torplägenheter, som till oer- sättlig skada för landet ägt
            rum de senare åren, samt | att om möjligt till nästa riksdag inkomma
            med förslag i ärendet.
          </p>
          <p xml:id="i-A1AvXNKDpVNUz66G8GYovk" type="date">
            Stockholm den 28 januari 1920.
          </p>
          <div xml:id="i-Qder8JQeZxHpWd7onXEXKj" type="signatureBlock">
            <p xml:id="i-A9C4krWTvxcbra4DJdfyaM" who="i-76oEYkLb85hcfCSZhyKnnA" type="signature">
              Per Henning Sjöblom
            </p>
          </div>
          <p xml:id="i-PnvdeV4iYk9X24GwJXo36t">
            Stockholm, Oskar Eklunds boktryckeri, 1920.
          </p>
        </div>
      </div>
    </body>
  </text>
</TEI>
