<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KrU-00258">
  <teiHeader>
    <fileDesc>
      <titleStmt>
        <title>Inventering av folkrörelsebyggnader</title>
        <author corresp="i-A1WkfiAbmndDMThhAvrWEm">av Hans Backman (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Inventering av folkrörelsebyggnader</title>
          <idno type="rdwebb">H002Kr258</idno>
          <rs type="number">Kr258</rs>
          <orgName type="comitteeAbbreviation">KrU</orgName>
          <ref type="dokument_url_text">http://data.riksdagen.se/dokument/H002Kr258/text</ref>
          <ref type="dokument_url_html">http://data.riksdagen.se/dokument/H002Kr258</ref>
          <ref type="dokumentstatus_url_xml">http://data.riksdagen.se/dokumentstatus/H002Kr258</ref>
          <ref type="doc">http://data.riksdagen.se/fil/9396ACBF-D4D4-4924-97C6-3494E5127A54</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-A1WkfiAbmndDMThhAvrWEm</idno>
            <name>Hans Backman</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-29MotdJEBdxPgjE2c9ZTqE" type="signed"/>
        <correspContext corresp="i-29MotdJEBdxPgjE2c9ZTqE">
          <note type="signatory" corresp="i-A1WkfiAbmndDMThhAvrWEm"/>
        </correspContext>
        <correspAction xml:id="i-PsZuWXWkR4WNdijjyzv4Wy" type="numbering">
          <date when="2012-10-05"/>
        </correspAction>
        <correspAction xml:id="i-RV9GdeyR5Ayf5K7dbKLbdc" type="submission">
          <date when="2012-10-04"/>
        </correspAction>
        <correspAction xml:id="i-KEioikokySqTtgZnxgA9j8" type="transfer">
          <date when="2012-10-02"/>
        </correspAction>
        <correspAction xml:id="i-2wfKxX3tfKGceE17q4g7Pb" type="assigned"/>
        <correspContext corresp="i-2wfKxX3tfKGceE17q4g7Pb">
          <ref type="assignedTo">Kulturutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YbyHxHhjZvLR3xhRPmtZkJ">
            Förslag till riksdagsbeslut
          </head>
          <p xml:id="i-BUpJZuYzZk2974DnQtwzDt">
            Riksdagen tillkännager för regeringen som sin mening vad som
            anförs i motionen om att Riksantikvarieämbetet i samverkan med
            länsstyrelserna bör göra en inventering av folkrörelsebyggnader,
            som grund för kommande bedömningar av vilka som har särskilt stort
            bevarandevärde.
          </p>
        </div>
        <div type="motContent">
          <head xml:id="i-X7h5xNg838qWYZcbSqeoTo" type="h1">
            Motivering
          </head>
          <p xml:id="i-AhXbT9oYLsyVGMmVm9Qt6b">
            I samband med riksdagens beslut rörande ändrade relationer mellan
            staten och Svenska kyrkan från år 2000 beslöts om omfattande årliga
            statsbidrag för underhåll av äldre kyrkor. En schablonregel infördes
            med innebörden att den tidigare statskyrkans kyrkobyggnader tillkomna
            före 1940 klassades som kulturminnen. Detta även i fall där en
            arkitekt ritat flera snarlika kyrkor.
          </p>
          <p xml:id="i-RptqMALW3C5svLDSdEgFz5">
            1800-talets väckelserörelser innebar tillkomsten av flera samfund
            med tusentals nya församlingar landet runt. Med insamlade medel
            och stora lekmannainsatser kom omfattande verksamheter igång.
          </p>
          <p xml:id="i-FAdr5U9uhA8mwCn1RJE4EP">
            I städer, andra tätorter och inte sällan ända ned på bynivå uppfördes
            mängder av kyrkor, kapell och missionshus. Församlingsmedlemmarna
            bidrog med pengar, byggmaterial och arbete. De enklaste missionshusen
            var ofta snarlika bygdens normala bostadshus.
          </p>
          <p xml:id="i-JwXxYcTf7yWB9MwLCaGbFy">
            Ungefär samtidigt tillkom på motsvarande sätt mängder av ordenshus
            (det första, väl bevarat, i Arboga 1881) och andra nykterhetslokaler.
          </p>
          <p xml:id="i-A1k212JUVprtLWNzs13bs9">
            En tredje våg av folkrörelsebyggnader kom genom arbetarrörelsens
            Folkets Hus med spridning över hela landet.
          </p>
          <p xml:id="i-VQ5FxT9CSyMLDa1AHYPfoK">
            Gemensamt för lokalerna var att de oftast uppfördes i trä på
            landsbygden och i sten eller tegel i städerna.
          </p>
          <p xml:id="i-5LenShPitRa6J6ZUN9f34Y">
            De största väckelsekyrkorna hade, som ett slags reaktion mot
            nygotiken, en annan utformning än statskyrkobyggnaderna. Med förebilder
            i främst metodisternas City Road Chapel och baptisternas Metropolitan
            Tabernacle, båda i London, införde väckelserörelserna en för Sverige
            helt ny kyrkoarkitektur för sina större byggnader. Inga höga torn,
            spartansk inredning och läktare för att rymma många.
          </p>
          <p xml:id="i-PYFxazjXBw7eY9fivFh4GM">
            Den kyrkohistoriskt mest intressanta byggnaden var rimligen metodistpastorn
            George Scotts Engelska kyrkan i Stockholm, uppförd 1841 med pengar
            han samlat in i Storbritannien och USA. Scott tilläts komma till
            Sverige som pastor till engelska arbetare vid Samuel Owens verkstadsindustri.
            Att så många svenskar attraherades av Scotts förkunnelse ledde
            till starka reaktioner. Hans kyrka stormades av pöbel, hetsad
            av både överhet och press. Scotts förbjöds att predika och flydde
            från Sverige. Han hade betydelse som inspiratör till både väckelse-
            och nykterhetsarbete. Två unga medarbetare till honom var Anders
            Wiberg och C O Rosenius, sedan portalgestalter för baptisterna
            respektive Fosterlandsstiftelsen. Scotts kyrka kom sedan att bli
            Fosterlandsstiftelsens huvudkyrka i Stockholm. Kyrkan revs 1953
            i samband med Hötorgssaneringen.
          </p>
          <p xml:id="i-HMEGnWAmCcghUiSuozt4Mx">
            Det är beklagligt att inte statsmakterna, Riksantikvarieämbetet
            och berörda länsstyrelser vid den tidpunkten ställde sig frågan
            vilka av till exempel de sex största väckelsekyrkorna som borde
            bevaras för framtiden. Sex, fem, fyra, tre, två eller en? I stället
            revs alla sex.
          </p>
          <p xml:id="i-2K7f761kFvRAMRXbGq7KNg">
            G E Beskows legendariska Blasieholmskyrkan från 1867 såldes 1964
            till Arbetsgivareföreningen för rivning.
          </p>
          <p xml:id="i-CSTr6Nv1r7m1sEjKiyhLzq">
            Anders Wiberg byggde 1865 baptisternas Betelkapellet i Stockholm,
            och liksom Scott hade han samlat in pengar i USA och England.
            Byggnaden revs hundra år senare.
          </p>
          <p xml:id="i-SLE47Jjn3k5dhwNQ7Newkt">
            Missionsförbundets tre största kyrkor var Immanuelskyrkan i Stockholm
            (byggd 1886), Betlehemskyrkan i Göteborg (1879) och Betlehemskyrkan
            i Gävle (byggd 1880) och samfundets första med torn. Den revs
            1975 ungefär samtidigt med de två andra.
          </p>
          <p xml:id="i-KaE2zFrEv5hAJXCzFNCKd7">
            Missionskyrkan i Gävle, länge kallad kapell, hade ofta P P Waldenström
            (riksdagsledamot för staden) som predikant. Den kunde genom dubbla
            fyrsidiga läktare rymma 3 000 personer och var därmed stadens
            i särklass största samlingslokal. Arkitekt var E A Hedin som ritade
            en rad kyrkor, också för andra samfund.
          </p>
          <p xml:id="i-3Pc1sKFk9BVXENqGwahaUd">
            De största väckelsebyggnaderna revs alltså utan att de ansvariga
            för svensk kulturminnesvård reagerade.
          </p>
          <p xml:id="i-NtLgSuuAwH3DVxbwzJTMwC">
            De mindre missionshusen, ordenshusen och Folkets Hus, oftast
            i trä, har uppgått till tusental men har främst efter andra världskriget
            minskat mycket kraftigt, genom rivning eller försäljning för att
            användas som bostäder eller kommersiell verksamhet. En del har
            blivit lokaler för byalag och liknande.
          </p>
          <p xml:id="i-GuAJerPQhPuCoHsohevHEb">
            I Inger-Britt Holmblads doktorsavhandling Hören Herrens röst
            (2002) om Svenska Missionsförbundets kyrkobyggande finns en redovisning
            av samtliga samfundets missionskyrkor och missionshus som funnits
            i Gävleborgs län, nämligen 164, varav 98 i Hälsingland och 66
            i Gästrikland. I Edsbyn i Hälsingland fanns byggmästaren och riksdagsledamoten
            Olof Johansson som ritade ett mycket stort antal byggnader för
            olika ändamål. Han var missionsförbundare och till samfundet gjorde
            han ritningar till missionshus men också typritningar för missionsstationer.
          </p>
          <p xml:id="i-5g6BQJv9UG8iCMqcStHwFK">
            I min hemkommun Hofors finns Torsåkers missionskyrka, byggd 1875.
            Den har tresidig läktare och en framträdande fondmålning. Byggnaden
            har haft mycket stor betydelse för bygdens föreningsliv, och i
            flertalet familjer fanns nog personer med en relation till den.
          </p>
          <p xml:id="i-WcMQGfBNja11ocFv4VRQ3g">
            Det är trist att de största och mest legendariska väckelsekyrkorna
            raserades utan samlad bedömning. Nog en återspegling av att också
            de kulturminnesvårdande myndigheterna länge ansåg att fria samfund
            och deras lokaler var ointressanta jämfört med statskyrkan.
          </p>
          <p xml:id="i-BPRBYqmyV8aDrHzaMD5BKP">
            Det finns knappast skäl att bevara samtliga de missionshus, ordenshus
            och folkets hus som ännu inte raserats. En byggnad som finns kvar
            i ursprungligt skick är väl oftast av större intresse än kraftigt
            ombyggda lokaler.
          </p>
          <p xml:id="i-PZFsnNuV81FX4kbimE66qF">
            Det är inte en rimlig linje att som i fallet Svenska kyrkan säga
            att alla byggnader från tiden före 1940 automatiskt bör bevaras.
            Principiellt bör varje objekt bedömas på sina egna meriter. Att
            bevara samtliga gamla järnvägsstationer eller stenbroar är knappast
            motiverat, utan ett urval måste göras.
          </p>
          <p xml:id="i-SGeXYDx8KU2E9BQNgvHsxK">
            Folkrörelserna var i mycket grunden till den svenska demokratin,
            inte minst genom att de kom att fungera som skola i praktisk demokrati.
            I ett längre perspektiv blir det konstigt om byggnaderna hos den
            gamla statskyrkan, som i mycket representerade överhetssamhället,
            anses oerhört mycket mer skyddsvärda än lokalerna från de folkliga
            rörelser som drev på för demokrati, folkbildning och likhet inför
            lagen.
          </p>
          <p xml:id="i-CJET4Qqbdz7puqcokoXMMs">
            Riksantikvarieämbetet bör, i samverkan med länsstyrelserna, göra
            en inventering av kvarvarande folkrörelselokaler. Dessa byggnader
            representerar olika organisationer, olika tidsperioder, olika
            byggtraditioner och en del har haft större lokal och regional
            betydelse än andra.
          </p>
          <p xml:id="i-JRYuVUS1q7WCkHy6Wfj6Rs">
            De kyrkohistoriskt och arkitektoniskt främsta väckelsekyrkorna
            raserades årtiondena närmast efter andra världskriget. De kan
            inte repareras i efterhand, men än finns chansen att inte upprepa
            samma misstag också för glesbygdslokaler.
          </p>
          <p xml:id="i-Tsogzywcyq6V1nbke32E2G">
            Den principiellt rimligaste lösningen på sikt är att varje objekt
            bedöms på sina egna meriter, kyrka, industribyggnad, jordbruk,
            bostad, trafikanläggning, idrottsanläggning eller vad det kan
            vara. Länsstyrelserna är kanske den instans som lättast kan göra
            avvägningen mellan olika objekt som bedöms vara av intresse att
            bevara för eftervärlden. Om olika objekt vägs mot varandra bör
            statliga medel till byggnadsminnesvård inte i förväg vara öronmärkta
            för den ena eller andra typen av byggnader.
          </p>
          <p xml:id="i-TviWkija36Saen1E9y9H3i">
            I ett första skede bör en inventering göras av folkrörelsebyggnader,
            som grund för kommande bedömningar av vilka som har särskilt stort
            bevarandevärde. Inventeringen bör omfatta såväl byggnader som
            ännu används i sin ursprungliga funktion som sådana som fått annan
            ägare men i huvudsak ändå finns bevarade ut- och invändigt.
          </p>
        </div>
        <div type="motSignatures">
          <list>
            <item xml:id="i-JusPuwQufx9Ku8P1oGGg6R">
              Hans Backman (FP)
            </item>
          </list>
        </div>
      </div>
    </body>
  </text>
</TEI>
