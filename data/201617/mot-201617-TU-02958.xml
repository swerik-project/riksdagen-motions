<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-TU-02958">
  <teiHeader>
    <fileDesc>
      <titleStmt>
        <title>Miljöanpassad vägtrafik</title>
        <author corresp="i-LfejaxmUP1kR5ztLJaJTkY">av Emma Wallrup m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:2958 av Emma Wallrup m.fl. (V)</title>
          <idno type="rdwebb">H4022958</idno>
          <rs type="number">2958</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H4022958/text</ref>
          <ref type="dokument_url_html">http://data.riksdagen.se/dokument/H4022958</ref>
          <ref type="dokumentstatus_url_xml">http://data.riksdagen.se/dokumentstatus/H4022958</ref>
          <ref type="docx">http://data.riksdagen.se/fil/7DCF282C-EF00-4A6D-9B16-9365A911F08E</ref>
          <ref type="pdf">http://data.riksdagen.se/fil/927AD90F-6853-48E5-A2B1-CCFB2806C3B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-LfejaxmUP1kR5ztLJaJTkY</idno>
            <name>Emma Wallrup</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-DyTmp7YURsib9gzvRDZtm9</idno>
            <name>Stig Henriksson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-548HUVvKe8n48M3pQmFeUC</idno>
            <name>Amineh Kakabaveh</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-JZgLiagTc1Uwgw1yzLWrSS</idno>
            <name>Birger Lahti</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-K3yJ7rruozYUK99nj91ffc</idno>
            <name>Hans Linde</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HG8uLqLT7SnwSx5YRobkVr</idno>
            <name>Håkan Svenneling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-M2Jun562pMzmMBXUdoxwnM" type="signed"/>
        <correspContext corresp="i-M2Jun562pMzmMBXUdoxwnM">
          <note type="signatory" corresp="i-LfejaxmUP1kR5ztLJaJTkY"/>
          <note type="signatory" corresp="i-DyTmp7YURsib9gzvRDZtm9"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-548HUVvKe8n48M3pQmFeUC"/>
          <note type="signatory" corresp="i-JZgLiagTc1Uwgw1yzLWrSS"/>
          <note type="signatory" corresp="i-K3yJ7rruozYUK99nj91ffc"/>
          <note type="signatory" corresp="i-HG8uLqLT7SnwSx5YRobkVr"/>
        </correspContext>
        <correspAction xml:id="i-YBKuNSEcT8qAQtwDt3JJTS" type="submitted">
          <date when="2016-10-05"/>
          <time when="14:38:47"/>
        </correspAction>
        <correspAction xml:id="i-9EN7AUpYmbNmzXcdvs9XDx" type="reviewed">
          <date when="2016-10-05"/>
          <time when="20:32:05"/>
        </correspAction>
        <correspAction xml:id="i-Ur34p9vZqo7RCTzQdhttHS" type="referred">
          <date when="2016-10-14"/>
        </correspAction>
        <correspAction xml:id="i-VSLL8WwTyJiwMMVhSmYsRv" type="assigned">
          <date when="2017-07-12"/>
          <time when="07:54:16"/>
        </correspAction>
        <correspContext corresp="i-VSLL8WwTyJiwMMVhSmYsRv">
          <ref type="assignedTo">Trafikutskottet</ref>
        </correspContext>
        <correspAction xml:id="i-7XeEEQKa1YMNM9eg1YkNDV" type="behandlas_i"/>
        <correspContext corresp="i-7XeEEQKa1YMNM9eg1YkNDV">
          <ref type="uppgift">2016/17:MJU25</ref>
          <ref type="ref_dok_id">H401MJU25</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU25</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-K1VDCp6yZaFTsNoumNLbKz" type="behandlas_i"/>
        <correspContext corresp="i-K1VDCp6yZaFTsNoumNLbKz">
          <ref type="uppgift">2016/17:SkU22</ref>
          <ref type="ref_dok_id">H401SkU22</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SkU22</ref>
          <ref type="ref_dok_titel">Inkomstskatt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-NXVZ9Xvqa9TKSnvEByTEz" type="behandlas_i"/>
        <correspContext corresp="i-NXVZ9Xvqa9TKSnvEByTEz">
          <ref type="uppgift">2016/17:TU12</ref>
          <ref type="ref_dok_id">H401TU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU12</ref>
          <ref type="ref_dok_titel">Fossiloberoende transporter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XiJJV3H1tTHkpwqefyH376" type="behandlas_i"/>
        <correspContext corresp="i-XiJJV3H1tTHkpwqefyH376">
          <ref type="uppgift">2016/17:MJU24</ref>
          <ref type="ref_dok_id">H401MJU24</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU24</ref>
          <ref type="ref_dok_titel">Ett klimatpolitiskt ramverk för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2016/17:2958 av Emma Wallrup m.fl. (V)
          Miljöanpassad vägtrafik
        </div>
      </div>
      <div type="motBody">
        <div xml:id="i-TfZ4zZmnjgRjroFZcXCkzd" type="TOC">
          <head xml:id="i-2QmxSTJb3CK8gm4mrDn4gh">
            Innehåll
          </head>
          <list>
            <item style="indent-level: 1">
              Förslag till riksdagsbeslut
            </item>
            <item style="indent-level: 1">
              Klimatet kräver en omställning av våra transporter och resor
            </item>
            <item style="indent-level: 1">
              Åtgärder för en miljöanpassad vägtrafik
            </item>
            <item style="indent-level: 2">
              Det behövs en tydlig definition av målet för vår fordonstrafik
              till 2030 samt en handlingsplan
            </item>
            <item style="indent-level: 2">
              Inför en bonus–malus med tydliga klimateffekter
            </item>
            <item style="indent-level: 2">
              Utred stöd för konvertering av bilar från fossildrift till biodrivmedel
            </item>
            <item style="indent-level: 2">
              Stimulera elektrifiering av vägnätet
            </item>
            <item style="indent-level: 2">
              Utred beskattning av bilförmån som helt kopplas till klimat-
              och miljöpåverkan
            </item>
            <item style="indent-level: 2">
              Stärk sociala hållbarhetskrav på drivmedel
            </item>
          </list>
        </div>
        <div type="motProposal" subtype="förslag">
          <head xml:id="i-3UdeFPKf2S716SSrgYRYjh">
            Förslag till riksdagsbeslut
          </head>
          <list style="ol">
            <item xml:id="i-5Qm68EBuaeDJ6CHY8odAYd">
              Riksdagen ställer sig bakom det som anförs i motionen om att
              Sverige bör anta ett mål till 2030 om minst 80 procents reduktion
              av utsläppen av växthusgaser från vägtrafiken jämfört med 2010
              års nivå och tillkännager detta för regeringen.
            </item>
            <item xml:id="i-BU8qNiWRc8RASjQ8M3K23V">
              Riksdagen ställer sig bakom det som anförs i motionen om att
              regeringen bör återkomma med förslag på handlingsplan för en fossiloberoende
              fordonsflotta till 2030 och tillkännager detta för regeringen.
            </item>
            <item xml:id="i-P7eNXckPdgVAbb6NS5Auxq">
              Riksdagen ställer sig bakom det som anförs i motionen om att
              regeringen bör utreda åtgärder som förenklar och stimulerar konvertering
              av bilar från fossildrift till biodrivmedel och tillkännager detta
              för regeringen.
            </item>
            <item xml:id="i-Vm2PxiL9Pqc2DRgPfKhTSe">
              Riksdagen ställer sig bakom det som anförs i motionen om att
              regeringen bör tillsätta en utredning i syfte att införa en ny
              modell gällande beskattning av bilförmån där förmånsvärdet baseras
              på bilens miljö- och klimatpåverkan och tillkännager detta för
              regeringen.
            </item>
            <item xml:id="i-M4Ednx9jY1P795QzFPTbZy">
              Riksdagen ställer sig bakom det som anförs i motionen om att
              regeringen bör verka för att EU:s sociala hållbarhetskrav stärks
              för både fossila och alternativa drivmedel och tillkännager detta
              för regeringen.
            </item>
          </list>
        </div>
        <div type="motContent">
          <head xml:id="i-YQWL4bYfHmAtXAx7iUP8Uy" type="h1">
            Klimatet kräver en omställning av våra transporter och resor
          </head>
          <p xml:id="i-3CbosAg48NwR1uWpTaZ5hW">
            Inrikes transporter står för en tredjedel av våra utsläpp av
            växthusgaser, varav över 90 procent kommer från vägtrafiken. För
            att Sverige ska nå en fossilfri fordonstrafik till 2030 och hela
            samhället på sikt bli fossilfritt krävs en mängd strukturella
            åtgärder för omställningen. Inom samhällsplaneringen finns stora
            möjligheter att minska transportsektorns klimat- och miljöpåverkan.
            På korta transportsträckor (vilket gäller merparten av alla förflyttningar)
            i städerna har gång och cykel stor potential. I glesare bygder
            kan t.ex. en väl utbyggd anropsstyrd kollektivtrafik, byabussar
            och samåkningstjänster minska bilresorna på kortare sträckor.
            För en attraktiv anropsstyrd kollektivtrafik krävs att en sådan
            reform genomförs med kvalitativa förbättringar för resenären.
            Genom ökad och förbättrad kollektivtrafik och järnväg ges stora
            möjligheter att minska vägtransporterna och miljöbelastningen
            men effekten blir även att krav på nya väginvesteringar minskar.
            Satsningar på kollektivtrafik underlättar för den som i dag reser
            med bil att resa på ett mer hållbart sätt. Satsningar på kollektivtrafik
            ökar också möjligheten för den som saknar tillgång till bil att
            kunna resa och röra sig i samhället. Vid utbyggnad av kollektivtrafik
            är det därför viktigt att både väga in möjligheter att minska
            bilismen och att resmönster kan skilja sig åt p.g.a. inkomst och
            kön. I riksdagsmotion 2015/16:756 Fördubblad kollektivtrafik har
            Vänsterpartiet presenterat förslag på åtgärder för att fördubbla
            andelen kollektivtrafikresenärer.
          </p>
          <p xml:id="i-EfToCcN7s7aX88pFLNkxb5">
            Med en förbättrad samverkan mellan trafikslagen kan transporter
            också bli mer effektiva. Därför är s.k. kombiterminaler väsentliga
            för ett transportsnålt samhälle. Även ökad sjöfart kan bidra till
            att minska klimat- och miljöpåverkan.
          </p>
          <p xml:id="i-7UM3xxXZMeLLM8yJht93wL">
            Transportsnål samhällsplanering är därför av central betydelse
            för att uppnå våra miljö- och klimatmål. I vår riksdagsmotion
            2016/17:541 Transportsnål samhällsplanering presenterar Vänsterpartiet
            förslag på åtgärder på detta område.
          </p>
          <p xml:id="i-QSWzsLKevrjhDCw9DLyeJ4">
            Även om det viktigaste är att skapa en transportsnål samhällsplanering,
            kommer det fortsatt att finnas behov av resor och transporter
            på väg. Dessa transporter måste då utföras av fordon som inte
            försvårar en ekologisk hållbarhet. Därför måste bensin- och dieselbilar
            successivt fasas ut samt ett paket av åtgärder inom vägtransportsektorn
            genomföras. Utvecklingen av nya miljöbilar får inte bara kopplas
            till själva drivmedlet, utan i högre grad relateras till energieffektivitet.
            Statens ekonomiska styrmedel måste därför inriktas mot att även
            främja en ökad energieffektivitet av fordon. Enligt betänkandet
            Fossilfrihet på väg (2013) så kommer teknisk utveckling dock inte
            att räcka till för att nå en fossilfri fordonsflotta. Även Statens
            väg- och transportforskningsinstitut (VTI) bedömer att det inte
            är rimligt att förvänta sig stora konsekvenser av teknikutvecklingen
            inom den 10-årsperiod som är relevant i det här sammanhanget.
            Även IPCC (FN:s klimatpanel) och IEA (Internationella energirådet)
            har kommit till samma slutsatser.
          </p>
          <head xml:id="i-5pTb6ssswDtbT84Lz4qPXg" type="h1">
            Åtgärder för en miljöanpassad vägtrafik
          </head>
          <p xml:id="i-KFe5xnyrLXbiTbFaCcrJBi">
            Sverige har en av Europas mest energislukande fordonsparker för
            persontransporter och därmed de mest koldioxidalstrande fordonen
            per körd sträcka. Detta vill vi ändra på. För det första genom
            att minska transporter på väg och flytta över kommunikationer
            till mer ekologiskt hållbara transportslag. För det andra genom
            åtgärder som är kopplade till att miljöanpassa själva vägtrafiken,
            vilka presenteras i denna motion med fokus på biltrafiken.
          </p>
          <head xml:id="i-ExTTSKUiSW2fwBCAJZcWrY" type="h2">
            Det behövs en tydlig definition av målet för vår fordonstrafik
            till 2030 samt en handlingsplan
          </head>
          <p xml:id="i-65jSP5dkrnb6u6YLsHt4kP">
            Sverige har ett hänsynsmål för transporterna som säger att transportsektorn
            ska bidra till att miljökvalitetsmålet Begränsad klimatpåverkan
            nås genom en stegvis ökad energieffektivitet i transportsystemet
            och ett brutet fossilberoende samt att Sverige år 2030 bör ha
            en fordonsflotta som är oberoende av fossila bränslen. År 2013
            lämnade Utredningen om fossilfri fordonstrafik (populärt kallad
            FFF-utredningen) sitt betänkande Fossilfrihet på väg (SOU 2013:84)
            där man presenterar åtgärder samt hur begreppet fossiloberoende
            fordonsflotta kan ges en innebörd. Utredningen föreslår ett mål
            till 2030 på 80 procents reduktion av utsläppen av växthusgaser
            från vägtrafiken jämfört med 2010 års nivå. Varken regering eller
            riksdag har dock tagit ställning till FFF-utredningens förslag
            på definition av målet. Vänsterpartiet anser att det är angeläget
            att en definition av begreppet fastställs och att FFF-utredningens
            förslag på målsättning bör vara en absolut mininivå gällande vägtrafikens
            utsläpp.
          </p>
          <p xml:id="i-PXMDiUqf9yuC6LviL4MrST">
            Miljömålsberedningen har 2016 föreslagit ett sektorsmål för transportsektorn.
            Förslaget är att utsläppen för inrikes transporter senast 2030
            ska vara minst 70 procent lägre jämfört med 2010 års nivå (SOU
            2016:47). Vänsterpartiet har reserverat sig mot förslaget och
            anser att utsläppen för inrikes transporter bör minska i minst
            samma omfattning som vägtrafiken enligt FFF-utredningens förslag.
          </p>
          <p xml:id="i-VFAofKYc5JeuamXiHZVgsA">
            För att nödvändiga åtgärder i tid ska genomföras för att minska
            vägtrafikens utsläpp bör definition av målsättning om fossiloberoende
            fordonsflotta till 2030 fastställas. Detta skulle stärka de transportpolitiska
            målen och våra nationella klimatansträngningar. Sverige bör anta
            ett mål till 2030 om minst 80 procents reduktion av utsläppen
            av växthusgaser från vägtrafiken jämfört med 2010 års nivå. Detta
            bör riksdagen ställa sig bakom och ge regeringen till känna.
          </p>
          <p xml:id="i-G8HjqQoJy15EcKjMMEmh1s">
            Sverige saknar idag en konkret färdplan för hur Sverige ska kunna
            uppnå en fossiloberoende fordonsflotta till 2030. Flera initiativ
            har dock sedan FFF-utredningens betänkande presenterades tagits
            för att verka i en sådan riktning. Energiforsk, VTI, Sweco och
            Fores 2030-sekretariatet har med stöd av Energimyndigheten tagit
            fram en strategisk innovationsagenda (2016) för att nå måluppfyllelse
            till 2030. Rapporten innehåller inte en heltäckande strategi för
            att nå målet men innehåller förslag från berörda aktörer som är
            väl värda att beaktas för att utforma en färdplan mot målet. Även
            Energimyndigheten har ett pågående projekt för en strategisk plan
            för en fossilfri transportsektor. Regeringen beslutade därutöver
            i juli 2016 att en särskild utredare i rollen som nationell samordnare
            ska stödja regeringen i att stärka och fördjupa arbetet med Fossilfritt
            Sverige. Vänsterpartiet anser att det är hög tid att nu ta tillvara
            FFF-utredningens förslag i betänkandet och planlägga arbetet med
            åtgärder för att nå 2030-målet. Regeringen bör återkomma med förslag
            på handlingsplan för en fossiloberoende fordonsflotta till 2030.
            Detta bör riksdagen ställa sig bakom och ge regeringen till känna.
          </p>
          <head xml:id="i-GPefQWVoALvgVXJJKsK63u" type="h2">
            Inför en bonus–malus med tydliga klimateffekter
          </head>
          <p xml:id="i-PiL4px1iBzcotcju8ovW3M">
            Vänsterpartiet har under lång tid föreslagit att bonus–malus-system
            ska införas i Sverige. Med bonus–malus-system avses ett system
            där miljöanpassade fordon med låga utsläpp av koldioxid premieras
            vid inköpstillfället genom en bonus medan fordon med höga utsläpp
            av koldioxid belastas med en högre skatt. Frankrike har under
            lång tid haft en sådan modell. Modellen har bidragit till en mycket
            snabb omställning av den franska nybilsförsäljningen samtidigt
            som systemet är statsfinansiellt neutralt. Det är helt enkelt
            de som väljer bilar med stora miljöutsläpp som betalar till dem
            som istället väljer miljösnåla bilar.
          </p>
          <p xml:id="i-DDyVJBiyL3uW3hUghNJZiF">
            I april 2016 presenterade Bonus–malus-utredningen sitt förslag.
            Utredningen anser att vi redan i dag kan betrakta vårt nuvarande
            system som en form av ett bonus-malus-system. Detta då supermiljöbilspremien
            gynnar bilar med låga utsläpp av koldioxid, medan bilar med relativt
            höga utsläpp belastas med högre skatt. Utredningen föreslog därför
            två varianter inom ramen för befintligt system med supermiljöbilspremie
            och fordonsbeskattning. Vänsterpartiet anser att utredningens
            båda förslag ger alldeles för liten sammanlagd klimateffekt och
            därför inte är förenlig med våra målsättningar att minska utsläppen
            inom transportsektorn. Därutöver är stimulansen för biogasbilar
            och rena elbilar alltför svag och utredningens förslag brister
            i långsiktighet och styreffekt. Kritiken har även varit mycket
            stark från remissinstanserna. Vänsterpartiet anser att regeringen
            borde ha gett direktiv till utredningen att föreslå en registreringsskatt
            av fransk modell och att förslaget bör vara i enlighet med våra
            målsättningar inom miljö- och klimatområdet. Vänsterpartiet förutsätter
            att regeringen i beredning av Bonus–malus-utredningens förslag
            lyssnar på den tunga kritiken från remissinstanserna och återkommer
            med förslag som ger tydliga klimateffekter.
          </p>
          <head xml:id="i-5k2jeLy353hsZabY2uL7xG" type="h2">
            Utred stöd för konvertering av bilar från fossildrift till biodrivmedel
          </head>
          <p xml:id="i-J2WioVYAPrQKGoxU5hUTM7">
            Det är i dag möjligt att konvertera bilar som drivs med fossila
            bränslen till biodrivmedel. Genom att införa styrmedel som stimulerar
            och underlättar bilbränslekonvertering av bilar som drivs med
            fossila drivmedel till förnybar drift som t.ex. biogas kan betydande
            klimatvinster uppnås. För många bilägare bedöms kostnaden för
            exempelvis en ny biogasbil för stor men genom att införa åtgärder
            som stimulerar konvertering av befintlig bil till biogasdrift
            skulle fler bilägare kunna köra bilar som drivs förnybart. Regeringen
            bör utreda åtgärder som förenklar och stimulerar konvertering
            av bilar från fossildrift till biodrivmedel. Detta bör riksdagen
            ställa sig bakom och ge regeringen till känna.
          </p>
          <head xml:id="i-T5JmDCGYEH2U4QykgMKibo" type="h2">
            Stimulera elektrifiering av vägnätet
          </head>
          <p xml:id="i-QDTmAeemZ7LkiSXwXijcrC">
            Vänsterpartiet anser att den långsiktiga inriktningen bör vara
            att framtidens vägtransporter ska gå på el, eftersom elmotorer
            är betydligt effektivare än förbränningsmotorer, så att totalt
            sett mindre energi krävs. Det sker främst genom batteribilar,
            laddhybrider och vätgasdrivna bränsleceller men även genom elektrifiering
            av själva vägnätet. Elektrifieringen minskar även buller och utsläpp
            av andra föroreningar som kolväten och partiklar och bidrar därmed
            till måluppfyllnad av flera miljökvalitetsmål. Regeringen och
            Vänsterpartiet har 2016 infört premier för inköp av elbussar och
            genom stadsmiljöavtalet finns numera möjligheter att söka stöd
            för eldrift av kollektivtrafik. Därutöver pågår i Sverige för
            närvarande ett par elvägsprojekt som bl.a. genomförs med statligt
            stöd.
          </p>
          <p xml:id="i-B7MuuWWRS7p5EeXnfC92E8">
            Samtliga medlemsländer i EU ska under hösten 2016 upprätta nationellt
            handlingsprogram för utbyggnaden av infrastruktur för alternativa
            bränslen. Handlingsprogrammet ska innehålla nationella mål för
            utbyggnad av laddnings- och tankstationer för olika typer av alternativa
            bränslen, som t.ex. el och vätgas, samt olika former av stödåtgärder.
            Vänsterpartiet anser att handlingsprogrammet är mycket betydelsefullt
            och angeläget för att uppnå fossiloberoende transporter.
          </p>
          <head xml:id="i-XWWC6LYysfpkN3Hihsdvzu" type="h2">
            Utred beskattning av bilförmån som helt kopplas till klimat-
            och miljöpåverkan
          </head>
          <p xml:id="i-FiEi89PX75re8cVnM6R8hz">
            Antalet förmånsbilar har ökat i Sverige och uppgår till cirka
            260 000. Sveriges nuvarande modell för beskattning av dessa bilar
            har betydande miljöbrister. Den nuvarande beräkningsmodellen har
            genom flera studier visat sig underskatta värdet av förmånen och
            gynnar köp av stora bilar vilket leder till merutsläpp av koldioxid.
            För vissa miljöbilar finns regler om nedsättning av förmånsvärdet,
            eftersom miljöbilar i allmänhet är dyrare i inköp än andra bilar.
            Vänsterpartiet ser fördelar med denna nedsättning men anser att
            en ny modell bör införas där förmånsvärdet helt kopplas till bilens
            koldioxidutsläpp eller energianvändning. Regeringen bör tillsätta
            en utredning i syfte att införa ny modell gällande beskattning
            av bilförmån där förmånsvärdet baseras på bilens miljö- och klimatpåverkan.
            Detta bör riksdagen ställa sig bakom och ge regeringen till känna.
          </p>
          <head xml:id="i-WSwBZADLizmp9MCheVnHqA" type="h2">
            Stärk sociala hållbarhetskrav på drivmedel
          </head>
          <p xml:id="i-3xPKLFsuzJfZPuoBsqmH4S">
            Sedan hållbarhetskriterierna för biodrivmedel började tillämpas
            i Sverige har drivmedelsbolagen infört system som gör att biodrivmedel
            kan spåras till sitt ursprung, deras klimatpåverkan kan bedömas
            och det kan säkerställas att viss hänsyn till naturskydd respekteras.
            Dessa kriterier finns i hållbarhetslagen, som i sin tur har sitt
            ursprung i förnybartdirektivet.
          </p>
          <p xml:id="i-4vCXrLshQz8rpEFRWpDNmk">
            I bränslekvalitetsdirektivet finns i dag vissa baskrav gällande
            social hållbarhet men dessa är begränsade i sin omfattning. Vänsterpartiet
            anser att all produktion av drivmedel, såväl förnybara som fossila,
            bör ske under förhållanden där arbetsvillkoren är goda och uppfyller
            ILO:s konventioner samt att livsvillkoren förbättras för lokalbefolkningen
            genom produktionen. Produktion av drivmedel bör inte heller försämra
            tillgång på livsmedel till överkomligt pris och markrättigheter
            ska respekteras. Regeringen bör verka för att EU:s sociala hållbarhetskrav
            stärks för både fossila och alternativa drivmedel. Detta bör riksdagen
            ställa sig bakom och ge regeringen till känna.
          </p>
        </div>
        <div type="motSignatures">
          <list>
            <item xml:id="i-Pwz9FYD74x7PsrbEGzKx7s">
              Emma Wallrup (V)
            </item>
            <item xml:id="i-FU8Y9SWxAA8HSnPkNFirX8">
              Stig Henriksson (V)
            </item>
            <item xml:id="i-PT7boKj5igpepmHgQtoA4A">
              Jens Holm (V)
            </item>
            <item xml:id="i-RcFJkg7jxRstKLhEyQpQJG">
              Amineh Kakabaveh (V)
            </item>
            <item xml:id="i-9Ku3gLxa72PaqTu4WW1buN">
              Birger Lahti (V)
            </item>
            <item xml:id="i-SR7fzc4BUX43EkCU56QbrL">
              Hans Linde (V)
            </item>
            <item xml:id="i-FYtHCgaLUJZKjG3nxZynxe">
              Håkan Svenneling (V)
            </item>
          </list>
        </div>
      </div>
    </body>
  </text>
</TEI>
