<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1959--ak--00604">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__604/mot_1959__ak__604-001.pdf"/>
      <fw xml:id="i-KpnQdiNp39SMDxjLv6HCMj">
        10 Motioner i Andra kammaren, nr 604 år 1959
      </fw>
      <div xml:id="i-4gUVyVz3sDuMdubNrnPGWx" type="motHeader">
        <div xml:id="i-CPZm5waiGyPVXBgTFh1Q1z" type="motTitle"/>
        <div xml:id="i-E5N5Rpxy8iTpufuvT7WiPy" type="motSubmissionInfo"/>
      </div>
      <div xml:id="i-BJ4A9erYNYCAKyXQ3Ehbe3" type="motBody">
        <div xml:id="i-VDwveEZV5xdumJveMrMYQN">
          <p xml:id="i-4boYkBZqtR37cyutBbUJ1B">
            Nr 604
          </p>
          <p xml:id="i-ViBp7iZfcjJJE6k7DGyHQ3" type="titleString">
            Av herr Hedlund m. fl., i anledning av Kungl. Maj:ts proposition
            nr 148, angående statligt stöd till jordbrukets rationalisering,
            m.m.
          </p>
          <p xml:id="i-Rjjxn7osWF4QqUEHuoxZhx">
            Departementschefen anför i propositionen nr 148 angående målsättningen
            för jordbrukets yttre rationalisering bl. a.:
          </p>
          <p xml:id="i-8kWFi4XNAj1QporUoq2Uru">
            För egen del ansluter jag mig till uppfattningen att staten bör
            medverka i strävandena att underlätta och främja den pågående
            utvecklingen mot större brukningsenheter. Självfallet bör statens
            medverkan liksom hittills ske under behörigt hänsynstagande till
            de skilda orternas naturliga produktionsförut- sättningar och
            andra lokala förhållanden. Den välkända omständigheten, att ett
            stort antal brukare under de närmaste åren av åldersskäl kommer
            att från- träda sin gård och inte kan påräkna att få efterträdare,
            är givetvis ägnad att driva på den naturliga rationaliseringsprocessen.
            Det är av vikt att rationali- seringsorganens möjligheter att
            därvid leda utvecklingen i önskvärd riktning inte kringskäres
            genom snäva författningsbestämmelser. Enligt rationaliseringskungörelsen
            skall lantbruksstyrelsens och lantbruks- nämndernas verksamhet
            för jordbrukets yttre rationalisering ha till uppgift att, där
            dylik rationalisering erfordras för att skapa tillfredsställande
            försörj- ningsmöjligheter, underlätta bildandet av till storlek
            och ägoanordning ända- målsenliga brukningsenheter genom sammanslagning
            eller komplettering med Jordbruksjord eller skogsmark ävensom
            att i övrigt främja yttre rationalise- ring av brukningsenheter
            som inte är lämpade för sitt ändamål. Denna grund- läggande bestämmelse
            bör alltjämt äga giltighet. Emellertid föreskrives vidare, att
            styrelsen och nämnderna för att tillgodose nämnda syfte skall
            verka för att bärkraftiga brukningsenheter bildas ävensom främja
            förbättrad ägoan- ordning på brukningsenheter, som ej är större
            än att de huvudsakligen kan skötas av brukaren och hans familj
            utan anlitande av främmande arbetskraft. Den målsättning, som
            här kommer till uttryck, kan inte längre anses tidsenlig. Myndigheterna
            bör i stället åläggas att verka för att sådana brukningsenhe-
            ter bildas, som normalt kan skötas av två män utan anlitande av
            arbetskraft utanför deras familjer och tillika kan bereda samma
            arbetsinkomst som er- bjudes inom jämförbara näringsgrenar. Det
            bör vidare åligga myndigheterna att främja förbättrad ägoanordning
            på brukningsenheter som ej är större än nu sagts. Ett jordbruk
            av denna beskaffenhet torde, under förutsättning av god brukningsintensitet,
            sedvanlig växtodling, tillfredsställande mekanisering samt blandad
            mjölk- och köttproduktion, i allmänhet tillhöra storleksgruppen
            med 24—45 ha åker. Det är givet, att den för visst jordbruk erforderliga
            arealen ofta nog inte kan uppnås i ett sammanhang utan att rationaliseringen
            får ske i etapper.
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-002.pdf"/>
          <fw xml:id="i-3485mGw8rYJyVpmyEt5Cyi">
            Motioner i Andra kammaren, nr 604 år 1959 11
          </fw>
          <p xml:id="i-2xmgUwrVtoeoiF7BzSfSRK">
            Denna målsättning för den yttre rationaliseringen skapar svårbedömbara
            konsekvenser för den landsbygd som beröres. Denna fråga har nu
            icke varit föremål för någon utredning. Departementschefen hänvisar
            till den överens- kommelse, som träffats mellan jordbruksnämnden
            och jordbrukets förhand- lingsdelegation, varvid en ny arealgräns
            för den allmänna prisavvägningen aktualiserats. Vid jordbruksuppgörelsen
            har emellertid icke ifrågasatts någon sådan ändring i den yttre
            rationaliseringens målsättning. Redan nuvarande bestämmelser tillåter
            att myndigheterna medverkar till bildande av bruk- ningsenheter
            av den storlek som departementschefen förordar. Enligt vår me-
            ning bör myndigheterna icke särskilt åläggas att verka för en
            sådan storleks- rationalisering. Det kan invändas, att propositionen
            främst avser den inre rationaliseringen, men då departementschefen
            ansett det passande att i denna proposition infoga också förslag
            om skogskompletteringen, som är ett angeläget ärende inom den
            yttre rationaliseringen, hade det varit befogat att också i övrigt
            grundligare diskutera detta rationaliseringsavsnitt. Ett bedömande
            av ett stöd åt den fram- tida, inre rationaliseringen måste med
            nödvändighet ske i belysning av det stöd som jämsides därmed beredes
            den yttre rationaliseringen, vilken är den grund varpå åtgärder
            inom och stöd till den inre rationaliseringen skall bygga. På
            grund därav anser vi det nödvändigt att en utredning om den inre
            rationa- liseringen samordnas med en utförlig sådan om den yttre
            rationaliseringen, och vi föreslår att så sker med hänsyn till
            mångskiftande och omfattande konsekvenser för landsbygdskommunerna,
            som nu ifrågasatt målsättning för den yttre rationaliseringen
            kommer att få. Det förtjänar framhållas, att i det betänkande,
            som avgavs av 1942 års jord- brukskommitté, förutsattes att bl.
            a. regionalplaneringar (typområdesunder- sökningar) med åtföljande
            individualplaneringar skulle komma till stånd. Detta har på grund
            av brister i medelstillgångar och personella resurser kun- nat
            genomföras endast i starkt begränsad omfattning. Allt talar emellertid
            för att dylika planeringar, vari även andra länsorgan än lantbruksnämnderna
            måste engageras, på nytt aktualiseras inom den yttre rationaliseringens
            ram. Dels kan därigenom upplysningar vinnas om den långsiktiga
            utvecklingen inom den berörda regionen under trycket av den nu
            ifrågasatta rationalise- ringsmålsättningen, och dels kan erfarenhet
            vinnas om rad slags modifiering av rationaliseringskraven som
            de enskilda bygdestrukturerna kräver; Det måste förutsättas, att
            en utredning om den yttre rationaliseringen all- rarligt undersöker
            de motiv som berättigar till att rationaliseringens målsätt- ning
            varieras med hänsyn till skilda områdens jordbruksstruktur, kombina-
            tion jordbruk och skogsbruk samt övriga omständigheter. Det är
            uppenbart, att en ambitiöst genomförd långsiktig planering inom
            den yttre rationaliseringens ram kommer att ställa omfattande
            anspråk på sam- arbete mellan de länsorgan, vilka måste engageras
            i verksamheten. I proposi-
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-003.pdf"/>
          <fw xml:id="i-26ets3L3w7jLYVApMYScqj">
            12 Motioner i Andra kammaren, nr 604 år 1959
          </fw>
          <p xml:id="i-5bVLaCdS4ofpsodfBk9zEY">
            tionen har detta spörsmål berörts med hänsyn till de anspråk
            den inre rationa- liseringen ställer i sammanhanget. De former
            för samarbete och förgrening av arbetsuppgifter mellan lantbruksnämnder,
            hushållningssällskap och skogs- vårdsstyrelser m. fl., som i propositionen
            antydningsvis angives, tillgodoser icke de anspråk som härvidlag
            måste ställas. Det förefaller som om en grund- lig utredning om
            dessa spörsmål också vore av behovet påkallad, och vi före- slår
            att så sker jämsides med den utredning om den yttre rationaliseringen,
            som måste anses nödvändig. Som allmän förutsättning för erhållande
            av statsstöd framföres också för- slag om att statlig ekonomisk
            medverkan till den inre rationaliseringen skall göras beroende
            av att investeringskalkyler enligt viss schablon skall upprättas
            i syfte att klarlägga rationaliseringsåtgärdens räntabilitet.
            Departementschefen förutsätter, att den personal, som tidigare
            i högre grad än framdeles sysslat med stenröjnings-, betesförbättrings-
            och nyodlingsärenden, skall friställas för upprättande av dylika
            investeringskalkyler. även om vi framför allt är betänksamma beträffande
            förutsättningarna att inom dessa investeringskal- kyler få fram
            tillförlitliga kalkyldata om räntabilitetsberäkningar på lång
            sikt, måste vi också framföra starka betänkligheter beträffande
            lantbruksinstruk- törernas kompetens att utföra dessa mycket kvalificerade
            kalkyler. Uppenbar risk föreligger dessutom för att en stelbent
            och formalistisk tillämpning av bestämmelserna för den statliga
            stödgivningen till den inre rationaliseringen medför att ett med
            hänsyn till de lokala förhållandena berättigat stöd uteblir och
            att ökade svårigheter för redan hårt drabbade avfolkningsbygder
            i landet därmed uppstår.
          </p>
          <p xml:id="i-WkkkFAm1HqpXGjRwT5Pqdk">
            Statsstödsberättigade åtgärder och formerna för det statliga
            stödet
          </p>
          <p xml:id="i-JAzqPErbFBNe7ZkkkTLgi1">
            Utredningens uppfattning att statsstöd i princip skall kunna
            utgå till alla slag av åtgärder, som bedöms medföra en inre rationalisering
            av den stöd- sökandes brukningsenhet, men att det vid tillämpningen
            av bestämmelserna bör beaktas, att alla åtgärder icke är lika
            angelägna, kan vi biträda. Det kan sålunda i nuvarande läge vara
            befogat att i vissa delar av landet tillämpas en restriktiv stödgivning
            till t. ex. nyodling, medan i stället en större andel av medlen
            bör fördelas till täckdikningsverksamhet och fasta anläggningar.
            Be- träffande betesanläggning och stenröjning instämmer vi i de
            av utredningen anförda synpunkterna liksom i utredningens uppfattning
            att beslutanderätten beträffande ekonomiskt stöd till eventuell
            framdeles förekommande skogsod- ling på sämre åkerjord främst
            bör ligga hos lantbruksnämnderna. Vi anser vidare i likhet med
            utredningen att formerna för det statliga stödet till den inre
            rationaliseringen alltjämt bör vara lånegaranti och statsbidrag
            i form av avskrivningslån och direkt bidrag. Avdikningslånefonden
            bör likväl av skilda anledningar enligt vad utredningens majoritet
            föreslår bibehållas.
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-004.pdf"/>
          <fw xml:id="i-ARZQkG4H5MXeJiq4FZkZUq">
            Motioner i Andra kammaren, nr 604 år 1959 13
          </fw>
          <p xml:id="i-2oq3fD9GGqiVeBK7QVntxp">
            Bidragsgränser och statsbidragens storlek
          </p>
          <p xml:id="i-BgWGzae9FaHQPiUknSpCbD">
            Utredningen föreslår, att den nuvarande arealgränsen på högst
            20 hektar skall slopas och ersättas med dels bestämmelsen att
            bidrag må kunna utgå till brukningsenheter av högst sådan storlek,
            att de normalt kan skötas av bruka- ren och en annan vuxen man
            och med tillfredsställande ekonomisk bärkraft, dels en förmögenhetsgräns
            och beaktande av brukarens genomsnittliga in- komster under de
            tre senaste åren. Då det under föreliggande omständigheter enligt
            vår mening icke kan vara motiverat att sänka det statliga stödet
            till en önskvärd rationalisering bör gränsen för statsbidragens
            storlek bibehållas vid nuvarande 40 procent av kostnaderna där
            det tidigare uppgått till denna nivå. Dessutom vill vi framhålla,
            att bidragsgivningen till inre rationaliserings- åtgärder i samband
            med yttre rationalisering bör göras så pass liberal och smi- dig
            att önskvärda åtgärder i detta avseende inte förhindras. Likaså
            anser vi att bidrag till uppförande av ekonomibyggnader liksom
            hit- tills skall utgå med 25 procent av kostnaderna upp till 15
            000 kronor och med 15 procent för överskjutande kostnader upp
            till 50 000 kronor med ett maximi- belopp för bidrag till byggnadskostnader
            på 8 000 kronor. Vad utredningen anför om att bidrag ej bör utgå,
            om de framräknade bi- dragsbeloppen blir alltför små för att anses
            kunna inrymma någon verklig stimulans, enligt utredningens förslag
            understigande 300 kronor, kan vi bi- träda. Det bör också vara
            ändamålsenligt med en överflyttning av lantmäteri- styrelsens
            bidragsverksamhet i samband med åtgärder som är att hänföra till
            inre rationalisering till lantbruksstyrelsen. I fråga om storleken
            av anslagen till jordbrukets inre rationalisering anser vi i enlighet
            med vad som tidigare hävdats att bidragsramen tills vidare bör
            vara densamma som tidigare eller tillsammans med avdikningsanslaget
            och anslaget Bidrag till utflyttnings-, väganläggnings- och odlingskostnader
            17 225 000 kronor.
          </p>
          <p xml:id="i-UcnuuM3QkaSv3nFbgxCXmM">
            Skogskompletteringen
          </p>
          <p xml:id="i-TKswTGD7DzicMJJV3U6RVX">
            Skogskompletteringsfrågan har sedan länge varit föremål för livlig
            debatt. I vissa sammanhang har härunder gjorts gällande, att skogskompletteringen
            borde få en sådan omfattning, att den nuvarande befolkningsnumerären
            inom jordbruket kunde bibehållas. En dylik uppfattning är icke
            realistisk men torde ha bidragit till att på vissa håll framkalla
            motstånd mot skogskomplettering över huvud. Genom det material,
            som 1951 års jordbruksrationaliseringsutred- ning framlagt till
            belysning av frågan om behovet av och möjligheterna till skogskomplettering,
            torde förutsättningar ha skapats för en sakligare bedöm- ning
            av problemet.
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-005.pdf"/>
          <fw xml:id="i-Tp89Lgr1sggz2heCfif1Dz">
            14 Motioner i Andra kammaren, nr 604 år 1959
          </fw>
          <p xml:id="i-GTmfdA22Bw9KWeLrxk2E2r">
            I enlighet med sina direktiv har utredningen haft att utgå från
            de år 1947 fastställda allmänna riktlinjerna för rationaliseringsverksamheten,
            vilka som ovan nämnts bl.a. innebär, att en förstärkning av ofullständiga
            jordbruk i skogsbygderna bör ske genom att jordbruken kompletteras
            med egen skog. Även om den av lantbruksnämnderna hittills bedrivna
            verksamheten för komplettering av jordbruk varit relativt betydande,
            har den dock åtminstone till en början närmast haft försökskaraktär.
            Det är därför värdefullt, att en översyn av bestämmelserna har
            verkställts syftande till att undanröja de svå- righeter som yppat
            sig och därmed att bättre främja rationaliseringsverksam- heten.
            Med hänsyn till det svenska jordbrukets nuvarande struktur är
            det ofrån- komligt, att rationaliseringsverksamheten enligt de
            uppdragna riktlinjerna kommer att ta åtskillig tid i anspråk.
            Grundläggande för densamma är att den skall ske på frivillighetens
            väg under medverkan av det allmänna, där så visar sig erforderligt.
            Såvitt vi kan bedöma, torde en relativt omfattande bytesverksamhet
            bli er- forderlig, därest en tillfredsställande lösning av rationaliseringsfrågan
            skall kunna åstadkommas. Det synes heller inte finnas anledning
            för någon skogs- ägarkategori att undandraga sig en positiv medverkan
            i detta avseende. Tvärt- om torde det ofta vara till betydande
            fördelar för alla parter att bytesverksam- heten intensifieras.
            En positiv inställning härtill från domänverkets sida är särskilt
            betydelsefull med hänsyn till dess över hela landet spridda skogs-
            innehav. Bytesverksamheten mellan olika skogsägare har hittills
            hämmats och för- svårats bl. a. av beskattnings- och stämpelföreskrifter.
            Såvitt vi har oss bekant är i varje fall vissa avsnitt av dessa
            regler hänskjutna till utredning. Det är angeläget, att resultaten
            härav snarast framkommer. Även i övrigt synes det böra eftersträvas
            att få fram enkla och praktiska regler, som kan underlätta bytesverksamheten.
            De närmast berörda myndigheterna, lantbruksstyrelsen och lantmäteriet,
            synes här ha en viktig uppgift att lösa.
          </p>
          <p xml:id="i-JhTNkpY6pZfYvXwfVr2ZUW">
            Pris- och finansieringsfrågorna
          </p>
          <p xml:id="i-H8kteaz5AvEgbjayXLmubY">
            Även om sålunda enligt vår uppfattning i allmänhet relativt goda
            möjlig- heter synes kunna skapas att — i varje fall på någon sikt
            — ställa lämplig skogsmark till förfogande för kompletteringsändamål
            dels genom förmedling och aktiv inköpspolitik från lantbruksnämndernas
            sida och dels genom en utvidgad bytesverksamhet, är dock en avgörande
            förutsättning för att verk- samheten skall få den ur allmän synpunkt
            önskvärda omfattningen, att pris- och finansieringsfrågorna kan
            lösas på ett tillfredsställande sätt. Vad gäller prisfrågan kan
            vi till alla delar instämma i vad utredningen anfört härom. Vi
            finner det sålunda riktigt att det allmänna prisläge, som gäller
            vid
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-006.pdf"/>
          <fw xml:id="i-KsgGoyongiZsUeyWRuRptx">
            Motioner i Andra kammaren, nr 604 år 1959 15
          </fw>
          <p xml:id="i-24KD5TWQrYhnDUuX2NT9eR">
            överlåtelser av skogsmark enskilda jordbrukare emellan, jämväl
            är norme- rande för lantbruksorganisationens inköps- och försäljningsverksamhet.
            Den stora stötestenen vad det gäller prisfrågan synes hittills
            ha varit stor- skogsbrukets och därvid främst domänverkets prispolitik
            i samband med kompletteringsöverlåtelser. Om, såsom vi tidigare
            förutsatt, skogskomplette- ringen i stor utsträckning bör kunna
            ske genom ianspråktagande av mark, som utbjudes av enskilda, och
            storskogsbrukets medverkan i regel bör kunna in- skränka sig till
            medverkan i erforderliga byten, synes man rimligen böra kunna
            finna en lösning på basis av den prisnivå, som gäller jordbrukarna
            emel- lan. Domänverkets möjligheter i detta avseende begränsas
            endast av de be- stämmelser, som gäller för markfonden. Vid domänverkets
            och bolagens skogsköp i öppna marknaden torde det betraktas som
            naturligt att tillämpa den allmänna, för jordbrukarna gällande
            prisnivån. Departementschefen har på denna punkt accepterat domänstyrelsens
            beräk- ning av avkastningsvärdet i normalskog efter en kapitaliseringsprocent
            av 4,25 procent. Jämsides därmed är det för departementschefen
            uppenbart, att kungl. lantbruksstyrelsen och därmed lantbruksnämnderna
            enligt sina erfarenheter av köp och försäljning av skog till jordbrukarna
            tillämpar marknadsvärden som motsvarar ett avkastningsvärde kapitaliserat
            efter 5,5 procent. Proposi- tionens förslag kommer således att
            innebära stegrade priser vid skogsförvär- ven för kompletteringsändamål.
            Vi anser en sådan åtgärd ytterst olämplig i en tid av tydligt
            ökade avsättningssvårigheter på det skogliga området. De rigorösa
            villkor, som domänstyrelsen uppställer för att i skogskomplet-
            teringssyfte engagera sig i byten av skogsområden mot dylika,
            ägda av andra skogsägarkategorier, försvårar i högsta grad de
            bytestransaktioner vari domänstyrelsen med fog borde medverka.
          </p>
          <p xml:id="i-98CsHrrTjPG2P1rMdPxtbr">
            Personalfrågor
          </p>
          <p xml:id="i-KCKanzNd2G7fTKAwqfQcs">
            Gentemot de förslag till förändringar och sammansättning av personal
            vid kungl. lantbruksstyrelsen och lantbruksnämnderna som framföres
            i proposi- tionen kan invändas, att dessa förslag, därest en samtidig
            översyn av den yttre rationaliseringens krav i dessa hänseenden
            samtidigt ägt rum, sannolikt skulle ha kommit att utformas på
            annat sätt. Då emellertid det nu framlagda försla- get i sig inrymmer
            ett tillskott av välbehövlig skoglig expertis såväl i det cent-
            rala ämbetsverket som i lantbruksnämnderna, kan vi i princip och
            för den nuvarande situationens behov godtaga det. Åtskilligt talar
            emellertid för att denna fråga snart nog måste bli föremål för
            förnyade ställningstaganden. Med stöd av vad ovan anförts får
            vi hemställa, att riksdagen vid behandling av propositionen nr
            148 måtte 1) i skrivelse till Kungl. Maj:t anhålla att den utredning
          </p>
          <pb facs="riksdagen-motions-pdf/data/1959/mot_1959__ak__604/mot_1959__ak__604-007.pdf"/>
          <fw xml:id="i-F6U7d4n8dSazt6Qu9beNmo">
            Motioner i Andra kammaren, nr 604 år 1959
          </fw>
          <p xml:id="i-JyG2vYV8MC5swx7ACcSkpm">
            varom framställning göres i motion nr II: 593 i anledning av
            propositionen nr 147 i sig må innesluta en utredning om den yttre
            rationaliseringen och om de samarbetsformer mel- lan olika centrala
            ämbetsverk och enskilda länsorgan som genomförandet av den yttre
            rationaliseringen erfordrar. 2) besluta att stödet till rationaliseringen
            i avvaktan på ovan nämnda utredning må utgå under enahanda betingelser
            som nu råder, 3) besluta att anslaget till den inre rationaliseringen
            för budgetåret 1959/60 måtte upptagas till 17 225 000 i enlighet
            med vad ovan anförts, 4) besluta med frångående av propositionens
            förslag a) att skog för kompletteringsändamål måtte värderas i
            enlighet med de principer som härutinnan föreslås av 1951 års
            jordbruksrationaliseringsutredning, b) att skog oavsett ägarkategorier
            skall under likartade förhållanden kunna utnyttjas i kompletteringssyfte,
            samt 9) i skrivelse till Kungl. Maj:t anhålla att förslag till
            lösning av skogskompletteringsfrågan snarast förelägges riksdagen.
          </p>
          <p xml:id="i-8D5HKJNxM7GRTtShYY9GD7" type="date">
            Stockholm den 5 maj 1959
          </p>
          <div xml:id="i-7DFX1CzAAEgtedqaHhrj67" type="signatureBlock">
            <list xml:id="i-D4gNoEBvEcXqy4B3Gqqe5i">
              <item xml:id="i-MD7SwhL4E33xNWGN2YbrC2" who="unknown" type="signature">
                Gunnar Hedlund Nils G Hansson Lars Eliasson i Skegrie i Sundborn
                S
              </item>
              <item xml:id="i-Ef9SJkiVAJDZo1ZHmBmssS" who="unknown" type="signature">
                G. W. Wahlund Axel Rubbestad J W. Pettersson i Norregård Per
                Svensson J
              </item>
              <item xml:id="i-FQmLhrJz7fqQ5FY5WoQQEP" who="unknown" type="signature">
                Onsjö C O. Carlsson i Stenkyrka i Bakeröd S
              </item>
              <item xml:id="i-6CtkMiGsPf2y1bVYVKRnxM" who="unknown" type="signature">
                Vigelsbo Henry Brandt
              </item>
            </list>
          </div>
          <p xml:id="i-AhPfiosN9P2zSg324j2SzL">
            Rydahls Boktryckeri AB, Stockholm 1959
          </p>
        </div>
      </div>
    </body>
  </text>
</TEI>
