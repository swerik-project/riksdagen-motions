<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-SkU-00269">
  <teiHeader>
    <fileDesc>
      <titleStmt>
        <title>Fördelning av risker och vinster för företagare</title>
        <author corresp="i-6kLJbGLpwB9hYxDrVrkcqF">av Karin Pilsäter (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Fördelning av risker och vinster för företagare</title>
          <idno type="rdwebb">GU02Sk269</idno>
          <rs type="number">Sk269</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/GU02Sk269/text</ref>
          <ref type="dokument_url_html">http://data.riksdagen.se/dokument/GU02Sk269</ref>
          <ref type="dokumentstatus_url_xml">http://data.riksdagen.se/dokumentstatus/GU02Sk269</ref>
          <ref type="doc">http://data.riksdagen.se/fil/722B0802-D9BB-49E1-8034-79C7448964DE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-6kLJbGLpwB9hYxDrVrkcqF</idno>
            <name>Karin Pilsäter</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BPY7RfFV5kBhG8HuYjPJXL" type="signed"/>
        <correspContext corresp="i-BPY7RfFV5kBhG8HuYjPJXL">
          <note type="signatory" corresp="i-6kLJbGLpwB9hYxDrVrkcqF"/>
        </correspContext>
        <correspAction xml:id="i-WBxyk38tNLJgRfoqHmcYZM" type="referral">
          <date when="2006-11-07"/>
        </correspAction>
        <correspAction xml:id="i-McNoRgnm4yjBJTsauNfNh7" type="dismissal">
          <date when="2006-11-07"/>
        </correspAction>
        <correspAction xml:id="i-QLyes25M6wQQwqeViUQHFu" type="numbering">
          <date when="2006-11-01"/>
        </correspAction>
        <correspAction xml:id="i-3W9HKSZPPWRUHB6nRSMN8G" type="submission">
          <date when="2006-10-31"/>
        </correspAction>
        <correspAction xml:id="i-917Tb5HRYR98Jqznp263d" type="transfer">
          <date when="2006-10-30"/>
        </correspAction>
        <correspAction xml:id="i-CaqDfBQCbMwimrHncZUMh2" type="assigned"/>
        <correspContext corresp="i-CaqDfBQCbMwimrHncZUMh2">
          <ref type="assignedTo">Skatteutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JNoSGiprW5BZPiFeatX8Lg" type="motBody">
        <div xml:id="i-DLHp5PNHW2DsRhTBDRTH3o" type="motProposal" subtype="förslag">
          <head xml:id="i-Pkd9mgNVeuS1yvGUvGDo4x">
            Förslag till riksdagsbeslut
          </head>
          <p xml:id="i-KzYbuy3FUGLL92Z8buaUZH">
            Riksdagen tillkännager för regeringen som sin mening vad i motionen
            anförs om en översyn av reglerna för förlustavdrag för företagare.
          </p>
        </div>
        <div xml:id="i-XYJFexqsRzkN3NmzexkM6x" type="motContent">
          <head xml:id="i-FR72B14j68ew8jdre4vz8b" type="h1">
            Fördelning av risker och vinster för företagare
          </head>
          <head xml:id="i-VM4FD5uEwzuQ3Qzvp2qpra" type="h1">
            Motivering
          </head>
          <p xml:id="i-XZ6baHkJCJykb4qH1rRYXx">
            Att byta en anställning mot eget företagande i Sverige är att
            öka sina risker på alla möjliga områden utan att nödvändigtvis
            få något extra ekonomiskt utbyte. Tillväxten är störst i små,
            nya och teknikintensiva företag. Samtidigt är sannolikheten för
            överlevnad lägst i dessa. Vill vi att många fler människor ska
            ta dessa risker för att skapa tillväxt och jobb, krävs en politik
            som fördelar riskerna rimligare och som gör att den som lyckas
            får ett bättre utbyte.
          </p>
          <p xml:id="i-T452Nc7dhMWQEkqSnS2Dq2">
            I budgetpropositionen och regeringsförklaringen aviseras åtgärder
            som såväl ökar vinstchanserna som balanserar riskerna. Fåmansbolagsbeskattningen
            ska förbättras. Förmånsrätten ska förändras och konkurslagstiftningen
            ses över. Detta är mycket bra.
          </p>
          <p xml:id="i-6r9KDxypbsRcJhnEhgK2Tq">
            Att starta ett nytt företag innebär som nämnts att bidra med
            den största chansen till allmän tillväxt men också den största
            risken. Vi behöver många fler människor som är beredda att ge
            sig in i sådana riskprojekt. Uppgiften för den ekonomiska politiken
            blir att fördela riskerna på ett sådant sätt att det uppmuntrar
            fler.
          </p>
          <p xml:id="i-YZrXMdGzBCizYbz4ejt8b6">
            Att misslyckas är inget fel, det går aldrig att säga i förväg
            vilka affärsidéer som kommer att bära. I Sverige ses en konkurs
            snarare som ett utslag av ekonomiskt fiffel, än som ett misslyckande
            som vi kan lära av. Frågor kring insolvenslagstiftningens effekter
            för graden av entreprenöriell aktivitet, för företagsklimatet
            i ett land, uppmärksammas allt mer, inte minst av OECD och av
            EU-kommissionen. I rapporten Rätten att misslyckas, Institutet
            för tillväxtpolitiska studier 2006, påtalas ett antal områden
            som behöver ses över för svensk del, bland annat behovet av tidiga
            varningssystem för att kunna lägga ner snabbare eller komma tillrätta
            med situationen. Möjligheter till skuldavskrivning för företagare
            liksom reglerna för s.k. beneficium, dvs. hur mycket av tillgångar
            som kan räknas bort, bör ses över.
          </p>
          <p xml:id="i-TeEKQwwohrGY3wpZibNHbJ">
            En bred översyn av insolvenslagstiftningen bör genomföras, med
            utgångspunkt att ett regelverk som är tillåtande mot misslyckande
            också gynnar lyckosamt företagande. En sådan bör dock även beakta
            behovet av förändringar av fördelningen mellan stat och företagare
            av risker och vinster då insolvens inte är fallet.
          </p>
          <p xml:id="i-V9hS17J4kNTMkTzMC7Jofn">
            När det går bra för ett företag, betalas full skatt på vinsten.
            Går det dåligt, med underskott, får detta underskott sparas och
            kvittas mot framtida överskott, dock ej fullt ut. Underskott får
            ej kvittas mot tidigare inbetalda skatter ej heller får skattekreditering
            göras. Detta är särskilt problematiskt för nya och växande företag,
            vars vinster kan ligga längre fram i tiden. I exempelvis USA är
            reglerna mer symmetriska mellan överskott och underskott. Enligt
            en färsk studie av Julie Berry Cullen och Roger Gordon (Tillväxt
            och entreprenörskap, Braunerhjelm och Wikström red., Forum för
            småföretagsforskning) skulle en tillämpning av de svenska skattereglerna
            på förhållandena i USA ge en minskning av småföretagandet där
            på 66 %.
          </p>
          <p xml:id="i-LNAZFY4v5pr6G5Jvyq7CmN">
            Naturligtvis går det inte rakt av att överföra dessa resultat
            till att amerikanska regler för underskottsavdrag skulle öka det
            svenska företagandet i motsvarande grad, men det är en viktig
            fingervisning om betydelsen av inte bara beskattningen av överskott,
            utan även riskfördelningen.
          </p>
          <p xml:id="i-53P7RPE4fSy8qgrzEVMJLA">
            Möjligheten till fulla förlustavdrag, liksom möjligheten att
            införa återbäring på tidigare inbetald skatt resp. skattekreditering
            vid underskott i tidiga skeden bör övervägas. I samband med att
            konkurslagstiftningen utreds bör därför även reglerna för underskottsavdrag
            övervägas.
          </p>
        </div>
        <div xml:id="i-7GCVh29E1MHP2EZGc3jaEe" type="motSignatures">
          <list xml:id="i-K4SemZyXyGv6uqf8VrAChp">
            <item xml:id="i-NJPDoFdF51sQMvDS9y7wY8" who="i-6kLJbGLpwB9hYxDrVrkcqF">
              Karin Pilsäter (fp)
            </item>
          </list>
        </div>
      </div>
    </body>
  </text>
</TEI>
