<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00345">
  <teiHeader>
    <fileDesc>
      <titleStmt>
        <title>En förlängd sjukgymnastutbildning</title>
        <author corresp="i-D9iCNaqxQvuHFjK2SSEFvT">av Carina Moberg (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En förlängd sjukgymnastutbildning</title>
          <idno type="rdwebb">GY02Ub345</idno>
          <rs type="number">Ub345</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub345/text</ref>
          <ref type="dokument_url_html">http://data.riksdagen.se/dokument/GY02Ub345</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub345</ref>
          <ref type="doc">http://data.riksdagen.se/fil/81F5BCA0-6856-4E8E-B0DF-EAC1B077F219</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-D9iCNaqxQvuHFjK2SSEFvT</idno>
            <name>Carina Moberg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2mzpiUucCNW4mWsZtpnMug" type="signed"/>
        <correspContext corresp="i-2mzpiUucCNW4mWsZtpnMug">
          <note type="signatory" corresp="i-D9iCNaqxQvuHFjK2SSEFvT"/>
        </correspContext>
        <correspAction xml:id="i-NnJmJ7qKmEfGp7AcjAtz2F" type="numbering">
          <date when="2010-10-28"/>
        </correspAction>
        <correspAction xml:id="i-N4Mx2o9sCedBj4L6apbDb9" type="submission">
          <date when="2010-10-26"/>
        </correspAction>
        <correspAction xml:id="i-Ju8Kk15g5jaxF1TDSGqMPB" type="transfer">
          <date when="2010-10-25"/>
        </correspAction>
        <correspAction xml:id="i-89qLSBsazsB1nuvGsa55PL" type="assigned"/>
        <correspContext corresp="i-89qLSBsazsB1nuvGsa55PL">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-6iRgWK9F3cuLYGzwy7WbKC" type="motBody">
        <div xml:id="i-Pn4bCtehPnBo2AoStNhsVd" type="motProposal" subtype="förslag">
          <head xml:id="i-FvumGVQamEUGYS6DcL2wpy">
            Förslag till riksdagsbeslut
          </head>
          <p xml:id="i-WQ89oCwbgPPTJASYjCyKyR">
            Riksdagen tillkännager för regeringen som sin mening vad som
            anförs i motionen om att förlänga sjukgymnastutbildningen till
            fem år.
          </p>
        </div>
        <div xml:id="i-2AauB6y1yo7pp2PMHvqubS" type="motContent">
          <head xml:id="i-AtHceoDy4TULe4Rw9UiVfb" type="h1">
            Motivering
          </head>
          <p xml:id="i-MibCBmnc81v8aDkeh5PRdj">
            I dag ställs stora och nya krav på hälso- och sjukvårdens professioner
            när det gäller generisk kunskap. Det gäller i synnerhet krav på
            förbättringskunskap och förmågan att ta del av och implementera
            forskningsresultat. Hälso- och sjukvården ska vara kunskapsstyrd
            och professionernas arbete evidensbaserat.
          </p>
          <p xml:id="i-HUfTm8NkNfC5m2Lkwne2Ku">
            För sjukgymnastprofessionen ställs det i dag också nya krav på
            den yrkesspecifika kunskapen. Man kan konstatera att demografin
            i befolkningen förändrats, vi har en stor åldrande befolkning
            och i och med det många människor som lever under lång tid med
            kroniska sjukdomar.
          </p>
          <p xml:id="i-Jh7VbYxw3WEtZPQYFa6KR5">
            Sjukgymnaster har av tradition framförallt varit involverade
            i och utbildats för behandling av rörelseorganens sjukdomar. I
            dag finns övertygande forskning om hur den stora nyttan individanpassad
            och sjukgymnastledd träning har också vid åkommor som hjärt-kärlsjukdom,
            KOL, osteoporos, artros, artrit, stress och nedstämdhet. Detta
            gör att kraven på yrkesspecifik kunskap har ökat avsevärt.
          </p>
          <p xml:id="i-83SJP5jBkd9oZSYUNV8Qr5">
            Välutbildade sjukgymnaster passar även mycket väl in i de krav
            och de utmaningar som hälso- och sjukvården nu ställs inför. Väl-
            och specialistutbildade sjukgymnaster har också möjlighet att
            ta på sig ett utvidgat yrkesansvar och på så sätt bidra till en
            mer effektiv och patientsäker vård.
          </p>
          <p xml:id="i-BRkFPNowxQ7wyZ4ZE8uxmm">
            Sjukgymnastikverksamhet utövas av en legitimerad sjukgymnast
            och sjukgymnasten är autonom i sitt yrkesutövande. Ett autonomt
            yrkesutövande utmärks av att man självständig gör bedömningar,
            fattar beslut och tar ansvar för sina handlingar. Sjukgymnaster
            har ett självständigt ansvar för att utföra bedömningar, diagnossättning,
            planera, genomföra samt utvärdera interventioner.
          </p>
          <p xml:id="i-R7YbuqgJXV5BEcQAgyXEgN">
            Inom ämnet fysioterapi/sjukgymnastik finns en unik egen kunskapsbas.
            Sjukgymnaster har egna, yrkesspecifika undersöknings-, behandlings-
            och utvärderingsmetoder. Den första sjukgymnasten i Sverige disputerade
            1981. Sedan dess har över 300 sjukgymnaster disputerat, och i
            dag finns cirka 40 docenter och 15 professorer inom ämnet. Detta
            är en tydlig indikation på att en framgångsrik forskning inom
            ämnet sjukgymnastik har byggts upp i Sverige. Nu finns starka
            forskningsmiljöer med internationell såväl som interdisciplinär
            forskning. Detta gör det möjligt att ge en utbildning för sjukgymnaster
            som håller hög vetenskaplig kvalitet.
          </p>
          <p xml:id="i-MZf2JF1cwRaX8CSekrJ2RX">
            Som en del av den förnyade sociala agendan inom EU pågår ett
            arbete som syftar till att göra det lättare för EU-medborgarna
            att tillvarata sina rättigheter vid vård utomlands. Målsättningen
            är att utnyttja den potential som finns för europeiskt samarbete
            och därmed bidra till att göra hälso- och sjukvården i EU mer
            effektiv och ändamålsenlig. En ökad rörlighet av patienter eller
            brukare i Europa ställer krav på att vårt utbildningssystem håller
            en kvalitet i ett internationellt perspektiv men också att vårt
            utbildningssystem är förståeligt och transparent för såväl medborgare
            i Sverige som för medborgare i andra Europeiska länder. Det måste
            till exempel vara möjligt att som patient kunna skapa sig en uppfattning
            om kvaliteten på sjukgymnastisk verksamhet som bedrivs i ett visst
            EU-land när det gäller både grundutbildning och specialistutbildning.
          </p>
          <p xml:id="i-Pz2iGzJBhtYkEK7Zu5Heho">
            Svensk sjukgymnastutbildning måste hålla en god kvalitet sett
            ur ett internationellt perspektiv vad gäller både grund- och specialistutbildning.
          </p>
          <p xml:id="i-NswJLqcqotx2NpG7vZMpv3">
            En tydlig internationell trend för sjukgymnastutbildning är att
            man i många länder går mot en utbildning på masternivå med en
            kandidatexamen som intagningskrav.
          </p>
          <p xml:id="i-CkLrqkjYwXUHqe6HCLaCrw">
            Den svenska treåriga sjukgymnastutbildningen som leder till en
            kandidatexamen är kort, betraktat ur ett internationellt perspektiv.
            Ett land som Holland har exempelvis en fyraårig grundutbildning
            som leder till kandidatexamen. När det gäller de nordiska länderna
            har de alla utbildningar som leder fram till kandidatexamen. Island
            och Finland har en fyraårig grundutbildning. Norge har tre år
            och ett turnus-år (som motsvarar AT-tjänstgöring) och Danmark
            har en 3,5-årig grundutbildning.
          </p>
          <p xml:id="i-QvSUwquxgdoghe5CCvFAko">
            Det finns alltså starka skäl till att förlänga sjukgymnastutbildningen
            till fem år för att avsluta densamma på masternivå.
          </p>
          <p xml:id="i-FnYhj1FZKsiBTHCGK6dF57">
            Utbildningen för sjukgymnaster har en bred ansats där centrala
            begrepp är människans kropp, rörelse, funktion och interaktion
            ur ett bio-psyko-socialt hälsoperspektiv. Det betyder att sjukgymnaster
            verkar i både hälsofrämjande, sjukdomsförebyggande, behandlande
            och rehabiliterande syfte med interventioner som riktar sig till
            såväl individer, grupper som den omgivande miljön. Sjukgymnastutbildningen
            ger därmed en bas för yrkesverksamhet inom många av hälso- och
            sjukvårdens verksamhetsområden.
          </p>
          <p xml:id="i-EV3itajdBtQozTxHLut1nP">
            Dock lider sjukgymnastutbildningen idag av stoffträngsel. Kraven
            på både generisk och specifik professionskunskap är högt ställda.
            Sjukgymnaster tillhör en autonom profession med ansvar för diagnostik,
            planering, genomförande och utvärdering av sina interventioner.
          </p>
          <p xml:id="i-D5AXjCTQDatQ4YBSa8zkrm">
            Svenska sjukgymnaster kan med en förlängd grundutbildning ännu
            bättre svara mot de krav som ställs inom svensk hälso- och sjukvård
            på patientsäkerhet och kostnadseffektivitet.
          </p>
          <p xml:id="i-W3ycutaZ8gecGNKAUYrvGQ">
            En femårig sjukgymnastutbildning är en förutsättning för att
            svensk sjukgymnastutbildning även i framtiden ska hålla en god
            internationell standard som motsvarar de krav den moderna hälso-
            och sjukvården ställer på sjukgymnasten, och bör därför övervägas.
          </p>
        </div>
        <div xml:id="i-MoQEMqMEqUp1tJ4HQBojtZ" type="motSignatures">
          <list xml:id="i-U6GXXDoEKwug7hahv1Uur1">
            <item xml:id="i-5udJCXi3G35YJD4Uy3xvKG" who="i-D9iCNaqxQvuHFjK2SSEFvT">
              Carina Moberg (S)
            </item>
          </list>
        </div>
      </div>
    </body>
  </text>
</TEI>
