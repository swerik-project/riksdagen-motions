<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-FiU-00001">
  <teiHeader>
    <fileDesc>
      <titleStmt>
        <title>med anledning av prop. 2013/14:107 Viss kreditgivning till konsumenter</title>
        <author corresp="i-Q8hYBES3N7Q4fZnAATRjsd">av Fredrik Olovsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:107 Viss kreditgivning till konsumenter</title>
          <idno type="rdwebb">H102Fi1</idno>
          <rs type="number">Fi1</rs>
          <orgName type="comitteeAbbreviation">FiU</orgName>
          <ref type="dokument_url_text">http://data.riksdagen.se/dokument/H102Fi1/text</ref>
          <ref type="dokument_url_html">http://data.riksdagen.se/dokument/H102Fi1</ref>
          <ref type="dokumentstatus_url_xml">http://data.riksdagen.se/dokumentstatus/H102Fi1</ref>
          <ref type="doc">http://data.riksdagen.se/fil/2D3D4BBB-27CF-446C-91B0-465F894087DB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SQtBtzxQLj4TaXXq9jLy7r</idno>
            <name>Pia Nilsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-XbuULEUsCsZ36bYqq75hFV</idno>
            <name>Jörgen Hellman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MKm68HiDPih8eisvsh6GJg</idno>
            <name>Bo Bernhardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-6DUjgAy3EMiPSCDgTnkpXL</idno>
            <name>Sven-Erik Bucht</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6gEtTPavyMJxxUX6JZn9LW</idno>
            <name>Marie Nordén</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LGnWAFHmtMWgHhZSuUL8EB</idno>
            <name>Ardalan Shekarabi</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-UPJvGFdnAVps97kJ8NqK3h"/>
        <correspContext corresp="i-UPJvGFdnAVps97kJ8NqK3h">
          <ref>Proposition 2013/14:107</ref>
        </correspContext>
        <correspAction xml:id="i-HzSWEMw1mybrxtucdvdLDV" type="signed"/>
        <correspContext corresp="i-HzSWEMw1mybrxtucdvdLDV">
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-SQtBtzxQLj4TaXXq9jLy7r"/>
          <note type="signatory" corresp="i-XbuULEUsCsZ36bYqq75hFV"/>
          <note type="signatory" corresp="i-MKm68HiDPih8eisvsh6GJg"/>
          <note type="signatory" corresp="i-6DUjgAy3EMiPSCDgTnkpXL"/>
          <note type="signatory" corresp="i-6gEtTPavyMJxxUX6JZn9LW"/>
          <note type="signatory" corresp="i-LGnWAFHmtMWgHhZSuUL8EB"/>
        </correspContext>
        <correspAction type="referral" xml:id="i-HRZFoqbb4dhseLpwY4YTXu">
          <date when="2014-03-21"/>
        </correspAction>
        <correspAction type="referral" xml:id="i-S3kGaCHrsALyJ1Mv3SAuPt">
          <date when="2014-03-21"/>
        </correspAction>
        <correspAction type="dismissal" xml:id="i-VQmWbfwNGcr3Cfi2BbDpGz">
          <date when="2014-03-20"/>
        </correspAction>
        <correspAction type="dismissal" xml:id="i-Sx4JpyPEK7NCz3MiWdngq7">
          <date when="2014-03-20"/>
        </correspAction>
        <correspAction type="submission" xml:id="i-WRwqwKxVgjNr2bwgTm1j3E">
          <date when="2014-03-13"/>
        </correspAction>
        <correspAction type="transfer" xml:id="i-N1t6Qa5mXuAdAuKKm2YMRq">
          <date when="2014-03-12"/>
        </correspAction>
        <correspAction type="assigned" xml:id="i-RakTMvVPeP5qVbduvXfMdg"/>
        <correspContext corresp="i-RakTMvVPeP5qVbduvXfMdg">
          <ref type="assignedTo">Finansutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-9N774sGMGhBytgvcUMtW5V">
            Förslag till riksdagsbeslut
          </head>
          <p xml:id="i-Fm2RM5xnceSfH3w7qtpsY8">
            Riksdagen tillkännager för regeringen som sin mening vad som
            anförs i motionen om att regeringen ska återkomma med förslag
            om ytterligare insatser för att stärka konsumentskyddet och minska
            konsumenters problem med överskuldsättning.
          </p>
        </div>
        <div type="motContent">
          <p xml:id="i-D6rnG4PjZuqCegbGZXe4C4">
            Socialdemokraterna har i tidigare kommittémotioner förslagit
            att verksamhet med konsumentkrediter ska göras tillståndspliktig
            och ställas under Finansinspektionens tillsyn. Att nu regeringen
            äntligen lägger fram ett sådant förslag är naturligtvis positivt.
          </p>
          <p xml:id="i-UrN1t3Cf3fcFDpf6oXs9TJ">
            Vi menar dock att detta inte är tillräckligt för att komma till
            rätta med de problem som finns kring de s.k. sms-lånen (snabblånen).
            Alltför ofta leder sms-lån till betalningsanmärkningar och fleråriga
            skuldproblem. En av orsakerna till detta är bristen på seriositet
            hos vissa långivare. Till skillnad från regeringen vill vi därför
            göra en rejäl sanering av sms-lånebranschen.
          </p>
          <p xml:id="i-8KqMpqvCUGFm59NQGGjsxp">
            Det yttersta ansvaret för all skuldsättning vilar på individen.
            Samtidigt har långivaren ett stort ansvar för hur utlåningen går
            till. När det gäller sms-lånen tar delar av snabblånebranschen
            inget ordentligt ansvar. Marknadsföringen är ofta aggressiv och
            kreditprövningen undermålig eller närmast obefintlig. Många av
            dem som beviljas lån skulle ha fått avslag om prövningen gjorts
            ordentligt. När Konsumentverket granskade tio företags kreditprövning
            varnades samtliga. Dessutom kan räntorna vara skyhöga. Effektiva
            räntor på hundratals procent är inte ovanliga, och en del lån
            har erbjudits till hela 20 000 procents ränta. Därtill har flera
            företag börjat sälja sms-lånen vidare till inkassobolag. På så
            vis kan de göra snabba vinster utan att behöva bry sig om hur
            det går för låntagaren.
          </p>
          <p xml:id="i-HTwWbk8TwKNMrE3ybikXCu">
            I själva verket handlar rådande affärsmodell hos flera av aktörerna
            i snabblånebranschen delvis om att driva in människor i skuldfällan.
            Företagen tar ut betydande vinster – via extremt höga räntor och
            avgifter – från låntagare som sitter fast under flera år. Affärsmodellen
            handlar också om att utnyttja Kronofogden. Dessa företag skickar
            stora mängder ärenden dit. När människor väl satts i skuld tvingas
            Kronofogden ta hand om indrivningen. Detta är mycket gynnsamt
            för företagens del.
          </p>
          <p xml:id="i-DPNxZHy6RVEpGbpp3wUG4Z">
            Statistiken bekräftar att allt inte står rätt till. Antalet ärenden
            hos Kronofogden som rör obetalda snabblån steg från 33 000 till
            mer än 53 000 mellan 2011 och 2012. Under 2013 var antalet ärenden
            drygt 49 000. Ungdomar (18–25 år) står för drygt vart femte ärende.
            Det är en alarmerande siffra. För den som är ung blir betalningsanmärkningar
            ett handikapp när han eller hon ska etablera sig i vuxenlivet.
            Det blir svårt att få hyreskontrakt, mobilabonnemang och mycket
            annat. Ytterligare en problemgrupp är spel- och shoppingmissbrukare
            som använder sms-lån som en konstgjord finansieringskälla.
          </p>
          <p xml:id="i-HLqBsXYHK6Y8ugMEZw61E8">
            Situationen är helt enkelt oacceptabel. Därför vill vi ta krafttag
            mot avarterna i branschen. Som vi ser det krävs, utöver förslaget
            om Finansinspektionens tillståndsgivande och tillsyn, ytterligare
            insatser.
          </p>
          <p xml:id="i-NGN4n4yvv9maeUSPavdhp5">
            Det bör bli svårare att ge lån till människor som agerar på impuls
            eller i berusat tillstånd. Av hävd finns andra begränsningar för
            under vilka mötesformer och tider på dygnet som andra typer av
            lån avtalas – nämligen på dagtid. I Finland kan man inte ta lån
            under nattetid, vilket vore klokt att införa även i Sverige.
          </p>
          <p xml:id="i-9j8HfURNHhw9TrThYjSJXf">
            Sätt stopp för ockerräntorna. Också här har Finland gått före
            som har ett infört ett räntetak. Taket är högt satt jämfört med
            andra lån, men ändå betydligt lägre än flera av de sms-lån som
            ges i dag. Sms-låneföretagen ska inte kunna skicka ärenden till
            Kronofogden om de inte har gjort en ordentlig kreditprövning innan
            de utfärdat lånet. Möjligheterna för sms-låneföretagen att sälja
            lånen vidare måste begränsas.
          </p>
          <p xml:id="i-4SvM1iCRrTQDy3r46gQFYa">
            Mot denna bakgrund bör regeringen återkomma med konkreta förslag
            om ytterligare insatser mot avarterna inom sms-lånebranschen i
            syfte att stärka konsumentskyddet och minska konsumenters problem
            med överskuldsättning.
          </p>
        </div>
        <div type="motSignatures">
          <list>
            <item xml:id="i-8THxRv9wAaDNJgMWj8Z78K">
              Fredrik Olovsson (S)
            </item>
            <item xml:id="i-9qvoudptHutqtS7h1B4aBZ">
              Pia Nilsson (S)
            </item>
            <item xml:id="i-WgSb3Lw2BA5MBHraZbZ8x7">
              Jörgen Hellman (S)
            </item>
            <item xml:id="i-SwTGWtf6qXhgZq64ZgvgMo">
              Bo Bernhardsson (S)
            </item>
            <item xml:id="i-D88iyFpt19UUDkpL3ZvNkv">
              Sven-Erik Bucht (S)
            </item>
            <item xml:id="i-RjV6HCULKFBPcTnZuSEmZ">
              Marie Nordén (S)
            </item>
            <item xml:id="i-7WyZNN82F8LozPdTBeAfZR">
              Ardalan Shekarabi (S)
            </item>
          </list>
        </div>
      </div>
    </body>
  </text>
</TEI>
