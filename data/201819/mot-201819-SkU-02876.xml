<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-SkU-02876">
  <teiHeader>
    <fileDesc>
      <titleStmt>
        <title>Skatteförfarande och folkbokföring</title>
        <author corresp="i-PyuBrn6sPrF8RQEvmB9xdP">av Cecilia Widegren m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:2876 av Cecilia Widegren m.fl. (M)</title>
          <idno type="rdwebb">H6022876</idno>
          <rs type="number">2876</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H6022876/text</ref>
          <ref type="dokument_url_html">http://data.riksdagen.se/dokument/H6022876</ref>
          <ref type="dokumentstatus_url_xml">http://data.riksdagen.se/dokumentstatus/H6022876</ref>
          <ref type="docx">http://data.riksdagen.se/fil/A8A65C59-DD71-46F1-9C75-6C5643DA3241</ref>
          <ref type="pdf">http://data.riksdagen.se/fil/46D3D144-7A3D-4DE8-B157-CD061031F085</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Mf3zjD1SVGBHTEHbp1Vz4A</idno>
            <name>Helena Bouveng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-56GdsFT6s6AKjKP51Hrmn5</idno>
            <name>Kjell Jansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Xca6vWGc3RHnpoDiuPxcDv</idno>
            <name>Jörgen Berglund</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-EKFHdkUDHKnMmYvdNniw4W" type="signed"/>
        <correspContext corresp="i-EKFHdkUDHKnMmYvdNniw4W">
          <note type="signatory" corresp="i-PyuBrn6sPrF8RQEvmB9xdP"/>
          <note type="signatory" corresp="i-Mf3zjD1SVGBHTEHbp1Vz4A"/>
          <note type="signatory" corresp="i-WwZzVPGhpXnyH5jyp86JB7"/>
          <note type="signatory" corresp="i-56GdsFT6s6AKjKP51Hrmn5"/>
          <note type="signatory" corresp="i-Xca6vWGc3RHnpoDiuPxcDv"/>
        </correspContext>
        <correspAction type="submitted" xml:id="i-5riwszzchKH7e4NWboZFDZ">
          <date when="2018-11-30"/>
          <time when="15:15:08"/>
        </correspAction>
        <correspAction type="reviewed" xml:id="i-ESMD9n9iJNJ6rp2XFUs7x5">
          <date when="2018-11-30"/>
          <time when="17:51:23"/>
        </correspAction>
        <correspAction type="referred" xml:id="i-55w6oQGCZKxVCcH5pBEmZE">
          <date when="2018-12-05"/>
        </correspAction>
        <correspAction type="assigned" xml:id="i-5Grbw6TrhsU41jCUTtrjgA">
          <date when="2019-06-27"/>
          <time when="13:32:18"/>
        </correspAction>
        <correspContext corresp="i-5Grbw6TrhsU41jCUTtrjgA">
          <ref type="assignedTo">Skatteutskottet</ref>
        </correspContext>
        <correspAction type="behandlas_i" xml:id="i-56Ttw11nP5ZjrEA2jqqPP4"/>
        <correspContext corresp="i-56Ttw11nP5ZjrEA2jqqPP4">
          <ref type="uppgift">2018/19:SkU14</ref>
          <ref type="ref_dok_id">H601SkU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">SkU14</ref>
          <ref type="ref_dok_titel">Skatteförfarande och folkbokföring</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2018/19:2876 av Cecilia Widegren m.fl. (M) Skatteförfarande och folkbokföring</div>
      </div>
      <div type="motBody">
        <div type="motProposal" subtype="förslag">
          <head xml:id="i-LvskYL2nHyTmoeHX81kkHd">
            Förslag till riksdagsbeslut
          </head>
          <list style="ol">
            <item xml:id="i-F7jcG165FwaMxnJWv7mj8t">
              Riksdagen ställer sig bakom det som anförs i motionen om att
              ge Skatteverket ett särskilt uppdrag att stärka arbetet med att
              bekämpa skattefusk och tillkännager detta för regeringen.
            </item>
            <item xml:id="i-8LByFeb6cGY7a15XPEKH8G">
              Riksdagen ställer sig bakom det som anförs i motionen om att
              ge Skatteverket ett särskilt uppdrag att förbättra it-stöd och
              administrativt stöd för köpare och säljare inom delningsekonomin,
              för att förenkla administrationen samt säkerställa att skatteinbetalning
              sker på ett korrekt sätt, och tillkännager detta för regeringen.
            </item>
            <item xml:id="i-MBsXHc1hsybWzXif989eDi">
              Riksdagen ställer sig bakom det som anförs i motionen om att
              begränsa möjligheten för Skatteverket att fatta retroaktiva beslut
              och tillkännager detta för regeringen.
            </item>
            <item xml:id="i-Ec8LhCNF2KjywsZqU6eN3Y">
              Riksdagen ställer sig bakom det som anförs i motionen om att
              ge Skatteverket i uppdrag att effektivisera uppgiftsinlämning
              och kontroll av reseavdraget och tillkännager detta för regeringen.
            </item>
            <item xml:id="i-3Xxh429skPiMeEqKuSTbPe">
              Riksdagen ställer sig bakom det som anförs i motionen om en översyn
              av folkbokföringen i syfte att försvåra felaktig folkbokföring
              på annans adress och tillkännager detta för regeringen.
            </item>
          </list>
        </div>
        <div type="motContent">
          <head type="h1" xml:id="i-AeuhqTJ7sJFd3AgKStBoiZ">
            Bekämpa skattefusk
          </head>
          <p xml:id="i-SGrH4BP9JSUkxbQdjmw1T8">
            I Sverige ska man göra rätt för sig. De som utnyttjar våra system
            för fusk och missbruk tar sig rätten att leva på andras bekostnad.
            Det kan aldrig accepteras. Vare sig det gäller dem som flyr skatt
            eller dem som tar emot bidrag som de inte har rätt till. Att motverka
            skatteflykt och aggressiv skatteplanering är centralt då tiotals
            miljarder kronor som borde ha betalats i skatt på internationella
            transaktioner försvinner varje år enligt Skatteverket. Sedan 2006
            har över 40-talet internationella skatteavtal passerat riksdagens
            bord och lett till ett kraftigt ökat nettoinflöde av kapital från
            länder med vilka Sverige har avtal. Men det går inte att luta
            sig tillbaka; skatteflykten riskerar att hitta nya vägar. Därför
            bör Skatteverkets arbete med att bekämpa skattefusk stärkas. Ett
            prioriterat uppdrag för Skatteverket är att identifiera nya länder
            som används för skatteflykt. Skatteverket bör därför få ett särskilt
            uppdrag att stärka arbetet med att bekämpa skattefusk.
          </p>
          <head type="h1" xml:id="i-XWqWSu5UTDDgVMxU4uNdGj">
            Delningsekonomin och skattesystemet
          </head>
          <p xml:id="i-5hWvgkhAXAvvHH3UU1Lceq">
            Den snabbt växande delningsekonomin förändrar och utmanar våra
            traditionella föreställningar om hur framtidens skattesystem ska
            utformas. Det är viktigt att våra skatteregler utformas på ett
            sätt så att det är lätt och rimligt att göra rätt för sig. Att
            verka inom delningsekonomin får inte heller bli en förevändning
            för att fly undan skatt eller att inte följa lagar. Skatteverket
            bör därför få i uppdrag att förbättra it-stöd och administrativt
            stöd för köpare och säljare inom delningsekonomin, för att förenkla
            administrationen samt säkerställa att skatteinbetalning sker på
            ett korrekt sätt.
          </p>
          <head type="h1" xml:id="i-XoN59d2aj6wK3s4CcarHJf">
            Förutsägbarhet framför retroaktiva beslut och nya regeltolkningar
          </head>
          <p xml:id="i-5khhgUYDjzkio4Tt3swzM7">
            Det förekommer alltför ofta att tillämpningen av skatteregler
            ändras över en natt utan att det aviserats. Det sker genom att
            Skatteverket gör en omtolkning av befintliga regler. Företag och
            privatpersoner drabbas av taxeringsbeslut som de aldrig hade kunnat
            förutse. När Skatteverket går tillbaka i tiden och ändrar sina
            beslut, eller tillämpar nya regeltolkningar på tidigare förhållanden,
            blir många gånger resultatet stora skatte­skulder. Exempelvis
            har vissa sjömän berörts av en ny tolkning av ett dubbelbeskatt­ningsavtal.
            Inga andra omständigheter har ändrats, och de har inte lämnat
            felaktiga uppgifter, men plötsligt ska de betala mycket mer skatt
            i Sverige än vad de har behövt göra tidigare år. I vissa fall
            har Skatteverket också ändrat tidigare beslut.
          </p>
          <p xml:id="i-8ELTmgNFGnWVpN28v5Nmk1">
            Ett annat exempel är bostadsrättsinnehavare som köpt till ett
            par kvadratmeter från sin förening och som därefter ska anses
            ha sålt hela sin bostadsrätt och på grund av det betala in all
            kapitalvinstskatt, trots att de aldrig realiserat någon vinst.
            Lagen har inte ändrats och det har inte kommit ett nytt domstolsavgörande
            som ligger till grund för en ny skattesituation, utan förändringen
            har föranletts av att Skatteverket har bestämt sig för att tillämpa
            ett tidigare avgörande som rör värdepapper. Genom nya bedömningar,
            trots identiska förutsättningar, äventyras förutsebarheten och
            därmed hushållens ekonomi. Tack vare politiska påtryckningar har
            Skatteverket beslutat att inte tillämpa den nya tolkningen retroaktivt.
          </p>
          <p xml:id="i-FX3U9JohKNYCwDF7BcmibM">
            Skattesystemets förutsägbarhet och legitimitet är avgörande för
            våra skatteintäkter och därmed för upprätthållandet av vår välfärd.
            Beslut av den typ som nämnts ovan, baserade på förändringar som
            genomförts i tolkningen av skatteregler men där inga nya omständigheter
            framkommit i det enskilda fallet, behöver begränsas. Hushåll och
            företag måste på ett rimligt sätt kunna förutse sin beskattning.
            Regeringen bör därför få i uppdrag att utreda möjligheterna att
            begränsa sådan tillämpning.
          </p>
          <head type="h1" xml:id="i-GftHxqzQtjMWJRsYT1q2MB">
            Effektivare uppgiftsinlämning och kontroll av reseavdraget
          </head>
          <p xml:id="i-EJQFS78UzmZ5RE1qFWcscf">
            Sveriges skattesystem bygger till stor del på uppgifter som enskilda
            själva har lämnat in. Moderaterna har tidigare öppnat upp för
            en höjning av skattetillägget för de som fuskar. Konsekvenserna
            för den som väljer bort att betala skatt ska vara tydliga. Moderaterna
            föreslår att skatte- och tulltilläggen höjs. Det krävs dessutom
            en effektivisering av kontrollen av reseavdrag. Reseavdraget är
            viktigt för att säkerställa möjligheterna att bo och arbeta på
            landsbygden utan att drabbas av orimliga kostnader för arbetspendling.
            Flera undersökningar har dock tyvärr visat att fusket med reseavdraget
            är mycket utbrett. Enligt Skatteverket beror det utbredda fusket
            på tidsvinstregeln, det vill säga att man ska spara minst två
            timmar på att arbetspendla med bil istället för kollektivtrafik,
            vilket anses svårt att kontrollera. Med dagens teknik finns det
            nu bättre möjligheter att kontrollera hur avdraget används. Minskat
            fusk skulle sannolikt minska miljöpåverkan, eftersom fler sannolikt
            skulle välja kollektivtrafik. Moderaterna vill att Skatteverket
            kraftigt effektiviserar kontrollen av reseavdragets användning
            genom bättre användning av ny teknik. Moderaterna vill ge Skatteverket
            i uppdrag att med ny teknik effektivisera kontrollen av reseavdrag.
          </p>
          <head type="h1" xml:id="i-MFZMtn5eiqGLGUGNgHA9o4">
            Felaktig folkbokföring
          </head>
          <p xml:id="i-6Vscx5FCFwEDYGZbDR5HwX">
            Idag är det relativt enkelt att folkbokföra sig på någon annans
            adress. Det krävs inget formellt medgivande från personen som
            man önskar folkbokföra sig hos och förfarandet är inte heller
            straffbart. Även om Skatteverket startar utredningar så kan de
            endast folkbokföra personen till rätt adress. Tidigare har det
            varit straffbart att felaktigt folkbokföra sig, men detta förändrades
            vid årsskiftet 2014/2015.
          </p>
          <p xml:id="i-4YVgHyjhUzNgFLg1BtRrK4">
            Vi ser fall efter fall där personer avsiktligen väljer att folkbokföra
            sig hos andra trots att de inte på något vis är förknippade eller
            känner varandra. Det finns exempel på personer som felaktigt låtit
            folkbokföra sig på en adress utan godkännande för att sedan visa
            upp sitt folkbokföringsbevis för en låssmed och på så sätt få
            hjälp att komma in i bostaden. Andra har blivit kontaktade av
            Kronofogden, med anledning av att någon som felaktigt folkbokfört
            sig hos dem har skulder. Det är särskilt allvarligt, eftersom
            utmätningsreglerna innebär att den egendom som finns i sambors
            gemensamma hem kan utmätas för gäldenärens skulder. Samboskapet
            kan också påverka exempelvis möjligheten att få bostadsbidrag.
          </p>
          <p xml:id="i-9VCsMFGZpuQKj337BJiTgs">
            Att göra det svårare att felaktigt folkbokföra sig på någon annans
            adress skulle spara samhället både tid och pengar men framför
            allt mycket besvär och lidande för de personer som drabbas. Det
            krävs därför en översyn av lagstiftningen i syfte att försvåra
            felaktig folkbokföring. I sammanhanget bör man också överväga
            om sådant agerande återigen ska kriminaliseras.
          </p>
        </div>
        <div type="motSignatures">
          <list>
            <item xml:id="i-VZTdEfVGxSTHofY2qdkwfL" who="i-PyuBrn6sPrF8RQEvmB9xdP">
              Cecilia Widegren (M)
            </item>
            <item xml:id="i-NpVU8rYcVnnshzhC4JonTt" who="i-Mf3zjD1SVGBHTEHbp1Vz4A">
              Helena Bouveng (M)
            </item>
            <item xml:id="i-CUAkhdTFWawJukmmDhAaS" who="i-WwZzVPGhpXnyH5jyp86JB7">
              Boriana Åberg (M)
            </item>
            <item xml:id="i-JnqLUFLB1CE6JxmEVWnA32" who="i-56GdsFT6s6AKjKP51Hrmn5">
              Kjell Jansson (M)
            </item>
            <item xml:id="i-HW7xBgoBfUaYbrEtTtxNua" who="i-Xca6vWGc3RHnpoDiuPxcDv">
              Jörgen Berglund (M)
            </item>
          </list>
        </div>
      </div>
    </body>
  </text>
</TEI>
