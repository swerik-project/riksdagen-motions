<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-AU-00228">
  <teiHeader>
    <fileDesc>
      <titleStmt>
        <title>Arbetsmiljöarbetet</title>
        <author corresp="i-EgqHRHVoW5y9USDYuNoYuA">av Hillevi Larsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Arbetsmiljöarbetet</title>
          <idno type="rdwebb">GZ02A228</idno>
          <rs type="number">A228</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GZ02A228/text</ref>
          <ref type="dokument_url_html">http://data.riksdagen.se/dokument/GZ02A228</ref>
          <ref type="dokumentstatus_url_xml">http://data.riksdagen.se/dokumentstatus/GZ02A228</ref>
          <ref type="doc">http://data.riksdagen.se/fil/FF4EEE41-EADE-4DF1-889C-F2155DA8DF95</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vq8rcsUWQQqzWJpCYdZJpQ" type="signed"/>
        <correspContext corresp="i-Vq8rcsUWQQqzWJpCYdZJpQ">
          <note type="signatory" corresp="i-EgqHRHVoW5y9USDYuNoYuA"/>
        </correspContext>
        <correspAction xml:id="i-FALGSeJZkDRQvHRT5aCfYR" type="numbering">
          <date when="2011-09-30"/>
        </correspAction>
        <correspAction xml:id="i-Lib8BfvWp2VfHxhMQe7Aq8" type="submission">
          <date when="2011-09-28"/>
        </correspAction>
        <correspAction xml:id="i-TSN9bfY75KKM7BkPgYVjfB" type="transfer">
          <date when="2011-09-26"/>
        </correspAction>
        <correspAction xml:id="i-RjYiGe5JxyHVr1fwbnCfM4" type="assigned"/>
        <correspContext corresp="i-RjYiGe5JxyHVr1fwbnCfM4">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-VyYG3j4SgJ3Dj2RKEh7QT1">
            Förslag till riksdagsbeslut
          </head>
          <p xml:id="i-2SzjRdAiRZfX9SMSAPPwAw">
            Riksdagen tillkännager för regeringen som sin mening vad som
            anförs i motionen om dåliga arbetsmiljöer, arbetsrelaterad ohälsa
            och arbetsmiljöarbete.
          </p>
        </div>
        <div type="motContent">
          <head xml:id="i-Nb8aURGPAbXME1PVtrWTao" type="h1">
            Motivering
          </head>
          <p xml:id="i-JQrdowpbQ1jWqhQmrj7tJs">
            Arbetslivsinstitutet var ett forskningsinstitut som forskade
            om arbetsliv och arbetsmiljöfrågor och fungerade som kunskapsbank
            för dessa frågor. Tyvärr har institutet lagts ned av regeringen.
            Sverige har därmed blivit det enda landet i västvärlden utan ett
            forskningsinstitut för arbetsmiljöfrågor. Detta är särskilt alarmerande
            med tanke på att Sverige hittills varit ledande i sin arbetsmiljöforskning.
            Det har även drabbat internationella forskningsprojekt där Sverige
            via Arbetslivsinstitutet haft en nyckelroll.
          </p>
          <p xml:id="i-YMKu15WbvLTDSKi2YZg97b">
            Arbetsmiljöverket har tillsynen över att arbetsmiljölagarna följs
            av arbetsgivarna. Nedskärningar inom Arbetsmiljöverket innebär
            betydligt färre arbetsmiljöinspektörer som kan verka för att arbetsmiljön
            för de anställda är acceptabel. I ett slag drabbades verksamheten
            av ett sparbeting motsvarande en tredjedel av verksamheten! Arbetsmiljöverket
            har fortfarande inte hämtat sig efter detta.
          </p>
          <p xml:id="i-MxUUJGDdiFYrTQmbTb2gUS">
            Även Försäkringskassan har drabbats av nedskärningar, vilket
            gjort att kassan fått ännu svårare att hinna med att följa upp
            arbetsplatsrelaterad ohälsa jämsides med löpande utbetalningar,
            och till råga på allt har försäkringskassorna fått utökade arbetsuppgifter.
            Regeringen har nämligen lagt över ansvaret för att göra rehabiliteringsutredningar
            från arbetsgivarna till Försäkringskassan. Konsekvensen på sikt
            riskerar att bli ökad arbetsrelaterad ohälsa och utslagning.
          </p>
          <p xml:id="i-TJJExNMUHbFSK24EQ6QnHR">
            Allt detta sammantaget innebär ett hårt slag mot arbetsmiljöarbetet
            i Sverige. Redan tidigare har resurserna varit otillräckliga.
            Arbetsmiljöinspektörerna hinner långt ifrån besöka alla arbetsplatser.
            De flesta småföretag får aldrig några besök. Detta problem har
            förvärrats av den förda politiken, och försumliga arbetsgivare
            kan prioritera ned arbetsmiljön ännu mer än hittills. Risken att
            få besök av Arbetsmiljöverket när man har dålig arbetsmiljö minskar
            ju färre inspektörer som finns att tillgå.
          </p>
          <p xml:id="i-MM2cAAKQf46WCBkGrQPD7j">
            Konsekvensen på längre sikt blir fler arbetsskador och arbetssjukdomar.
            Utslagning från arbetsmarknaden är den yttersta konsekvensen och
            rimmar illa med högerregeringens påstådda vilja att minska sjukskrivningarna
            och uppmuntra till arbete.
          </p>
          <p xml:id="i-F5EMRW6Pm6E8LWNBXJdz25">
            Kvinnor har hittills drabbats ännu mer av arbetsrelaterad ohälsa
            än män. Majoriteten av de sjukskrivna och förtidspensionerade
            är kvinnor som arbetat hela sitt liv i lågbetalda och krävande
            arbeten, inte minst inom vården. Nedskärningar har på många håll
            gjort arbetsbördan omänsklig för den kvarvarande personalen som
            till slut dukat under av stress, utbrändhet och förslitningsskador.
            En del har dessutom haft svårigheter att bli trodda när de ansökt
            om ersättning från arbetsskadeförsäkringen. Kronisk, molande värk
            och utbrändhet syns oftast inte utanpå. Mäns skador är ofta mer
            påtagliga, som exempelvis brutna ben till följd av fall från en
            byggnadsställning.
          </p>
          <p xml:id="i-GhuGbbR1NiRwrbGRLziBJt">
            Många av de kvinnor som idag är sjukskrivna eller förtidspensionerade
            lever under knappa omständigheter, som nu dessutom förvärras genom
            regeringens nedskärningar. Samtidigt ökar nu trycket på mängder
            av sjuka kvinnor att stå till arbetsmarknadens förfogande, eftersom
            regeringen öppnat för en omprövning av alla sjukskrivningar och
            förtidspensioneringar. Och detta samtidigt som fungerande rehabilitering
            är en bristvara för de sjukskrivna och förtidspensionerade. Inte
            ens de som aktivt efterfrågar rehabilitering kan vara säkra på
            att få den inom rimlig tid och med acceptabel kvalitet. Tyvärr
            prioriterar regeringen inte denna fråga. Däremot prioriterar den
            att med piska och kollektiv bestraffning försvåra livet för alla
            sjuka och förtidspensionerade.
          </p>
          <p xml:id="i-6P7ZqBybWz3WYhqRVTh3bR">
            Både det förebyggande arbetet, tillsynen av arbetsplatserna och
            rehabiliteringen av sjukskrivna och förtidspensionärer måste fungera
            om vi ska kunna minska den arbetsrelaterade ohälsan. Vi får inte
            heller glömma att det handlar om att förebygga och behandla både
            psykiska och fysiska problem relaterade till arbetet. Stress och
            mobbning är också arbetsmiljöproblem och skadar de anställda liksom
            dålig säkerhet, tungt manuellt arbete och arbete i böjda och vridna
            arbetsställningar.
          </p>
          <p xml:id="i-GWQ72kYFRGPCCxgYznFf8p">
            Missbruksproblem är en annan vanlig orsak till ohälsa som leder
            till utslagning. Även om missbruket inte har sin upprinnelse i
            dåliga arbetsförhållanden ankommer det på arbetsgivaren att göra
            upp handlingsplaner för att förebygga och bekämpa missbruk hos
            sina anställda, särskilt när missbruket påverkar arbetet. Den
            arbetsgivare som struntar i detta har i själva verket begått ett
            arbetsmiljöbrott. Ytterst få arbetsgivare har idag förebyggande
            planer, de flesta agerar (i bästa fall) först när någon gått ned
            sig djupt i missbruk. Här måste högre krav ställas.
          </p>
          <p xml:id="i-MiqeSEeaKLPxzhPFfdz8jv">
            Utbyggd företagshälsovård, fungerande vård och rehabilitering,
            välutbildade arbetsgivare och skyddsombud är andra nödvändiga
            komponenter för att bekämpa den arbetsrelaterade ohälsan.
          </p>
          <p xml:id="i-7HB8bXkCU1DHzhYYGW9k1L">
            Ett annat hot mot goda arbetsförhållanden i Sverige är den svarta
            marknaden där särskilt utländska arbetare utnyttjas skamlöst och
            lönerna dumpas. Usla arbetsmiljöer stick i stäv mot gällande arbetsmiljöregler
            är här snarare regel än undantag. Förutom usel säkerhet och orimligt
            tunga och långa arbetspass riskerar arbetare i en del fall att
            drabbas av hot och utpressning från kriminella ligor. Regeringen
            berömmer sig vanligtvis av kraftfull brottsbekämpning. Men i dessa
            frågor har man inte visat någon aktivitet, tvärtom har man minskat
            resurserna till kontroll av verksamheten!
          </p>
          <p xml:id="i-YUXFEZGBhbVSw41h9dAp5C">
            De regionala skyddsombuden är dessutom portade från arbetsplatser
            utan fackliga medlemmar. Därmed kan arbetsgivare som inte följer
            arbetsmiljöreglerna verka utan upptäckt. Arbetsmiljöverket har
            visserligen tillträde till alla arbetsplatser, men resurserna
            räcker bara till att följa upp anmälda missförhållanden och att
            göra stickprovskontroller. Massor med arbetsplatser får aldrig
            besök. De regionala skyddsombuden skulle kunna slå larm om missförhållanden
            på arbetsplatser om de fick tillträde till alla arbetsplatser
            inom sitt verksamhetsområde, även arbetsplatser där fackliga medlemmar
            saknas.
          </p>
          <p xml:id="i-Xf5sf84NR8WKyTmE7sXSav">
            Vi måste gå vidare för att utveckla arbetsmiljöarbetet och satsa
            på det förebyggande arbetet mer än tidigare. Dåliga arbetsmiljöer
            är en tickande bomb om ingenting görs. Vi måste här sätta arbetarnas
            hälsa och säkerhet i främsta rummet. Kvaliteten på det arbete
            som utförs blir dessutom betydligt bättre när arbetstagarna mår
            bra.
          </p>
        </div>
        <div type="motSignatures">
          <list>
            <item xml:id="i-A2gMCrRJatRfT2VvckN6Dc" who="i-EgqHRHVoW5y9USDYuNoYuA">
              Hillevi Larsson (S)
            </item>
          </list>
        </div>
      </div>
    </body>
  </text>
</TEI>
