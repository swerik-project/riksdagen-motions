<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-NU-00281">
  <teiHeader>
    <fileDesc>
      <titleStmt>
        <title>Stockholmsregionen</title>
        <author corresp="i-BaBRFz7sgjhbuqYiz8u7vt">av Désirée Pethrus Engström (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Stockholmsregionen</title>
          <idno type="rdwebb">GU02N281</idno>
          <rs type="number">N281</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/GU02N281/text</ref>
          <ref type="dokument_url_html">http://data.riksdagen.se/dokument/GU02N281</ref>
          <ref type="dokumentstatus_url_xml">http://data.riksdagen.se/dokumentstatus/GU02N281</ref>
          <ref type="doc">http://data.riksdagen.se/fil/F37E24A4-FAB2-4F2F-8B82-C18A6F1FCCEE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BaBRFz7sgjhbuqYiz8u7vt</idno>
            <name>Désirée Pethrus Engström</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vpwr66pjDFtAJmqDxbWAYM" type="signed"/>
        <correspContext corresp="i-Vpwr66pjDFtAJmqDxbWAYM">
          <note type="signatory" corresp="i-BaBRFz7sgjhbuqYiz8u7vt"/>
        </correspContext>
        <correspAction xml:id="i-Nq384DaV9UdrdaArh7Tfwo" type="referral">
          <date when="2006-11-07"/>
        </correspAction>
        <correspAction xml:id="i-SQQXBnpU6ADpoW4pULP8DC" type="dismissal">
          <date when="2006-11-07"/>
        </correspAction>
        <correspAction xml:id="i-UTN5uyXSxZ4AEoykdCSQeQ" type="numbering">
          <date when="2006-11-01"/>
        </correspAction>
        <correspAction xml:id="i-ScwQPVzFuMWm7LgmGGviNT" type="submission">
          <date when="2006-10-31"/>
        </correspAction>
        <correspAction xml:id="i-4ywR2mVe77A2EVsDAYHL5G" type="transfer">
          <date when="2006-10-30"/>
        </correspAction>
        <correspAction xml:id="i-TrTdD5nxR4TNi7jVSo5j2b" type="assigned"/>
        <correspContext corresp="i-TrTdD5nxR4TNi7jVSo5j2b">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LyzWuUdqFhRngdrm9HFxad" type="motBody">
        <div xml:id="i-4i6gQhL8CgRyzvABSH3vrV" type="TOC">
          <head xml:id="i-LzHZwcGLEgikqdnYzgMoQw">
            Innehållsförteckning
          </head>
          <list xml:id="i-Ng4QDPMbubGqiDAdRjhCz4">
            <item xml:id="i-QNBWLMYU25azZHwPwwpvB4">
              Förslag till riksdagsbeslut 2
            </item>
            <item xml:id="i-D88RfCNo9xjph9RkDnG4Ys">
              Stockholm en internationell stad 2
            </item>
            <item xml:id="i-Jw1otaAjWPMHSJT3pN5DB8">
              En storstadspolitik för Stockholm 3
            </item>
            <item xml:id="i-Up8dnB2Zv2dw1AMcEE4dcU">
              Ett dynamiskt näringsliv 5
            </item>
            <item xml:id="i-V9UZkxPzu69yqcMzb2UbuT">
              Utbildning i Stockholm 5
            </item>
            <item xml:id="i-NPBML7aPBJp9FQFXs2cKFY">
              Fler bostäder 6
            </item>
            <item xml:id="i-Ek8XjkqWMVYcw14xerBMu4">
              Fungerande infrastruktur 6
            </item>
            <item xml:id="i-7kzNpm5jsqGkvA552bQnnL">
              Kollektivtrafiken 7
            </item>
            <item xml:id="i-RCa6ZkCMYAfbpqqUbnFSSd">
              Vägar 8
            </item>
            <item xml:id="i-NefeowL17AcR323jWq9Kn9">
              Flyget 8
            </item>
            <item xml:id="i-Eifkjxuqu2VVVM8TiE4ww9">
              En region för alla 9
            </item>
            <item xml:id="i-Tdk3ocTjCokKxcRfwwmJ3o">
              Integration 9
            </item>
            <item xml:id="i-2AjA2z6nTgcU7Dw7pFM1gZ">
              Ett tryggt och säkert Stockholm 10
            </item>
            <item xml:id="i-E3vyiF7TBf8f5k2HqatSca">
              Regionalt självstyre 10
            </item>
          </list>
        </div>
        <div xml:id="i-KvUNvYPVnfX7Hu3A3NbVh8" type="motProposal" subtype="förslag">
          <head xml:id="i-SB9KsNE7N9iaVo1f1sMi3c">
            Förslag till riksdagsbeslut
          </head>
          <p xml:id="i-FDzsRyRipwt3D1nWp8zu5X">
            Riksdagen tillkännager för regeringen som sin mening vad i motionen
            anförs om en politik för Stockholmsregionen.
          </p>
        </div>
        <div xml:id="i-CsMyKyFL4Kwg6bw1WYgQ3N" type="motContent">
          <head xml:id="i-MDx5K91EsjpHtfHqQHSV5K" type="h1">
            Stockholmsregionen
          </head>
          <head xml:id="i-F39EEYPTy1DaGeroX9TJ36" type="h1">
            Stockholm en internationell stad
          </head>
          <p xml:id="i-Nk6ZQftx22PmCdDQJHJC2W">
            Stora städer spelar en viktig roll i en internationaliserad värld.
            Stockholm fungerar som importhamn inte bara för varor utan också
            för idéer från andra länder. Nästan vart tredje svenskt importföretag
            finns i Stockholmsregionen. Forskning i regionen spelar också
            en viktig roll för Sveriges idéutbyte med andra delar av världen
            och för hela landets innovationsförmåga. Verksamheter som vuxit
            sig starka i Stockholmsregionen tenderar att spridas och växa
            vidare i andra delar av landet. Ekonomisk tillväxt sker inte antingen
            i Stockholm eller i övriga landet, utan Stockholmsregionens utveckling
            är en central förutsättning för förnyelse av näringslivet i övriga
            svenska regioner.
          </p>
          <p xml:id="i-V7UP3iUYrizdhUEPXusHPe">
            Stockholmsregionens speciella betydelse för utländska storföretags
            etableringar och satsningar i Sverige kan inte nog understrykas.
            Särskilt Kista nämns i olika internationella rapporter som ett
            av världens tio viktigaste center för teknologiforskning, inte
            minst inom IT- och telekomsektorn. Många stora amerikanska och
            japanska företag har förlagt hela eller delar av sina europeiska
            forsknings- och utvecklingsavdelningar inom till exempel mobil
            kommunikation till Storstockholmsområdet.
          </p>
          <p xml:id="i-R6KSdB9Dmn3yQe2wa9U9v8">
            Lägger man därtill Karolinska Institutet som i en internationell
            rapport rankats som ett av Europas tio bästa universitet samt
            ett av landets främsta teknologicenter, Kungliga Tekniska högskolan,
            och den främsta ekonomi­utbildningen i Norden, Handelshögskolan
            med sitt unika Japaninstitut, så förstärks bilden av Stockholmsområdet
            som den viktigaste och starkaste utvecklingsmotorn i svensk ekonomi.
          </p>
          <p xml:id="i-Rk55XFT7bi8vEEm26CKpDJ">
            I huvudstaden finns den ledande kapitalmarknaden i landet som
            försörjer såväl noterade som onoterade företag med riskvilligt
            kapital, vilket behövs för bolagens vidare utveckling. Här finns
            vidare de ledande medieföretagen rikstäckande tidningar, radio
            och tv och här finns de centrala organen för såväl industri- och
            tjänsteföretag som fackliga organisationer. I Stockholm finns
            en bredd i närings- och kulturlivet som är större än i andra regioner.
            Dessutom finns den politiska makten som ytterligare stärker områdets
            särart och speciella betydelse för landets utveckling. Storstadens
            kontakter, rörlighet och flexibilitet skapar god jordmån för innovationer
            och nya idéer.
          </p>
          <p xml:id="i-RWxGHsjgaxkWkh3NrFUy3v">
            Stockholm är dock inte bara ledande i tillväxt utan även i nedgång,
            vilket u nderstryker vikten av att vårda tillväxt och utveckling
            av Stockholmsregionen .
          </p>
          <p xml:id="i-KWoyvMBFyk4XWrKScCY7s7">
            Kristdemokraterna tror på Stockholms möjligheter. I Stockholms
            län bor en femtedel av landets befolkning på en sextiondel av
            landets yta. Hit flyttar människor för att förverkliga livsprojekt
            och för att ta del av det rika utbud av kultur, utbildning, nöjen
            och arbetsmöjligheter som regionen erbjuder.
          </p>
          <p xml:id="i-RsjMDjez5rGAZPVT4ykRuK">
            En storstad är förhållandevis miljöekonomisk. Så är till exempel
            utsläppen av koldioxid per capita lägre i Stockholmsregionen än
            landet som helhet. I regionen finns goda förutsättningar att hushålla
            med mark genom en relativt hög exploatering i lägen som kan få
            en god kollektivtrafikförsörjning. En sådan bebyggelseutveckling
            ger förutsättningar för ett minskat trafikarbete och energieffektiva
            uppvärmningslösningar.
          </p>
          <p xml:id="i-Q7kLEjJZZxoW97b1oueMgz">
            Men sådan täthet kan också leda till negativa effekter såsom
            trängsel i trafiken och låg framkomligheten, vilket bland annat
            leder till dålig luftkvalitet vissa tider. Också detta understryker
            vikten av att långsiktigt planera bebyggelse och trafik i en växande
            region.
          </p>
          <head xml:id="i-R7qwDm73zYxGoZ4NuTE1nx" type="h1">
            En storstadspolitik för Stockholm
          </head>
          <p xml:id="i-BDC8M9ns8o3dvwsBr6KMhi">
            Det är egentligen självklart att det behövs en väl utvecklad
            storstadspolitik. Stockholms stads egen Framtidsutredning menar
            i en nyligen utkommen rapport att det behövs en särskild storstadspolitik
            för att bättre tillvarata storstädernas välfärds- och tillväxtgenererande
            kraft. En politik som både syftar till att skapa tillväxt och
            klara av sociala problem.
          </p>
          <p xml:id="i-RZvbqgjg4RfThkDGyHj6HM">
            Dagens storstadspolitik kom till stånd i slutet av 1990-talet.
            Riksdagen (bet. 1998/99:AU2) beslutade då att de övergripande
            målen för storstadspolitiken är att ge storstadsregionerna goda
            förutsättningar för långsiktigt hållbar tillväxt så att de därmed
            kan bidra till att nya arbetstillfällen skapas såväl inom regionerna
            som i övriga delar av landet (tillväxtmålet) samt att bryta den
            sociala, etniska och diskriminerande segregationen i storstadsregionerna
            och verka för jämlika och jämställda levnadsvillkor för storstädernas
            invånare (integrationsmålet).
          </p>
          <p xml:id="i-5uFN9sVDJfyrB1H6WZDK7T">
            Det är inte så svårt att instämma i målen på en övergripande
            nivå men vi kristdemokrater är mycket kritiska till vad den tidigare
            regeringen gjort för att uppnå målen, eller rättare sagt inte
            gjort.
          </p>
          <p xml:id="i-SdfcTJ82dhw2nRYnj8D4gi">
            I december 2003 överlämnade den tidigare regeringen en skrivelse
            till riksdagen med information och bedömningar angående lokalt
            utvecklingsarbete i storstäderna (skr. 2003/04:49). I skrivelsen
            redogörs inte ens för tillväxtmålet i sin helhet, utan den är
            endast inriktad på insatserna inom politikområdet Segregationsmål
            och på de lokala utvecklingsavtalen. Den tidigare regeringen saknade
            politik för tillväxt och utveckling av våra storstäder.
          </p>
          <p xml:id="i-TWtsqSGUDtC8MaVYST3wGL">
            Stockholms läns landstings regionplane- och trafikkontor har
            i skriften En modern nationell storstadspolitik (5:2003) på ett
            förtjänstfullt sätt pekat på ett antal faktorer som bör ligga
            till grund för storstadspolitiken och vad som skiljer Stockholms
            län och de övriga storstadslänen från andra svenska län.
          </p>
          <list xml:id="i-NaXhQx8ZQoPMe2kigK1zxW" style="ul">
            <item xml:id="i-AE2soBhBTFo4YrHzXeYW63">
              Storleken: I Stockholms län bor 20,5 procent av landets invånare,
              i Skåne län 12,7 procent och i Västra Götalands län 16,8 procent.
              Det motsvarar hälften av Sveriges befolkning.
            </item>
            <item xml:id="i-5Ezexg15uEq9asiKoGhJiK">
              Mångkulturell befolkning: I storstäderna finns en överrepresentation
              av invandrare. Nära 40 procent av dem som invandrat till Sverige
              från länder utanför Europa bor i Stockholms län och ytterligare
              30 procent i de övriga storstadslänen.
            </item>
            <item xml:id="i-AwBpZNo1nywrH1AYps9KMi">
              Hög utbildningsnivå: Speciellt Stockholmsregionen har en hög
              andel invånare med någon form av eftergymnasial utbildning (cirka
              30 procent mer än genomsnittet för riket). I hög grad beror det
              på inflyttning av välutbildade vuxna.
            </item>
            <item xml:id="i-KdTvarKSVYYd5pdGcLWyqo">
              Bred men krävande arbetsmarknad: Den breda arbetsmarknaden gör
              att många människor har möjlighet att finna ett arbete som motsvarar
              deras intresse och utbildning. Men arbetsmarknaden är samtidigt
              krävande och andelen som är projektanställda eller på annat sätt
              har en osäkrare position på arbetsmarknaden är högre än i landet
              i övrigt.
            </item>
            <item xml:id="i-Y2b7NQQHS34VcXG6VfczzA">
              Många egenföretagare/entreprenörer: I storstäderna är eget företagande
              vanligare än på andra orter.
            </item>
            <item xml:id="i-8tbR6DNXBDDQZHGqR3xU77">
              Rörlighet: Många flyttar till, från och inom storstadsområdena.
            </item>
            <item xml:id="i-Qgi3z8CQjLNF156KEScGdu">
              Pressad bostadsmarknad: Andelen ensamboende i Stockholmsregionen
              är något större än i övriga landet. Samtidigt är andelen ungdomar
              mellan 20 och 24 år som bor hemma hos sina föräldrar högre, vilket
              har att göra med bostadsbristen och höga boendekostnader. Byggkostnaderna
              är högre här än i övriga riket.
            </item>
            <item xml:id="i-XbpZvndMbSJ4D9e6qNRCfB">
              Högre inkomster, högre kostnader: Stockholm, men inte de andra
              storstadsregionerna, har en större andel höginkomsthushåll än
              övriga riket. Samtidigt är boendekostnaderna markant högre. En
              villa i Storstockholmsområdet är mer än dubbelt så dyr som genomsnittet
              i landet som helhet.
            </item>
            <item xml:id="i-KUMopuZ2joMiCZgotTNgFR">
              Långa restider: Förvärvsarbetande i Stockholmsregionen har i
              en jämförelse längre restid än övriga landet.
            </item>
            <item xml:id="i-KUvu5FnuuyvqcwMEP5ZRMg">
              Otrygghet och ohälsa: I en stor stad är anonymitet och därmed
              ensamhet och otrygghet vanligare. Fler utsätts för hot, våld,
              stöld eller skadegörelse.
            </item>
            <item xml:id="i-NbiTSXmChaiSSBHTAJVKMG">
              Miljösnålhet: Storstädernas täthet gör att de bättre klarar att
              uppfylla sin del av de nationella miljömålen. Stockholmsregionen
              svarar till exempel för en stor del av de totala utsläppen men
              har betydligt lägre utsläpp per person.
            </item>
          </list>
          <p xml:id="i-H1yC4MX2qKf6FUTrKKJ5Vy">
            Kristdemokraterna vill se att insikten om vad tillväxt och företagande
            betyder för Stockholm leder till handling i Regeringskansliet.
            På längre sikt är det endast en högre och arbetsledd ekonomisk
            tillväxt som kan ge kommunsektorn bättre möjligheter att klara
            sina uppgifter inom framför allt vården, skolan och omsorgen.
            Utan en bättre tillväxt kommer det bara att finnas nedskärningar
            att fördela. Detta är ett viktigt skäl till att Kristdemokraterna
            prioriterar just tillväxtpolitiken så högt.
          </p>
          <list xml:id="i-HEShQ359vsbRCgHQ7SPfCS" style="ul">
            <item xml:id="i-NRKQCbNrjoxbnLHW6A6ykZ">
              Vi vill bland annat se en bättre fungerande yrkesutbildning och
              en utbildningspolitik som ökar tillgängligheten till högre studier
              i Storstockholm.
            </item>
            <item xml:id="i-AUVuYnSJokFj2NyETou8J6">
              Vi vill se en bostadspolitik med starkare incitament för bostadsbyggande
              i storstäderna och ökad konkurrens inom byggbranschen och en trafikpolitik
              med för storstäder ändamålsenliga beslutsformer och ökade investeringar
              i infrastruktur.
            </item>
            <item xml:id="i-K7Snt4WWF9NUqhnLGJFDMB">
              Vi vill också se kraftfullare åtgärder för att komma tillrätta
              med socialbidr agsberoende och utanförskap och vi vill se förstärkningar
              av rättssystemet.
            </item>
          </list>
          <p xml:id="i-BKJVgNiTrCiNYC5QxaPBRj">
            Kristdemokraterna vill också se ett nytt skatteutjämningssystem.
          </p>
          <p xml:id="i-DVRSciK8z45hjwufdLmLeQ">
            Kristdemokraterna konstaterar också att ett förstärkt regionalt
            och lokalt inflytande på alla politikområden är en förutsättning
            för en positiv utveckling av regionen.
          </p>
          <head xml:id="i-BzZrq6TNB2QYpd1Z3HDQXT" type="h1">
            Ett dynamiskt näringsliv
          </head>
          <p xml:id="i-PMwomy96DuLvb2kX4MeSSi">
            Stockholmsregionen har mer än 600 branscher långt fler än någon
            annan region. Ett företagarvänligt klimat ger förutsättningar
            för en bra ekonomisk utveckling och ett dynamiskt näringsliv.
            Det genererar skatteintäkter som kan säkerställa fortsatt god
            välfärd och satsningar på viktig kommunal och landstingskommunal
            service.
          </p>
          <p xml:id="i-Y2DSyP3f1MQGb66Xif6UNo">
            Ett dynamiskt näringsliv bidrar också till fler arbetstillfällen.
            Arbete har ett värde i sig och ger stora möjligheter till personlig
            utveckling, social gemenskap, en god livskvalitet och delaktighet
            i samhällsbyggandet. Arbetslöshet är ett slöseri med mänskliga
            resurser och kan förorsaka personliga och sociala problem. Därför
            ska arbete åt alla ha högsta prioritet.
          </p>
          <p xml:id="i-HHT1jgA1uGTEaUtzeRyiww">
            Det är därför oroande att Stockholm år efter år förlorar i den
            ranking av näringslivsklimatet som Svenskt Näringsliv genomför.
            I en jämförelse av storstäderna Stockholm och Göteborg bekräftas
            Stockholmsregionens tillbakagång och Västsveriges frammarsch.
            Stockholm faller i år 19 placeringar till plats 133 (från plats
            114 år 2004 och plats 70 år 2003), medan Göteborg stiger 13 placeringar
            till plats 73.
          </p>
          <p xml:id="i-F9tY1g9sCB4cMvWBa7vMBz">
            Rankingen bygger främst på företagarnas betyg på hemkommunens
            företagsklimat, men också på statistiska faktorer som exempelvis
            utbildningsnivå.
          </p>
          <p xml:id="i-QxKDt3uVJbT3rsy1Nj2SU8">
            På grund av de höga skattekilar som vi har finns idag en stor
            svart sektor inom den tjänstesektor som kan betecknas som hushållstjänster.
            Bedömningen är att den är särskilt utbredd i storstäderna. Förutom
            att det offentliga går miste om stora skatteintäkter innebär den
            svarta sektorn ett utnyttjande av arbetskraft, i stor utsträckning
            invandrarkvinnor, som inte får det skydd andra har på den svenska
            arbetsmarknaden.
          </p>
          <head xml:id="i-Q2Pu9UcWw6Rd9gWFh8MFWP" type="h1">
            Utbildning i Stockholm
          </head>
          <p xml:id="i-MMcXC5cRdkLwmxL7E25Vs">
            Viktiga utmaningar för Stockholmsregionen är bland annat hur
            man ska locka till sig de kompetenta medarbetare som företag och
            offentlig sektor behöver, hur regionen ska kunna förse också andra
            regioner i Sverige med specialistkompetens och hur regionen ska
            kunna försvara sin position i konkurrens med andra storstadsregioner
            i världen.
          </p>
          <p xml:id="i-NHwcwx7y2ApGStvQAomGTQ">
            En första förutsättning för kunskap, kompetens och utvecklingsmöjligheter
            ä r att regionen kan tillgodose medborgarnas behov av utbildning.
            Idag är Stock­holms­regionen underförsörjd med platser inom högre
            utbildning. Stora brister finns också när det gäller yrkesutbildningar.
            Enligt en rapport från regionplane- och trafiknä mnden är utbildningsvägarna
            inom det området många gånger oklara och ofullständiga. Under
            senare tid har bristerna inom yrkesutbildningssystemet uppmärksammats
            allt mer och man har konstaterat att underförsörjningen av yrkeskvalificerad
            arbetskraft hindrar regionens tillväxt.
          </p>
          <head xml:id="i-McZ1dUSwHFELd2FGHTuDrN" type="h1">
            Fler bostäder
          </head>
          <p xml:id="i-ABSWvcRbu4UNwFbMcUvrwZ">
            Bostadsbyggandet är oerhört betydelsefullt för tillväxt och sysselsättning.
            Eftersom det saknas bostäder tillhör svart hyresmarknad och ett
            uppdrivet prisläge vardagen. Företagen har svårt att rekrytera
            folk. Bristen på studentbostäder leder till problem för Stockholm
            som studieort. Grupper som normalt sett har svårt att få bostad
            drabbas naturligtvis extra hårt.
          </p>
          <p xml:id="i-KdW45XyNVUbzDpN4HP14Z7">
            För närvarande är bostadspriserna i Stockholm så höga att många
            är helt utestängda från marknaden. Kristdemokraterna har i Stadshuset
            därför föreslagit att man prövar så kallade hyrborätter, som innebär
            att hushållet hyr den bostad man vill köpa men har en option att
            köpa bostaden efter en provperiod till ett fastställt pris. Hyrköp
            praktiseras i dag i begränsad omfattning i andra delar av landet
            och öppnar möjligheter för många som aldrig skulle ha ekonomiska
            möjligheter att köpa en bostadsrätt eller ett hus.
          </p>
          <p xml:id="i-QrNoLUUsDiXgEucgPT28r1">
            Dessutom är handläggningstiderna orimligt långa för många bostadsprojekt
            i dag. En reformering av planprocessen är nödvändig för att få
            fart på bostadsproduktionen.
          </p>
          <p xml:id="i-AZ9yngi7nx8W6SPg1s7CGZ">
            I staden finns många medborgare som kan hyra ut rum, smålägenheter
            eller del av sin villa. Till följd av beskattningen av hyresintäkter
            sker detta i alldeles för liten utsträckning.
          </p>
          <head xml:id="i-CQ1UVATHCmaXKbzEUyzstN" type="h1">
            Fungerande infrastruktur
          </head>
          <p xml:id="i-2r8d7MaSdmKSg4Lt53W3q8">
            Bristen på en fungerande infrastruktur är ett av de största hoten
            mot Stockholm som tillväxtmotor för hela landet. Att lösa Stockholmsregionens
            trängsel- och framkomlighetsproblem är därför en nödvändig uppgift
            de närmaste åren. Effektiva, smidiga och säkra transporter, för
            både medborgare och näringsliv, kan bidra till regional balans
            och att utsläppen kan hållas tillbaka samtidigt som de totala
            resurserna i samhället nyttjas effektivt. Omfattande ny- och reinvesteringar
            behövs i regionen för att uppnå detta. Dagens situation med trängsel
            och många olyckstillbud får inte fortsätta. Både miljö och trafiksäkerhet
            är starka argument för att göra någonting som radikalt ändrar
            på detta tillstånd.
          </p>
          <p xml:id="i-RftvcSdQYiP6tJCbunVouT">
            Det finns en allmän uppslutning kring ambitionen att utveckla
            en mer flerkärnig struktur i Stockholmsregionen, men detta kan
            bli verklighet endast om kommunikationerna fungerar. Stockholms
            trafiksystem måste byggas ut så att det blir möjligt att bygga
            attraktiva bostäder på nya platser. Särskilt prioriterad bör en
            fortsatt utbyggnad av Tvärbanan vara till på sikt en ring runt
            Stockholm. Byggandet av Mälar/Citytunneln måste komma igång för
            att säkra såväl tågkommunikationen med Stockholm som den regionala
            och lokala kollektivtrafiken. Ska regionala kärnor utvecklas utanför
            Stockholms stad måste det skapas förutsättningar för områden att
            få hög befolkningstäthet och god tillgänglighet. I detta sammanhang
            är Förbifart Stockholm en strategisk investering som ingår i en
            större helhet.
          </p>
          <p xml:id="i-E3LSFECJpA56YtGqfpoRxv">
            Den tidigare regeringen tillsatte Stockholmsberedningen, som
            i bred enighet har lagt fram en prioritering av kapacitetsförstärkningar
            för väg- och kollektivtrafiken i StockholmMälardalen, men infrastrukturplaneringen
            i Stockholmsregionen har länge bromsats av för lite statliga investeringsmedel.
            Staten har ett ansvar att bidra till de nödvändiga investeringar
            som behöver ske i regionen. Länet har inte fått den andel av investeringar
            som är rimlig med tanke på andelen av befolkningen och rollen
            som tillväxtmotor. Det går inte nog att understryka behovet av
            ökade resurser till Stockholmsregionen.
          </p>
          <p xml:id="i-LkKi6eYNS7auuE3mEnKtpA">
            För att öka resurserna till investeringar i infrastruktur finns
            det också skäl a tt studera privata intressenter som en möjlighet
            att skapa finansieringsutrymme för investeringar i transportsystemet,
            så kallad public-private partnership.
          </p>
          <head xml:id="i-SREdDeb4H1JrsAi1x8GNZo" type="h1">
            Kollektivtrafiken
          </head>
          <p xml:id="i-8kRdt6wC2WiAfWmPLbghNg">
            Av bland annat hälso-, miljö- och trafiksäkerhetsskäl är det
            viktigt att andelen som reser kollektivt ökar. Samordningen mellan
            biltrafik och kollektivtrafik måste också bli bättre, bland annat
            genom att fler infartsparkeringar etableras vid pendeltågsstationer
            och tunnelbanans ändstationer och knutpunkter.
          </p>
          <p xml:id="i-8DhEXFoYtEQDVrJK7cn7NV">
            Den enskilt största kapacitetsbristen i kollektivtrafiken är
            passagen förbi Riddarholmen. Den så kallade getingmidjan är inte
            enbart ett problem för pendeltågstrafiken, utan i lika hög grad
            för fjärrtågen. På de två spåren förbi Riddarholmen passerar mer
            än 500 tåg per dygn. Spårbristen utgör därmed ett nationellt problem
            som staten måste ta ett ansvar för. Den bästa lösningen på kapacitetsproblemet
            är att bygga en pendeltågstunnel med nya stationer vid Centralen
            och Odenplan. Detta skulle inte bara frigöra utrymme åt fjärrtågstrafiken,
            utan också utveckla pendeltåget som transportsätt. Det finns en
            stor politisk enighet kring vikten av detta projekt.
          </p>
          <p xml:id="i-TJqmSEBxprKjEnxMT17BGu">
            Särskilt prioriterad är också en fortsatt utbyggnad av Tvärbanan
            vidare från Hammarby sjöstad till Slussen, med en anknytning till
            Saltsjöbanan. En utbyggnad från Alvik bör också ske så att man
            kan nå Kista, Solna och universitetsområdet, och även vidare in
            i Sollentuna kommun. För att detta projekt ska kunna realiseras
            inom en realistisk tidshorisont måste staten delfinansiera investeringarna.
          </p>
          <p xml:id="i-UX7RrPwn65XaUsG6PbAozU">
            Närmare studier bör göras av möjligheterna att utveckla spårtrafik
            också i Stockholms innerstad. En vidare utveckling av stombusstrafiken
            bör kunna ske. Förutsättningarna för en utökning av kollektivtrafiken
            på vattnet är goda i Stockholm. Ansträngningar bör göras att hitta
            system, båtar och linjer som är förenliga med ett bevarande av
            det öppna vattnet, är miljövänliga och kan kopplas samman med
            den övriga kollektivtrafiken.
          </p>
          <head xml:id="i-H3mJ8QGrLVDRmYQFF5Vy8C" type="h1">
            Vägar
          </head>
          <p xml:id="i-D6U2V7fmCs63jzyUqPXezy">
            Ett vägprojekt som främst berör Stockholms stad gäller att infartstrafiken
            norrifrån genom Solna bör få sin lösning. Norra länken bör byggas.
            Den så kallade Förbifart Stockholm bör också byggas. För att vi
            ska kunna uppnå vårt mål om en flerkärnig region är Förbifart
            Stockholm en viktig del av en övergripande infrastrukturell väv.
            Denna västliga trafikled och nya sträckning av E 4:an kan bidra
            till att tillväxt sker väster om Stockholm och att nya regionala
            centrum skapas. Genom en tillkomst av leden motverkas också uppdelningen
            av länet i två halvor då förutsättningarna för expansion söder
            om staden förbättras. Vid projekteringen måste naturligtvis stor
            miljömässig hänsyn tas och delar av leden läggas i tunnel.
          </p>
          <p xml:id="i-3gCigA3cJL7nWbigbPhj3g">
            Utbyggnaden av riksväg 73 är mycket angelägen för att öka trafiksäker­heten,
            förbättra miljön samt för att öka framkomligheten och kapaciteten.
            Utbyggnaden betyder mycket dels för den regionala utvecklingen
            på Södertörn, dels för snabbare och säkrare transporter till hamnen
            i Nynäshamn och för Gotlands förbindelse med fastlandet. Behovet
            av vägkapacitet öster om stadens centrum är stort redan idag och
            förväntas öka genom den expansion av både arbetsplatser och boende
            som sker i Nacka och Värmdö. Sjötranspor ter kan bidra till att
            minska trafiktrycket över Stadsgården.
          </p>
          <head xml:id="i-TcioUKQiCg35KcXPWWYorr" type="h1">
            Flyget
          </head>
          <p xml:id="i-RKwvvR7MqJnsAbLperNK2L">
            Stockholm är rikets huvudstad och måste ha goda flygförbindelser.
            Även om flygtrafiken minskat sedan terrordåden i september 2001
            finns det en samstämmighet om att flygets utveckling åter kommer
            att ta fart. Arlandas tredje bana har i princip varit fullt utnyttjad
            från invigningsdagen. Man bör därför planera för ytterligare bankapacitet
            på Arlanda.
          </p>
          <p xml:id="i-M6Sct9aDQ8axJy8oCGCyYV">
            Bromma har idag ett avtal som löper ut 2011. Dess styrka är också
            dess största svaghet närheten till Stockholm. På grund av buller,
            utsläpp och olycksrisker bör Bromma avvecklas när alternativ flygplatskapacitet
            finns utbyggd. Beslut om lokalisering av en ny flygplats måste
            snarast fattas. Det tar minst 15 år från beslut till ny flygplats.
          </p>
          <head xml:id="i-WSzHHDB6FPcuZjh7nLkuVV" type="h1">
            En region för alla
          </head>
          <p xml:id="i-VvrajgXyWkjJhTF1WwfwSo">
            Stockholms stad har en befolkning med mycket varierande bakgrund
            och erfarenheter. Här bor såväl de rikaste som de fattigaste människorna
            i Sverige. Nära 40 procent av dem som invandrat till Sverige från
            länder utanför Europa bor i Stockholms län. Mångfalden är en enorm
            tillgång som måste tas tillvara, men den innebär också stora obalanser.
            Många människor bor i storstädernas utsatta förorter. Där är arbetslösheten
            hög, utbildningsnivån låg och alltför många lever på socialbidrag.
          </p>
          <p xml:id="i-XsZfuesJUWfa2v8TaWU6kd">
            Under tiden då de borgliga var i majoritet i Stockholms stad,
            19982002, minskade socialbidragsberoendet med 45 procent men sedan
            valet då Socialdemokraterna tog över har det däremot ökat med
            över 9 procent.
          </p>
          <p xml:id="i-4NUTdxFKgvmgZgANu2YsPr">
            Arbetslösheten bland ungdomar är hög. De som har svårast att
            få jobb är de som hoppat av eller som aldrig börjat gymnasiet.
            Många av ungdomarna har varken kontakt med utbildningssystemet
            eller arbetsförmedlingen. Ungdomsstyrelsen kallar dem unga utanför
            och i Stockholm rör det sig om mellan 3 000 och 4 000 ungdomar.
            För att göra dessa ungdomar delaktiga i samhället krävs både statliga
            och regionala insatser.
          </p>
          <p xml:id="i-EYsDMePooKm25H9mqzQN31">
            Om en grundläggande förändring och lokal utveckling ska kunna
            äga rum bland utsatta grupper och i de utsatta områdena måste
            individer och frivilliggrupper ges betydande möjligheter till
            egna initiativ och självbestämmande.
          </p>
          <p xml:id="i-Q7YiKvd4aFH32j4yrW3vdN">
            De omfattande insatser som gjorts i miljonprogramsområden runt
            om i regionen har ofta gällt sociala satsningar, utveckling av
            skolor och förskolor samt olika typer av arbetsmarknadsprojekt.
            De insatser som gjorts beträffande arkitektur, fysisk planering
            och infrastruktur får i huvudsak betraktas som kosmetiska. Man
            har bortsett från att den grundläggande fysiska planeringen bidragit
            till segregation. Ofta saknas i miljonprogramsområdena till exempel
            mycket små och mycket stora lägenheter.
          </p>
          <p xml:id="i-Si4tK5k82qRMx7NNNkQ9mU">
            Kristdemokraterna arbetar för att det i alla kommuner och stadsdelar
            ska finnas en mångfald av upplåtelseformer, lägenhetstyper och
            lägenhetsstorlekar. Detta gick även Socialdemokraterna till val
            på, men i gatu- och fastighetsnämnden tilldelas ofta ett redan
            dominerande bostadsbolag i en stadsdel nya markanvisningar, vilket
            ger motsatt effekt. För hela 2003 och 2004 påbörjades endast 11
            ombildningar av bostadsrätter i områden som kan definieras som
            segregerade områden där allmännyttan är dominerade. Kristdemokraterna
            vill att ombildning till bostadsrätter ska uppmuntras i det så
            kallade miljonprogrammet som en väg att uppnå en mångfald av upplåtelseformer.
          </p>
          <head xml:id="i-WbX6wn5MLckCDYkqxd8goj" type="h1">
            Integration
          </head>
          <p xml:id="i-SUmo3bqnYUSx9TEGLRWc8G">
            Integrationsfrågorna är särskilt viktiga i en storstadsregion,
            inte bara för att regionen ska erbjuda goda levnadsförhållanden
            för alla sina invånare, utan också för att regionen ska kunna
            fylla sin roll som effektiv motor för utveckling krävs att den
            fungerar som internationell mötesplats fungerar som ett mångkulturellt
            samhälle helt enkelt.
          </p>
          <p xml:id="i-WSdEdbXnsnCjJN2RT9CDrE">
            Varje människas önskemål att samarbeta och integreras bygger
            på att man känner sig respekterad och inte blir diskriminerad.
            En utvärdering av den så kallade storstadssatsningen visade att
            det arbetet saknade långsiktighet och inte angrep de strukturella
            faktorer som skapar segregationen, till exempel diskriminering.
          </p>
          <p xml:id="i-164XDkqdoMjw34XYtWKkuM">
            Arbete ger möjlighet till viktiga sociala kontakter och till
            att lära sig språket. Möjligheterna till praktik/arbete kombinerat
            med svenskundervisning knuten till individens yrkes-, utbildnings-
            eller intresseområde bör utvecklas enligt de olika framgångsrika
            försök som startade i Stockholmsregionen under föregående mandatperiod.
            Det är alldeles för många invandrare som på grund av svårigheter
            att validera utbildningar utför arbeten som de är överkvalificerade
            för. Möjligheten till specialdesignad kompletteringsutbildning
            för invandrare med utländsk examen, till exempel sjuksköterskor,
            läkare, tekniker med flera, måste hela tiden utvecklas.
          </p>
          <head xml:id="i-VGgGiq78ypXxj3cJvPN8A8" type="h1">
            Ett tryggt och säkert Stockholm
          </head>
          <p xml:id="i-YRaK3gvKX3ZimNegFiph79">
            Stockholm är som alla storstäder också drabbat av brottslighet.
            I Stockholm blir bara vart fjärde brott uppklarat. Samtidigt presenterar
            polisen i sin egen verksamhetsrapport ett skrämmande scenario:
            Ungdomsbrottsligheten förväntas öka, tillgången till narkotika
            kommer att öka, mängdbrottsligheten kommer att öka och alkoholkonsumtionen
            förväntas öka. När alkoholkonsumtionen stiger kan man förvänta
            sig en ökning av antalet misshandelsfall. I samma verksamhetsplan
            visar polisen på andra problem som är förknippade med Stockholms
            län. Kulturella skillnader och segregation ställer ökade krav
            på polisen att på ett trovärdigt sätt ge service åt alla medborgare.
            Samtidigt är polisens resurser mycket eftersatta, och det är inte
            minst det förebyggande arbetet som blivit lidande.
          </p>
          <head xml:id="i-EvxxdMMW6LLmssanqA5zfJ" type="h1">
            Regionalt självstyre
          </head>
          <p xml:id="i-zdZ5b4P8FMe86vj5zj1AD">
            Nödvändigheten av att öka den regionala samordningen och skapa
            ett kraftfullt regionalt samarbete i Stockholmsregionen är akut.
            Stockholm har stor betydelse för hela landets tillväxt. Stockholms
            möjligheter att främja tillväxten begränsades tyvärr såväl av
            den tidigare regeringens ovilja att inse Stockholms betydelse
            som av regionens egna tillkortakommanden.
          </p>
          <p xml:id="i-KMpKAKeZwU6Q1UoZXugDuc">
            De bristande möjligheterna för kommuner och regioner att själva
            påverka sin situation leder till att statliga stödpengar och särskilda
            statliga satsningar blir avgörande för utvecklingen. Att söka
            och kräva bidrag och utvecklingsmedel blir viktigare för regionens
            utveckling än att skapa tillväxt och samarbete som genererar en
            positiv utveckling. Det regionala ansvarstagandet och utrymmet
            att påverka sin egen situation måste öka. Ett demokratiskt ansvarigt
            organ på regional nivå i Stockholmsregionen bör inrättas, och
            regeringen bör ge ett sådant möjlighet att ansvara för viktiga
            utvecklingsfrågor i regionen.
          </p>
          <p xml:id="i-SjuUowqztsHVGhBYcmKHvj">
            Ett regionalt självstyrelseorgan skulle främja samverkan mellan
            högskolor, näringsliv, offentliga organ med flera, vilket kan
            frigöra skaparkraft och kreativitet, vilket i sin tur ökar tillväxten.
            Detta förutsätter emellertid att regionerna har laglig möjlighet
            att påverka sin egen situation och inte förhindras av ett omfattande
            statligt regelsystem. Regionerna måste förfoga över de instrument
            som verkligen kan påverka tillväxtförutsättningarna.
          </p>
          <p xml:id="i-BtUoyNC8yV3xne8Xx6Com7">
            Medan självstyrelseorgan kunnat bildas i Västra Götaland och
            Skåne har den tidigare regeringen tyvärr förhindrat ökat regionalt
            självstyre i Stockholmsregionen genom att inte tillåta fler regionförsök.
            Ett direktvalt själv­styrelseorgan bör inrättas också i Stockholmsregionen.
          </p>
        </div>
        <div xml:id="i-BPfccvXRznaXcFQX3RS8Xo" type="signatureBlock">
          <list xml:id="i-PdX7hmC7jjkoaA7gHTLAmM">
            <item xml:id="i-HgJ6w3UdSaSGagYaS85CiZ" who="i-BaBRFz7sgjhbuqYiz8u7vt" type="signature">
              Désirée Pethrus Engström (kd)
            </item>
          </list>
        </div>
      </div>
    </body>
  </text>
</TEI>
