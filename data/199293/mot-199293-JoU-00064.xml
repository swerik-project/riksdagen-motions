<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199293-JoU-00064">
  <teiHeader>
    <fileDesc>
      <titleStmt>
        <title>med anledning av prop. 1992/93:226  En ny skogspolitik</title>
        <author corresp="i-HF1be62hHhvaXoZiyUz2HF i-HF1be62hHhvaXoZiyUz2HF">av John Andersson (-)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 1992/93:226  En ny skogspolitik</title>
          <idno type="rdwebb">GG02Jo64</idno>
          <rs type="number">Jo64</rs>
          <orgName type="comitteeAbbreviation">JoU</orgName>
          <ref type="dokument_url_text">http://data.riksdagen.se/dokument/GG02Jo64/text</ref>
          <ref type="dokument_url_html">http://data.riksdagen.se/dokument/GG02Jo64</ref>
          <ref type="dokumentstatus_url_xml">http://data.riksdagen.se/dokumentstatus/GG02Jo64</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-HF1be62hHhvaXoZiyUz2HF</idno>
            <name>John Andersson</name>
            <state type="partyAffiliation" ref="Q110837">
              <desc>-</desc>
            </state>
          </person>
          <person gender="man">
            <idno>i-HF1be62hHhvaXoZiyUz2HF</idno>
            <name>John Andersson</name>
            <state type="partyAffiliation" ref="Q110837">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-9vWUZxfUPacJSKghMFZoYh" type="basedOn"/>
        <correspContext corresp="i-9vWUZxfUPacJSKghMFZoYh">
          <ref>Proposition 1992/93:226</ref>
        </correspContext>
        <correspAction xml:id="i-5QjvksUM3ZXrLYz6tRg8fC" type="signed"/>
        <correspContext corresp="i-5QjvksUM3ZXrLYz6tRg8fC">
          <note type="signatory" corresp="i-HF1be62hHhvaXoZiyUz2HF"/>
          <note type="signatory" corresp="i-HF1be62hHhvaXoZiyUz2HF"/>
        </correspContext>
        <correspAction xml:id="i-GpxKZVcACLwuE4AJ3L2xTc" type="dismissal">
          <date when="1993-03-26"/>
        </correspAction>
        <correspAction xml:id="i-JLU7rz5CiTmsV1Pwgh9rP3" type="submission">
          <date when="1993-03-25"/>
        </correspAction>
        <correspAction xml:id="i-KACaGZ1G9eunaJLFSS7S7q" type="dismissal">
          <date when="1993-03-26"/>
        </correspAction>
        <correspAction xml:id="i-8GsbF17FXHMUubwfaaDqMo" type="submission">
          <date when="1993-03-25"/>
        </correspAction>
        <correspAction xml:id="i-LLcrjNBiwwNSXBpVvPSkkS" type="assigned"/>
        <correspContext corresp="i-LLcrjNBiwwNSXBpVvPSkkS">
          <ref type="assignedTo">Jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199293/mot_199293_JoU_64/mot_199293_JoU_64-001-001.pdf"/>
      <div xml:id="i-84wX5G5LYhEjsDQ4P5Jp11" type="motHeader">
        <div xml:id="i-S7DQrRLaFp1KE5mqoELMNv" type="motTitle"/>
        <div xml:id="i-6yPgNHFpQ3QaVTedkSnH3J" type="motSubmissionInfo"/>
      </div>
      <div xml:id="i-GqSSEYkPSHrtiuyKSfvaWY" type="motBody">
        <div xml:id="i-Rx9RCrWceoZwQ3ViLXuRZ">
          <p xml:id="i-XXvDfa9MEhnD6EA8Rbhygh">
            CC
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-001.pdf"/>
          <p xml:id="i-Kgw6etdV7W2DrP21ofij8w">
            Motion till riksdagen 1992/93:J064
          </p>
          <p xml:id="i-XAD8ssDddoXa1H16piv6uu">
            av John Andersson (-)
          </p>
          <p xml:id="i-GyN53EJSCFs6v5bExrMDVV">
            med anledning av prop. 1992/93:226 En ny skogspolitik
          </p>
          <p xml:id="i-X4octtRDCqQwTEkzoZb8xs">
            Bort längtande vekhet ur sotiga bröst vik, bekymmer, ur snöhöljda
            bo, Vi har eld, vi har bröd, vi har brännvin till tröst, här är
            helg uti skogarnas ro —- —--
          </p>
          <p xml:id="i-2ntdsMs259UZyBgdAFzzBR">
            Detta är sången om skogens män och kvinnor från gångna tiders
            skogsnä- ring- den beskriver helgen, en andhämtningspaus efter
            många och långa da- gars slit. Vårt lands välståndsbyggande började
            med tillvaratagandet av vår förnyelsebara resurs, skog. Fortfarande
            har skogsnäringen en avgörande betydelse för landets eko- nomi.
            Mycket har förändrats, både vad gäller metoderna och sättet att
            sköta vår skog. En teknisk utveckling från handredskap och häst
            till datorutrus- tade avverkningsmaskiner. En övergång från ett
            i stort sett exploaterande skogsbruk till en skogsskötsel som
            på de senaste 60 åren har inneburit en ökning av landets virkesförråd
            med 1 miljard skogskubikmeter. Självklart har misstag begåtts,
            vad annars vore att vänta i en näring som skall rymmas i användandet
            av vår natur. Så kan det vara, att det som var högsta kunskap
            igår, är felaktigt idag. Det mesta brukar ändå rättas till, det
            visar ändå historien. Sedan kan man i allmänhet ofta ifrågasätta
            vad som är rätt eller felaktigt, i synnerhet när det gäller vårt
            brukande av naturtillgångarna. Utan tvekan har skogsbruket under
            de senaste tio åren utvecklats mot ett allt större hän- synstagande
            till naturen. Den nya trenden går från teknik till biologi. Stor-
            skaliga och schablonmässiga skogsbruksmetoder ersätts av ett varierat
            skogsbruk. Ett allmänt närmande till, och ett erkännande av, de
            skötselme- toder som länge varit rådande inom det privata skogsbruket.
            Skogsnäringen, dvs. skogsbruk och skogsindustri, har en avgörande
            bety- delse för vårt land. Landets produktiva skogsmarksarealer
            uppgår till ca 23,5 milj. hektar, med en ägarfördelning där hälften
            av marken ägs av privata ägare, 27 0 är allmänna skogar och 23
            26 är bolagsskogar. Av de privata ägarna bedrev under 1989 cirka
            110 000 egen skogsverksamhet på fastighe- ten, vilket betyder
            att inklusive familjemedlemmar var det ca 150 000 männi- skor
            som i en eller annan form berördes. Det säger sig självt att skogsnä-
            ringen då har mycket stor betydelse för glesbygderna och sysselsättningen
            där. Exportnettot för skogsindustrin var under 1990 hela 52,7
            miljarder kro-
          </p>
          <p xml:id="i-NkgSX132qQia3X3VJYQCYJ">
            I Riksdagen 1992/93. 3 saml. Nr Jo64-66
          </p>
          <p xml:id="i-GvhteyWNgdMf7gF6SrQKnx">
            Mot.
          </p>
          <p xml:id="i-KKQ4TG1ha4LoHVvmxNFah">
            1992/93 Jo64—- 66
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-002.pdf"/>
          <p xml:id="i-UW4QzTgDBxPGBucAKB3rQD">
            nor, vilket ytterligare understryker näringens betydelse. Som
            jämförelse kan ju nämnas att landets verkstadsindustri, Volvo
            och Saab bl.a., hade ett ex- portnetto under samma period på 7,4
            miljarder kronor. Många tar tydligen dessa stora inkomster från
            skogsnäringen som något naturligt, något som man alltid har haft
            och som man även fortsättningsvis kommer att få. Man får ofta
            det intrycket att dessa stora inkomster förväntas bestå oavsett
            vilka förslag till villkor för skogsnäringen man än kommer med.
            Därför framstår ofta den debatt som av och till förs om vår skogsnäring
            som verklighetsfrämmande och oansvarig, och man får ibland känslan
            av att man från vissa håll betraktar skogsnäringen som något oväsentligt
            och som egentligen bara är till förtret. Senast när riksdagen
            beslöt om riktlinjer för vårt lands skogspolitik var 1979, nu
            är det dags igen. I regeringens proposition 1992/93:226 läggs
            nu för- slag om en ny skogspolitik. I det följande kommer i motionen
            att föreslås förändringar i propositio- nen, både vad gäller lagda
            förslag och åtgärder som enligt min mening sak- nas. Då det gäller
            yrkanden om förändringar i föreslagna lagtexter utgår jag ifrån
            att utskottet gör erforderliga ändringar, om förslagen i motionen
            till- styrks.
          </p>
          <p xml:id="i-FRBMfbnHsY4zAanZqbg7un">
            Grunderna för en ny skogspolitik
          </p>
          <p xml:id="i-FS9NVSnqLmWWWWyZwFcpKm">
            En grundläggande fråga gäller skogspolitikens roll i den samlade
            politiken. I propositionen sägs att skogspolitiken inte kan leva
            sitt eget liv utan måste passa in i den övergripande politiken.
            Den måste därför medverka till att uppfylla de övergripande målen
            för den ekonomiska politiken, regional- och sysselsättningspolitiken
            och miljöpolitiken. Det här innebär att det i fortsättningen skall
            finnas både ett produktions- mål och ett miljömål för skogsbruket
            och att målen skall vara jämställda. Propositionens förslag lyder:
          </p>
          <p xml:id="i-GLLcp4YWgjsYrNcJSxxdSq">
            Skogsmarkens naturgivna produktionsförmåga skall bevaras. En
            biologisk mångfald och genetisk variation i skogen skall säkras.
            Skogen skall brukas så att växt- och djurarter som naturligt hör
            hemma i skogen ges förutsätt- ningar att fortleva under naturliga
            betingelser och i livskraftiga bestånd. Ho- tade arter och naturtyper
            skall skyddas. Skogens kulturmiljövärden samt dess estetiska och
            sociala värden skall värnas.
          </p>
          <p xml:id="i-Pk5aBA7bm6gtb9K6AhBfcU">
            Ingen kan väl erinra något mot en sådan målsättning. Men frågan
            uppstår hur man bäst uppnår denna målsättning och klarar av en
            kontakt med den verklighet som målsättningen ändå skall förverkligas
            på. I propositionen erinras om den utvärdering som den Skogspolitiska
            kom- mittén har gjort av nu gällande skogspolitik. Kommittén anser
            att det över- gripande skogspolitiska målet har nåtts utom i fråga
            om hänsynen till natur- vården. Men, säger kommittén, en fortlöpande
            förbättring har dock kunnat iakttas under senare år. Hur skall
            då dessa två övergripande mål kunna förenas? Enligt propositio-
            nen krävs att det grundläggande sektorsansvaret för de skogliga
            naturresur- serna ligger på skogsägarna och skogsbrukarna. Det
            innebär att för den nor- mala skogsmarken ligger ansvaret och
            kostnaderna på näringsutövaren. För
          </p>
          <p xml:id="i-Wiih5HcNRGbsdn2xJzT5RP">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-003.pdf"/>
          <p xml:id="i-W1ZgHCS49vxLaVXK3EQKug">
            de mest skyddsvärda objekten, som kräver i princip fullständigt
            skydd, ligger ansvaret och kostnaderna på staten. Nu finns också
            en mellannivå vilken omfattar områden med högre natur- värden
            där speciella insatser för skydd och vård behövs, om målsättningen
            skall kunna uppfyllas. Här handlar det om små mark- och vattenområden
            som skall kunna bevaras utan stora ekonomiska uppoffringar för
            mark- ägarna. Statens naturvårdsverk och Skogsstyrelsen har här
            fått uppdraget att utarbeta ett underlag för beslut om hur det
            nya skyddsinstitutet skall tilläm- pas. Den här frågan kommer
            att redovisas vid ett senare tillfälle för riksda- gen i en särskild
            proposition om biologisk mångfald. Det är klart otillfredsställande
            att inte en helhetsbild för en ny skogspolitik redovisas för riksdagen.
            Ett rimligt krav är ju att alla villkor som omger nä- ringen skall
            redovisas i ett sammanhang- det är ju en förutsättning för att
            någorlunda kunna göra en bedömning av vad de nya villkoren kommer
            att innebära. Kopplingen mot kommande förslag om biotopskydd skapar
            osä- kerhet om den totala mängden av föreskrifter.
          </p>
          <p xml:id="i-Lm5CLZTWMySSoLSSfRB3oW">
            Förslag
          </p>
          <p xml:id="i-Se9Mg6sh6rkDw6d5pWwM7X">
            Riksdagen bör uttala att den kommande propositionen om den biologiska
            mångfalden på ett tillfredsställande sätt skall redovisa på vilket
            sätt den på- verkar skogsnäringen, såväl beträffande produktionsmål
            som miljömål. Som tidigare nämnts konstaterar Skogspolitiska kommittén
            att när det gäl- ler skogsbrukets hänsyn till naturvården, så
            har en fortlöpande förbättring kunnat iakttas under senare tid.
            Om detta finns också en bred samstämmig- het, t.o.m. skogsnäringens
            allra största kritiker erkänner detta. Ett av bevisen för det
            stora intresset från skogsbrukarnas sida är att hitin- tills har
            ca 60 000 skogsbrukare studerat cirkeln ”rikare skog”. Då skall
            man ändå komma ihåg att för de allra flesta privata skogsägare
            så är det inga ny- heter som presenterats för dem, men självfallet
            är det av värde att även andra människor i samhället får kunskap
            om hur skogsbruket bedrivs. Även när det gäller storskogsbruket
            har en omfattande utbildning skett under se- nare tid, men vad
            som är oroande är att det nu sker en stor bortrationalise- ring
            av kunniga skogsarbetare. Den förbättring av naturhänsynen som
            nu skett och som alla är så rörande eniga om, är bara en början
            på en fortlöpande förändring inom skogsbruket. Bland många andra
            sådana signaler kan nämnas, att helt nyligen, vid Skogs- vårdsförbundets
            ”skogsvecka”, presenterades etiska regler i skogsbruket. Utifrån
            detta förvånas man nog lite över varför inte en ändrad inställning
            och högt ställda ambitioner inom hela skogsnäringen har fått ett
            större ge- nomslag och tilltro i förslaget till en ny skogspolitik.
            I stället för en breddad lagstiftning, bör skogsbruket genom ”mjuka”
            medel, ökad kunskap, rådgiv- ning och eget ansvar ges möjlighet
            att uppnå miljömålen i skogsbruket. Ris- ken för detaljstyrning
            på naturvårdsområdet är uppenbar. Det är en tuff uppgift att uppnå
            miljömålet med ett bibehållet produk- tionsmål, det gäller att
            alla ställer upp. Inte minst kommer även i fortsätt- ningen skogsvårdsstyrelserna
            och deras fältpersonal att ha en mycket stor betydelse för om
            de skogspolitiska målen skall nås. Där kommer det till en
          </p>
          <p xml:id="i-TDypiCUDBswMhtXW9ssNrA">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-004.pdf"/>
          <p xml:id="i-CpyMayypjqTQppg9S4KsaU">
            del att handla om nya arbetsuppgifter, dock inte mindre viktiga.
            Samhället har ett ansvar för att skogsvårdsmyndigheten även framöver
            får tillräckliga resurser för sitt viktiga arbete. Oaktat alla
            regler, ålägganden och bötestraff, så är det till syvende och
            sist den aktive skogsbrukarens handlande, som avgör om målsättningarna
            uppnås. Detta är en självklarhet som alla borde vara medvetna
            om, inte minst lagstiftarna.
          </p>
          <p xml:id="i-WJxqhZ7wxadtNKHh57B6ZD">
            Skogsvårdslagens tillämpningsområde
          </p>
          <p xml:id="i-99qYt4kpiZ3pcw8sGsAgwS">
            Enligt propositionen skall skogsvårdslagens definition av begreppet
            skogs- mark behållas oförändrad. Till detta föreslås nu att även
            skogliga impedi- ment skall definieras, bl.a. får detta sin betydelse
            vid tillämpningen av skogs- vårdslagens naturvårdsföreskrifter
            på dessa impediment. För det första kan det ifrågasättas om det
            senare är erforderligt. Här finns nu risk för ett nytt regelsystem,
            där en mängd föreskrifter kan tänkas komma ifråga. Det var väl
            inte den inriktningen en ny skogspolitik skulle ha, att man söker
            nya områden för detaljstyrning. Om det nu anses nödvändigt med
            denna reglering så finns det frågeställ- ningar kring vad som
            i propositionen nämns som tänkbara föreskrifter för impedimenten.
            Där sägs att föreskrifterna skall kunna avse förbud mot slut-
            avverkning, återväxtåtgärder, röjning och gallring. Enligt vad
            jag vet så bedöms det björkskogsbälte som följer vår fjällkedja
            som ett skogligt impediment. Det är också väl känt att denna björkskog
            både förr och nu används av de människor som där bor. Den används
            mest till bränsle, men avverkning har även förekommit för att
            sälja björkmassaved till Norge. Oavsett användningen så sker detta
            utnyttjande av björkskogen genom gallring. Gallring av impediment
            är en av de åtgärder som det framdeles ges möjlighet att förbjuda.
            Skulle det här förslaget få sådana följder att ett ut- nyttjande
            av denna björkskog förbjöds, då finns det anledning att tänka
            ef- ter, före.
          </p>
          <p xml:id="i-Ux8gGuJyEXk62JT3qF1vTx">
            Förslag
          </p>
          <p xml:id="i-Kj6V951oJdR3XGh7saxnnn">
            Det kan övervägas om inte riksdagen borde avslå förslaget om
            en definition av impedimenten och ett införande av föreskrifter.
            Om nu inte detta anses möjligt så bör åtminstone nödvändiga klargöranden
            göras så att inte nya stora problem skapas för människor i vissa
            regioner.
          </p>
          <p xml:id="i-2aWgJBGVGEsrwRk7uuR2jC">
            Avverkning av skog
          </p>
          <p xml:id="i-BG94QzMehZQ6eESvizQujz">
            Det är bra att skyddet mot avverkning av den yngre skogen blir
            kvar, med en uttalad möjlighet till dispens. Ingen aktiv och kunnig
            skogsbrukare kom- mer att beröras av denna regel, men skyddet
            förhindrar att ungskogar öde- läggs genom spekulation. Det föreslås
            också att ett förenklat ransoneringskrav även fortsättningsvis
            skall gälla. Detta anser jag kunna accepteras om det införs en
            dispensmöjlig- het.
          </p>
          <p xml:id="i-CsX24jdAcdkjDQADD1gyv">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-005.pdf"/>
          <p xml:id="i-NakWeprSpj67zANCeLA5iK">
            Det finns tillfällen då det kan vara både nödvändigt och rimligt
            att på en fastighet avverka mer avverkningsmogen skog än vad som
            nu är tillåtet enligt ransoneringskravet. Sådana situationer kan
            t.ex. uppstå vid generationsskif- ten eller vid köp av skog; i
            båda fallen är det vanligt att en avsevärd del av köpesumman täcks
            av en avverkning på fastigheten. För övrigt pågår nu en utförsäljning
            av såväl statlig som bolagsskog till privata skogsbrukare, och
            ett ransoneringskrav får heller inte vara ett hinder vid dessa
            köp.
          </p>
          <p xml:id="i-AfMy4vM78zfThWSmVfCHjA">
            Förslag
          </p>
          <p xml:id="i-DzMtY3WyaRhFLN1ecX1sP2">
            En dispensregel bör införas som medger undantag från ransoneringskravet
            på de privata skogsfastigheterna.
          </p>
          <p xml:id="i-Q63oZvHttJ347TDGGLpdLQ">
            Hänsyn till naturvården och kulturmiljövården
          </p>
          <p xml:id="i-BtvnqfaGbLukcqBo8pPczo">
            Den nya skogspolitiken skall innebära en mindre detaljstyrning,
            ökad frihet och ansvar för skogsbrukaren. Utbildning, rådgivning
            och information skall ge ökade kunskaper för att i praktiken uppnå
            de högt ställda målen. Här kommer att behövas en ständig dialog
            mellan myndigheter, skogsbru- kare samt företrädare för och medlemmar
            i olika naturvårdsorganisationer. Alla måste ställa upp för att
            vi skall uppnå mångfalden i brukandet av skogs- marken, samt att
            största möjliga hänsyn till natur och miljö tas. Med detta som
            bakgrund måste införandet av ett fängelsestraff som sanktion anses
            högst malplacerat.
          </p>
          <p xml:id="i-68nCKTGjMtcRLL5hf2nnRz">
            Förslag
          </p>
          <p xml:id="i-VWT8TNWTZVh6uKjXdzZTFF">
            Straffpåföljden fängelse bör tas bort ur lagen. För närvarande
            gäller att avverkningsanmälan skall göras minst en månad innan
            avverkningen påbörjas. Nu föreslås att tiden utsträcks till sex
            veckor, och skälet till detta sägs vara att skogsmyndigheten behöver
            ökat tidsut- rymme för handläggning av naturvårdsfrågorna. Visst
            är det viktigt att naturvårdsfrågorna får en riktig hantering,
            men frå- gan är om bästa sättet för detta är en förlängning av
            tiden. Ett snabbt byte av avverkningsplats kan ju vara av större
            nytta för naturvården än längre tid för anmälan. Längre anmälningstider
            kan skapa problem och medföra ökade kostnader främst för småskogsbruket.
            Kanske borde det även övervägas att slopa anmälningsplikten för
            hyggen under 2 hektar. Man kunde även tänka sig en förlängning
            av avverkningsanmälans giltighetstid till 5 år.
          </p>
          <p xml:id="i-EDRZ3aUAbLjNHi8CWZKwcg">
            Förslag
          </p>
          <p xml:id="i-VdSvcA1BpBCXrxPAorZpms">
            Riksdagen bör avslå förslaget om längre anmälningstid.
          </p>
          <p xml:id="i-4JPfDWN45pgvuLrWGJnrHf">
            Skogsbruksplaner
          </p>
          <p xml:id="i-XK6B3enWMvfLFRRBv8ECaQ">
            Kravet om att det för varje brukningsenhet skall finnas en skogsbruksplan
            föreslås nu slopas. Det har och är en omtvistad fråga om det skall
            krävas obligatoriska planer. Det är få som förnekar nyttan av
            en skogsbruksplan, frågan är istället om det skall finnas en lagstadgad
            planskyldighet.
          </p>
          <p xml:id="i-7KQBVmUDQdwLgtahy6xcHh">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-006.pdf"/>
          <p xml:id="i-8Qq8gdV13asHFpfnwQXcXU">
            Om nu upprättandet av en skogsbruksplan blir ett frivilligt åtagande
            så utgår jag ifrån att information och rådgivning kring den frågan
            får nödvän- digt utrymme i skogsmyndighetens arbetsuppgifter.
            Vad som däremot kan ifrågasättas är att avverkningsanmälan framdeles
            skall innehålla uppgifter om vad skogsägaren avser att göra för
            att tillgodose naturvårdens intressen i samband med avverkningen.
            Ännu märkligare är att kravet på uppgiftslämnandet inte får bli
            högre än vad som följer av re- spektive skogsägares kunskaper
            på området. Om en skogsbrukare har en mycket god kunskap om de
            naturvårdshänsyn han bör ta, och som han förmodligen också tar
            utan att anmäla det hela, då skall det redovisas på avverkningsanmälan.
            Om skogsbrukaren anses ha ringa eller ingen kunskap, då behövs
            ingen redovisning. Man kan väl ändå inte anpassa kraven på naturhänsynen
            till frågan om kunskaperna på områ- det. Enligt min mening är
            man här ute på ett fel spår när det gäller att uppnå de övergripande
            målen. Jag vill återigen hänvisa till vad jag tidigare anfört
            om att nya vindar nu blåser inom hela skogsnäringen; låt oss ta
            tillvara och understödja den istället för att komma med ytterligare
            byråkratiska meto- der. Låt istället skogsmyndighetens tid och
            resurser användas till rådgivning och information. Med hänvisning
            till vad som här sägs, kan denna uppgifts- lämningsskyldighet
            utmönstras ur avverkningsanmälan.
          </p>
          <p xml:id="i-Y39vGmwZN3CcmJZouYFbF3">
            Inventering
          </p>
          <p xml:id="i-9ZVBtGp3N832wPBRVDTVkc">
            I propositionen föreslås att den översiktliga skogsinventeringen
            (ÖSI) skall upphöra den 1 juli 1993. Oavsett vilken uppfattning
            man nu har om denna inventering så måste det ses som helt felaktigt
            att efter många år och flera hundra miljoner, avbryta en inventering
            som endast en liten del kvarstår av. ÖSI startade 1983, inom riket
            finns 1,3 milj hektar kvar av totalt 10 milj hek- tar att inventera.
            Det finns, trots kritiken, en genom ÖSI insamlad mängd fakta som
            har en samhällsnytta. Inte minst nu när en mängd mark och reservat
            skall avsättas, finns uppgifter framtagna genom ÖSI som är till
            stor hjälp. I en valsituation när det handlar om att fullfölja
            denna inventering, eller att anslå mera pengar till reservatsbildning,
            så anser jag att ett slutförande av inventeringen har förtur.
            Det måste ju ses som en fördel att all mark är inventerad innan
            man kraftigt utökar reservatsbildningen.
          </p>
          <p xml:id="i-8xUe4JJFY8nim35zP9tvB3">
            Förslag
          </p>
          <p xml:id="i-J9LiVQR1JGTh3Ph8Qavbqd">
            Som en första åtgärd för att klara finansieringen av ett slutförande
            av ÖSI bör alltså den föreslagna höjningen på 55 miljoner kronor
            för reservatsbild- ning istället anslås till ÖSI. Regeringen bör
            även återkomma till riksdagen med förslag om ytterligare medel
            till inventeringens slutförande.
          </p>
          <p xml:id="i-XA7ejN6U5Suc8P8aB5obCz">
            Statligt ekonomiskt stöd
          </p>
          <p xml:id="i-WchxXBvqgyVbL1SFdGwZsF">
            Det statliga ekonomiska stödet till skogsbruket föreslås bli
            kraftigt begränsat och på sikt avskaffat. Nu har redan tidigare
            det statliga stödet till näringen
          </p>
          <p xml:id="i-N1uTcYQX4TPfmjNaKTXHVy">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-007.pdf"/>
          <p xml:id="i-YTDViGApJLwUUhCXRSmQX">
            varit blygsamt i jämförelse med andra länder som bedriver skogsbruk.
            Bl.a. kan nämnas att i samband med den nu mycket djupa konjunktursvackan
            för skogsnäringen så har vårt grannland Norge infört ett generellt
            statligt bidrag på 26 kronor avverkad kubikmeter skog. Ännu större
            subventioner finns i en del EG-länder, och självklart är ett sådant
            förhållande till stor nackdel för vår skogsnäring. Nu finns heller
            inga uttalade krav från näringen om några större bidrag eller
            subventioner från staten. Men i vissa fall och avseenden finns
            det anled- ning att ställa upp med statliga medel. En tänkbar
            sådan åtgärd kan vara att överbrygga en konjunktursvacka som hotar
            att lägga en död hand över skogsbruket i vissa regioner. Skall
            vi ha ett skogsbruk i hela landet? Den frågan måste ställas, och
            den fordrar ett svar. Skogsnäringen i Norrland har drabbats av
            en mycket djup och långvarig lågkonjunktur, vilket har medfört
            mycket stora prisfall på virke. På två år har virkespriserna sjunkit
            med över 30 2, realt är prisnivån densamma som 1973. Det är framför
            allt Norrlands inland som drabbas ge- nom långa avstånd och genom
            att skogsägaren får betala en allt större del av frakten av virket
            ner till kusten. Exempelvis ökade transportskatterna under perioden
            1985-91 med 80 27, vilket starkt bidrog till att transportkostnaderna
            under samma tid ökade med 40 22. En virkesbil beskattas varje
            år med ca en kvarts miljon kronor. Det hör också till saken, att
            en stor del av transportarbetet sker på vägar som byggts och underhållits
            av skogsägaren själv.
          </p>
          <p xml:id="i-UY126YeTzJDDz5QE8Jk7js">
            Förslag
          </p>
          <p xml:id="i-VcGGBbZtiwtUC2uGu3fQSy">
            Regeringen bör till riksdagen återkomma med ett förslag om regionalpoli-
            tiskt stöd till skogsbruket. Det föreslås vidare att skogsägare
            i samband med kalkningen på deras mark skall bidra med 20 90 av
            kostnaden. Vilka skäl som talar för att skogs- bruket skall bidra
            till kostnader som uppkommer av annan verksamhet fram- går inte
            av propositionen. Den övervägande delen av det nedfall som orsakar
            skador på skog och mark kommer från andra länder, och varför skall
            då en enskild person i ett sådant fall stå för en del av sådana
            kostnader. Man kan väl utgå ifrån att innan en sådan mark har
            kalkats så har ägaren av marken fått stå för bety- dande kostnader
            i form av en minskad tillväxt av skogen.
          </p>
          <p xml:id="i-U5D4Pyubasar53MJHHSv9F">
            Förslag Riksdagen bör avslå förslaget att skogsägaren skall stå
            för 20 22 av kalknings- kostnaderna.
          </p>
          <p xml:id="i-Nvx5zBW38jNVywJW3sN1JW">
            Bevarande av den biologiska mångfalden
          </p>
          <p xml:id="i-Wd5Qiz5hMYD2EMbRMYNHjJ">
            Någon större oenighet föreligger inte om målsättningen att avsätta
            ytterli- gare skogsmark till reservat, undantagna då Norrlands
            inland där stora area- ler redan är avsatta. Om man inte nu är
            oenig om målet så finns det delade
          </p>
          <p xml:id="i-ThD1JcnkksQ8og9MFyRto8">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-008.pdf"/>
          <p xml:id="i-ShDy9EgpQ6fDvG8iymDPr6">
            meningar om takten i reservatsbildningen, vilket då självfallet
            påverkar stor- leken på de medel som måste anslås. Nu föreslås
            att ytterligare 55 miljoner kronor avsätts för reservatsbildning.
          </p>
          <p xml:id="i-RXizL8FLHZ8AAPNPPxjkYd">
            Förslag
          </p>
          <p xml:id="i-AvXyjrPyiHSKLdVUxWY7Hb">
            Riksdagen bör besluta omfördela den föreslagna höjningen till
            ett slutför- ande av ÖSI. När man diskuterar frågan om hur mycket
            skog som är skyddad från av- verkning, så har man enligt vad jag
            vet, aldrig inräknat de tekniska impedi- menten. Dessa områden
            skiljer ju sig inte från annan produktiv skogsmark annat än att
            det inte bedrivs skogsbruk på dem. Det är i många fall mycket
            produktiva marker med gammal och i stort sett opåverkad skog.
            Det är en brist att dessa marker inte redovisas.
          </p>
          <p xml:id="i-FxTSvJDfhUWqWHUTx8q4fY">
            Förslag
          </p>
          <p xml:id="i-JX21iXy1qtVA6hbJYWN8Y2">
            Riksdagen bör hos regeringen begära åtgärder så att här berörda
            skogsmar- ker i någon form redovisas.
          </p>
          <p xml:id="i-XBUhw2zwmgscx8hQ1xc8Nr">
            Stöd till byggande av skogsvägar
          </p>
          <p xml:id="i-51wBA2k8jsV4g9ftb4wL2i">
            Infrastrukturens utbyggnadsgrad och kvalitet är av avgörande
            betydelse för ett modernt samhälle. Det är en fråga om effektivitet
            och resurshushållning och avgörande för samhällets/landets långsiktiga
            konkurrenskraft och över- levnad. I vårt glest befolkade land
            och särskilt i Norrland utgör skogsbilvägarna en viktig del av
            den totala infrastrukturen. Dessa vägar är primärt till för de
            areella näringarnas behov men är naturligtvis också av väsentlig
            betydelse för t.ex. elkrafts- och teleföretagens möjligheter att
            utföra utbyggnad, ser- vice och underhåll på sina anläggningar
            på ett effektivt sätt. Inte minst finns starka miljöskäl för ett
            stöd till skogsvägar. Det är ett verksamt sätt att samordna över
            fastighetsgränser och att förhindra en frag- mentering av skogslandskapet.
            Både regionalpolitiska, näringspolitiska och arbetsmarknadspolitiska
            skäl talar för ett stöd. Den stora satsning som nu gjorts på allmänna
            vägar och järnvägar motiveras bl.a. av att man vill förstärka
            näringslivets konkurrens- kraft. Samma argument borde kunna användas
            som motiv för en viss sam- hällssatsning på skogsbilvägnätet.
            Skogsbilsvägnätet måste betraktas som en mycket viktig del i infrastruktu-
            ren, och det är oförsvarbart att när det nu satsas närmare 100
            miljarder kro- nor på infrastrukturen så föreslås bidraget till
            skogsvägarna bli 6 miljoner kronor.
          </p>
          <p xml:id="i-3XjsMp86sWaFw2j6WRpmPZ">
            Förslag
          </p>
          <p xml:id="i-TKnNhdu2MV9BWwUSg51c3n">
            I första hand bör 10 miljoner kronor anslås för planering av
            skogsvägar. Re- geringen bör också återkomma till riksdagen med
            ett förslag om ett framtida stöd till planering och byggande av
            skogsvägar.
          </p>
          <p xml:id="i-CaHk1Fv17t3A5yFwrJM8Bt">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-009.pdf"/>
          <p xml:id="i-T9ZKxzCo9YVehZPSTFfLgD">
            Skogen — energikällan
          </p>
          <p xml:id="i-T3puorYgwr2CCeeZYPzJdk">
            Skogen har alltid varit en viktig energikälla i Sverige. Ända
            till för 80 år se- dan dominerade skogsbränslet vårt lands energiförsörjning.
            Så är nu inte fal- let, men just därför är det nödvändigt att
            snabba initiativ nu tas för att stimu- lera en ökad användning
            av skogens energitillgångar. Ett av skälen för en satsning på
            biobränsle är den ovisshet som skogsbru- kare i Norrlands inland
            går till mötes; det behövs ett tredje virkessortiment. Med tanke
            på hur viktig skogsnäringen är för Norrlands inland, så måste
            nya användningsområden för råvaran sökas. Att använda virket till
            energi bör vara en intressant utvecklingsväg som allvarligt måste
            prövas. En mycket stor brist i propositionen om en ny skogspolitik
            för landet är att det saknas riktlinjer och förslag på det viktiga
            energiområdet och vad det kan betyda för skogsbruket. Det görs
            försök att utveckla skogsenergin, men det är svårt för marknaden
            att själv dra igång en verksamhet av det här sla- get. Det behövs
            en samordning av flera åtgärder, och en del av dessa måste nog
            direkt initieras av regering och riksdag. Det senare gäller framför
            allt ifråga om beskattning och lagstiftningsåtgärder. Trots att
            man i Sverige under lång tid har diskuterat denna fråga och även
            gjort vissa produktionsförsök så kan man konstatera att vi blivit
            på efterkäl- ken när det gäller att skapa förutsättningar för
            såväl produktion som mark- nad för biobränsle, detta i jämförelse
            med en rad andra länder.
          </p>
          <p xml:id="i-EqqEMcA9HxhAB76EPiZEnr">
            Förslag
          </p>
          <p xml:id="i-25taoDujiFdkeCtfx71aem">
            Riksdagen bör hos regeringen begära utredning om och förslag
            till åtgärder för att främja en ökad användning av skogsenergi.
          </p>
          <p xml:id="i-2cNVyHosUD4XxAfhm51jRL">
            Hemställan
          </p>
          <p xml:id="i-NGtQuXMWXmpprDufLbRzNK">
            Med hänvisning till det anförda hemställs 1. att riksdagen som
            sin mening ger regeringen till känna vad i mo- tionen anförts
            om kommande biotopproposition, 2. att riksdagen som sin mening
            ger regeringen till känna vad i mo- tionen anförts om föreskrifter
            för impediment, 3. att riksdagen beslutar införa en dispensregel
            som medger undan- tag från skogsvårdslagens ransoneringskrav,
            4. att riksdagen beslutar avslå regeringens förslag att straffpåfölj-
            den fängelse införs i skogsvårdslagen, 5. att riksdagen som sin
            mening ger regeringen till känna vad i mo- tionen anförts om skogsbruksplaner,
            6. att riksdagen beslutar anslå 55 000 000 kr för en fortsatt
            ÖST- verksamhet, 7. att riksdagen som sin mening ger regeringen
            till känna vad i mo- tionen anförts om översiktlig skogsinventering,
            8. att riksdagen hos regeringen begär förslag om regionalpolitiskt
            stöd till skogsnäringen i enlighet med vad som anförts i motionen,
            9. att riksdagen avslår regeringens förslag om att skogsägaren
            skall stå för 20 26 av kalkningskostnaderna,
          </p>
          <p xml:id="i-FguabF92tcy8vMvsvyMgFj">
            Mot. 1992/93 Jo64
          </p>
          <pb facs="riksdagen-motions-pdf/data/199293/mot_199293_JoU_64/mot_199293_JoU_64-010.pdf"/>
          <p xml:id="i-HZagiGNw5sHN7ddWdbNLkm">
            10. att riksdagen beslutar avslå regeringens förslag om att anvisa
            ytterligare 55 000 000 kr utöver vad som har föreslagits i proposition
            1992/93:100 bilaga 15, 11. att riksdagen som sin mening ger regeringen
            till känna vad i mo- tionen anförts om bevarande av den biologiska
            mångfalden, 12. att riksdagen till Stöd till byggande av skogsvägar
            för budgetåret 1993/94 anvisar 4 000 000 kr utöver vad regeringen
            föreslagit eller såle- des 10 000 000 kr, 13. att riksdagen hos
            regeringen begär förslag om ett framtida stöd till planering och
            byggande av skogsvägar, 14. att riksdagen som sin mening ger regeringen
            till känna vad i mo- tionen anförts om skogsenergi.
          </p>
          <p xml:id="i-JSbvuJQfEWdufJ4mEWbAc5">
            Stockholm den 18 mars 1993
          </p>
          <p xml:id="i-UHjdRChtEgoj9xP85ucLJ4">
            John Andersson (-)
          </p>
          <p xml:id="i-58XSegQifkfj2yDx6fzxVD">
            Mot. 1992/93 Jo64
          </p>
          <p xml:id="i-R7jLHTDj3UBqVR4q4xxdsG">
            10
          </p>
        </div>
      </div>
    </body>
  </text>
</TEI>
