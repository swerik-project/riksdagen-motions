<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0448/mot_200304_MJ_0448-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ448 pnr: m1594
          </p>
          <p>
            Motion till riksdagen 2003/04:MJ448
          </p>
          <p>
            av Carl-Axel Roslund (m)
          </p>
          <p>
            Pitbullterriern
          </p>
          <p>
            Förslag till riksdagsbeslut
          </p>
          <p>
            Riksdagen tillkännager för regeringen som sin mening vad i motionen
            anförs om att låta utreda hur man skall komma till rätta med den
            fara pitbullterriern utgör för allmänheten.
          </p>
          <p>
            Motivering
          </p>
          <p>
            Att inneha hund ställer stora krav på ägaren. Hunden måste fostras,
            lära sig lyda och tygla sitt humör. Vissa hundraser är betydligt
            svårare att fostra och ställer därför extra stora krav på ägaren.
            En hund kan trots god fostran alltid vara farlig, men det finns
            också raser där just farligheten har ansetts eftersträvansvärt.
            Pitbullterriern har framavlats för kamp, hundar emellan. De senaste
            åren har rasen blivit oerhört populär i Sverige. Framför allt
            ungdomar skaffar gärna en hund som genom sitt rykte ger ”respekt”.
            Resultatet har vi sett i form av allt vanligare överfall från
            just pitbullterrier. Medier beskriver i stort sett varje vecka
            hur intet ont anande människor oprovocerat attackeras. Den kanske
            svåraste hunden att tygla, pitbullterriern, ägs oftast av de mest
            olämpliga hundägarna, ungdomar som uppenbarligen saknar förstånd
            att fostra en krävande hund. Utvecklingen har gått dithän att
            pitbullterriern utgör en fara för allmänheten. Att komma till
            rätta med problemet ”farlig hund — olämplig ägare” är ingen enkel
            sak. Förbud att framavla, tvång att alltid bära munkorg, förbud
            att inneha etc. är tänkbara åtgärder, men säkert kan man finna
            lämpligare lösningar. En utredning om pitbullterrierns fortsatta
            existens i vårt land bör därför komma till stånd.
          </p>
          <p>
            Stockholm den 7 oktober 2003 Carl-Axel Roslund (m)
          </p>
        </div>
      </div>
    </body>
  </text>
</TEI>
