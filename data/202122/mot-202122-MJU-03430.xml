<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-MJU-03430">
  <teiHeader>
    <fileDesc>
      <titleStmt>
        <title>Djurskydd</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3430 av Jessica Rosencrantz m.fl. (M)</title>
          <idno type="rdwebb">H9023430</idno>
          <rs type="number">3430</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H9023430/text</ref>
          <ref type="dokument_url_html">http://data.riksdagen.se/dokument/H9023430</ref>
          <ref type="dokumentstatus_url_xml">http://data.riksdagen.se/dokumentstatus/H9023430</ref>
          <ref type="docx">http://data.riksdagen.se/fil/E8F779EF-1776-4840-9D4F-F3CF9BEC3876</ref>
          <ref type="pdf">http://data.riksdagen.se/fil/EB587832-6650-4E41-98CA-5B03F40D70B5</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Srj934HW6fmR7HTfgwbzhc" type="signed"/>
        <correspContext corresp="i-Srj934HW6fmR7HTfgwbzhc">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-9CAA8gJ58ySix3HSpTC3Uc" type="submitted">
          <date when="2021-10-04"/>
          <time when="18:29:07"/>
        </correspAction>
        <correspAction xml:id="i-GjDkqpkppCYB3RFLojsS61" type="reviewed">
          <date when="2021-10-04"/>
          <time when="20:10:06"/>
        </correspAction>
        <correspAction xml:id="i-D2kBBC8NW74tjiP31srZQ4" type="referred">
          <date when="2021-10-14"/>
        </correspAction>
        <correspAction xml:id="i-HXaXL3Vd6Ffm7kGZ8j9UWL" type="assigned">
          <date when="2022-10-20"/>
          <time when="16:30:37"/>
        </correspAction>
        <correspContext corresp="i-HXaXL3Vd6Ffm7kGZ8j9UWL">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-LKpWgrcYtCmxLenh6kBkin" type="behandlas_i"/>
        <correspContext corresp="i-LKpWgrcYtCmxLenh6kBkin">
          <ref type="uppgift">2021/22:MJU10</ref>
          <ref type="ref_dok_id">H901MJU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU10</ref>
          <ref type="ref_dok_titel">Brott mot djur - skärpta straff och ett mer effektivt sanktionssystem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8aR7tUf1DFsrv67eGPJuPK" type="behandlas_i"/>
        <correspContext corresp="i-8aR7tUf1DFsrv67eGPJuPK">
          <ref type="uppgift">2021/22:MJU9</ref>
          <ref type="ref_dok_id">H901MJU9</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU9</ref>
          <ref type="ref_dok_titel">Riksrevisionens rapport om statens ansvar för veterinär service</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-GWHNLzH1Rsna8HJV1SEAyT" type="behandlas_i"/>
        <correspContext corresp="i-GWHNLzH1Rsna8HJV1SEAyT">
          <ref type="uppgift">2021/22:MJU21</ref>
          <ref type="ref_dok_id">H901MJU21</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU21</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P8nGBS6ko5dambZf9GrYtA" type="behandlas_i"/>
        <correspContext corresp="i-P8nGBS6ko5dambZf9GrYtA">
          <ref type="uppgift">2021/22:MJU23</ref>
          <ref type="ref_dok_id">H901MJU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU23</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4Ff9h95XWzMe57jhXUuNKc" type="behandlas_i"/>
        <correspContext corresp="i-4Ff9h95XWzMe57jhXUuNKc">
          <ref type="uppgift">2021/22:MJU12</ref>
          <ref type="ref_dok_id">H901MJU12</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU12</ref>
          <ref type="ref_dok_titel">Brott mot djur - skärpta straff och ett mer effektivt sanktionssystem</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-G3Kwv89bQuqAMKBZhS2bhc" type="behandlas_i"/>
        <correspContext corresp="i-G3Kwv89bQuqAMKBZhS2bhc">
          <ref type="uppgift">2021/22:JuU23</ref>
          <ref type="ref_dok_id">H901JuU23</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU23</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RKpGguWb8uCyRVHQwgWXfn" type="behandlas_i"/>
        <correspContext corresp="i-RKpGguWb8uCyRVHQwgWXfn">
          <ref type="uppgift">2021/22:MJU22</ref>
          <ref type="ref_dok_id">H901MJU22</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU22</ref>
          <ref type="ref_dok_titel">Djurskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QPi8ECmf2AAwG7WEw97Hzi" type="behandlas_i"/>
        <correspContext corresp="i-QPi8ECmf2AAwG7WEw97Hzi">
          <ref type="uppgift">2021/22:UbU20</ref>
          <ref type="ref_dok_id">H901UbU20</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">UbU20</ref>
          <ref type="ref_dok_titel">Forskning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9rcXGXeCwvtXB4MG5YGVnu" type="behandlas_i"/>
        <correspContext corresp="i-9rcXGXeCwvtXB4MG5YGVnu">
          <ref type="uppgift">2021/22:MJU24</ref>
          <ref type="ref_dok_id">H901MJU24</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU24</ref>
          <ref type="ref_dok_titel">Naturvård och biologisk mångfald</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-H7dLWvHB8Yvnr7UPpgjprA" type="behandlas_i"/>
        <correspContext corresp="i-H7dLWvHB8Yvnr7UPpgjprA">
          <ref type="uppgift">2021/22:JuU40</ref>
          <ref type="ref_dok_id">H901JuU40</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU40</ref>
          <ref type="ref_dok_titel">Ett modernare straffrättsligt skydd mot hemfridsbrott och olaga intrång</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-AL3Vogc11mPxsxhpAdFccP" type="motHeader">
        <div xml:id="i-XgcUwxCxR2zVJqpULEzUgE" type="motTitle">
          Motion till riksdagen 2021/22:3430 av Jessica Rosencrantz m.fl.
          (M) Djurskydd
        </div>
      </div>
      <div xml:id="i-MNNCsbAK7rekRrQzjDmuCZ" type="motBody">
        <div xml:id="i-P8mge2xT1FFGZjqm2BL7Rh" type="motProposal" subtype="förslag">
          <head xml:id="i-JawiqSQtwXKG8Z89AppYD5">
            Förslag till riksdagsbeslut
          </head>
          <list xml:id="i-QkdvJw5WqGYaELkQakk5tH" style="ol">
            <item xml:id="i-TYEWJSJ3dRkiC2dp7uM8UF">
              Riksdagen ställer sig bakom det som anförs i motionen om att
              regeringen ska följa upp hur den nya djurskyddslagen har implementerats
              i Sverige och tillkännager detta för regeringen.
            </item>
            <item xml:id="i-V6ffncTP2vz9NwYqDnDFe9">
              Riksdagen ställer sig bakom det som anförs i motionen om att
              regeringen bör verka för ett närmare samarbete mellan myndigheterna
              och branschen för att upptäcka brister i djurhållning och tillkännager
              detta för regeringen.
            </item>
            <item xml:id="i-2xumnMKfMeiDLF2AfyHhZH">
              Riksdagen ställer sig bakom det som anförs i motionen om att
              regeringen bör verka för bättre kontroll av hur djur behandlas
              på slakterier, för att upptäcka brister i djurhållning, och tillkännager
              detta för regeringen.
            </item>
            <item xml:id="i-BMJfDUF49t2eA1hVsBWEwr">
              Riksdagen ställer sig bakom det som anförs i motionen om att
              regeringen ska utreda om krav på kameraövervakning ska införas
              på vissa småskaliga slakterier och tillkännager detta för regeringen.
            </item>
            <item xml:id="i-XcRRrbS5TgUHETsFuvmD9L">
              Riksdagen ställer sig bakom det som anförs i motionen om att
              Sverige bör verka inom EU för att importerat kött som kommer från
              djur som slaktats utan bedövning ska märkas med tydlig information
              om detta vid försäljning och tillkännager detta för regeringen.
            </item>
            <item xml:id="i-JgDLTrGatMVPpxtWD27CkM">
              Riksdagen ställer sig bakom det som anförs i motionen om att
              regeringen ska verka för att förbudet för svanskupering av grisar
              i EU efterlevs och tillkännager detta för regeringen.
            </item>
            <item xml:id="i-L8TYPzHfpbzygY7zanieX9">
              Riksdagen ställer sig bakom det som anförs i motionen om att
              utreda alternativ till koldioxidbedövning vid slakt och tillkännager
              detta för regeringen.
            </item>
            <item xml:id="i-Y1xc1hnNcAJk669DuxeHdU">
              Riksdagen ställer sig bakom det som anförs i motionen om att
              ge Tullverket ökade möjligheter att stoppa djurtransporter och
              omhänderta djuren och tillkännager detta för regeringen.
            </item>
            <item xml:id="i-AT8EtLBnsEaREoiZRABPkD">
              Riksdagen ställer sig bakom det som anförs i motionen om att
              införa ett grovt djurplågeribrott för de allvarligaste typerna
              av djurplågeri och tillkännager detta för regeringen.
            </item>
            <item xml:id="i-ThjMCjLcqUB4bUhwcqgHTa">
              Riksdagen ställer sig bakom det som anförs i motionen om att
              EU:s nya förordning om veterinärmedicinska läkemedel ska följas
              upp systematiskt i syfte att säkerställa att den efterlevs och
              tillkännager detta för regeringen.
            </item>
            <item xml:id="i-Cfrrsr7HHn5b7JFhyt9CPd">
              Riksdagen ställer sig bakom det som anförs i motionen om att
              regeringen ska ta fram en strategi för djurfria forskningsmetoder
              och tillkännager detta för regeringen.
            </item>
            <item xml:id="i-JgcfecGmKvPoKCF3pEtB7e">
              Riksdagen ställer sig bakom det som anförs i motionen om vikten
              av djurfri forskning och tillkännager detta för regeringen.
            </item>
            <item xml:id="i-Tv5D5UW2ARGc7hHXLs7m7x">
              Riksdagen ställer sig bakom det som anförs i motionen om att
              regeringen ska verka för att det införs djurskyddslagstiftning
              på EU-nivå som motsvarar det svenska djurskyddet och tillkännager
              detta för regeringen.
            </item>
            <item xml:id="i-Xw5eu9fV9C6JyciYBZCwjH">
              Riksdagen ställer sig bakom det som anförs i motionen om att
              Sverige ska driva på för att djurskyddsarbetet inom samtliga EU:s
              medlemsstater ska förbättras och tillkännager detta för regeringen.
            </item>
            <item xml:id="i-Tw4QQjw3Cdjd3gqBduVnkT">
              Riksdagen ställer sig bakom det som anförs i motionen om att
              Sverige ska verka för att Europeiska revisionsrättens granskning
              ska leda till åtgärder samt att verka för att revisionsrättens
              granskningar av djurskydd sker tätare och tillkännager detta för
              regeringen.
            </item>
            <item xml:id="i-6e4n9sk4uAQBn8w1Fzyva3">
              Riksdagen ställer sig bakom det som anförs i motionen om att
              antalet kontroller av djurtransporter inom samtliga EU:s medlemsstater
              ska öka och tillkännager detta för regeringen.
            </item>
            <item xml:id="i-9YkufM77rxHq8VxBWZjvGx">
              Riksdagen ställer sig bakom det som anförs i motionen om att
              efterlevnaden av EU:s djurskyddsregler måste skärpas och att ett
              led i det arbetet innebär att tillförsäkra pålitliga data och
              statistik från medlemsländerna kring kontroller av djurtransporter
              och tillkännager detta för regeringen.
            </item>
            <item xml:id="i-7cfm7dNDXfmNrMsnEQW3V9">
              Riksdagen ställer sig bakom det som anförs i motionen om att
              regeringen ska verka för rätten att ställa krav på provtagning
              av levande djur som ska införas i Sverige i syfte att stoppa smittor
              och tillkännager detta för regeringen.
            </item>
            <item xml:id="i-9z6rRe37iv8DGsibcTh9Rb">
              Riksdagen ställer sig bakom det som anförs i motionen om att
              regeringen ska verka för att förbudet för svanskupering av grisar
              i EU efterlevs och tillkännager detta för regeringen.
            </item>
            <item xml:id="i-LQKuTacBqrEcytmn4A4fdR">
              Riksdagen ställer sig bakom det som anförs i motionen om att
              öka antalet utbildningsplatser på veterinärprogrammet och djursjukskötarprogrammet
              och tillkännager detta för regeringen.
            </item>
            <item xml:id="i-QFYDFk827iPcCu4VHyp4Z3">
              Riksdagen ställer sig bakom det som anförs i motionen om att
              införa ett s.k. snabbspår för djursjukskötare och tillkännager
              detta för regeringen.
            </item>
            <item xml:id="i-RHyNLZ5fpVejKaq22itG2p">
              Riksdagen ställer sig bakom det som anförs i motionen om att
              svensk journalföring på djur ska kunna skrivas på engelska och
              tillkännager detta för regeringen.
            </item>
            <item xml:id="i-U7s7o6zwM3FfvDPza7gALw">
              Riksdagen ställer sig bakom det som anförs i motionen om att
              djurvårdare ska få utökade befogenheter och tillkännager detta
              för regeringen.
            </item>
            <item xml:id="i-4nbSRo1W4AFfgVD3PckzbG">
              Riksdagen ställer sig bakom det som anförs i motionen om smittorisken
              för djuren vid intrång på bondgårdar av militanta djurrättsaktivister
              och tillkännager detta för regeringen.
            </item>
            <item xml:id="i-HPdYhka8rbNt6RD6LXbpt9">
              Riksdagen ställer sig bakom det som anförs i motionen om att
              Sverige ska driva på för att genomförandet av direktiven inom
              Cites följs upp av medlemsländerna i syfte att motverka den illegala
              handeln med vilda djur i högre grad och tillkännager detta för
              regeringen.
            </item>
            <item xml:id="i-5P5FsFjiKmdt2MtYqZZPac">
              Riksdagen ställer sig bakom det som anförs i motionen om att
              Sverige ska driva på för att EU ska motverka förekomsten av illegal
              handel med djur och tillkännager detta för regeringen.
            </item>
            <item xml:id="i-8wEpJ7Q655wE4J73U7ajkL">
              Riksdagen ställer sig bakom det som anförs i motionen om att
              Sverige ska driva på för att marknaden av elfenben ska stoppas
              inom EU och tillkännager detta för regeringen.
            </item>
          </list>
        </div>
        <div xml:id="i-A1jh2wQ5RtQ7mAzUrsKRe3" type="motContent">
          <head xml:id="i-YQCBbgBmdoG5QJLCcadA4x" type="h1">
            Motivering
          </head>
          <p xml:id="i-AYpsRS7ByWmMbhXNM8p94e">
            Sverige har ett av världens högsta djurskydd, något som vi ska
            värna och vara stolta över. Sverige bör verka för att djurskyddsnivån
            i EU utvecklas för att nå upp till svensk standard, och att djurskyddsdirektiven
            efterlevs överallt i alla EU-länder.
          </p>
          <p xml:id="i-CThPsEFtWnzUhJf6Q89sGi">
            Djur som hålls av människor omfattas av djurskyddslagstiftningen
            som ska verka förebyggande. Målet är att djuren ska ha det bra
            och kunna bete sig naturligt. I djurskyddslagen står det också
            att handlingar som innebär fysiskt och psykiskt lidande för djuren
            är förbjudna. För att djuren ska ha det bra behövs tydlig och
            ansvarsfull lagstiftning där skydd och förebyggande insatser regleras.
            Vi moderater anser att det ska införas en ny brottsrubricering
            med grovt djurplågeri. Djur som utsätts för misshandel och/eller
            svår vanskötsel är allvarligt. Straffskalan idag är låg i relation
            till brottets innebörd. Vi anser att samhället behöver skicka
            tydliga signaler om att vi ser allvarligt på djurplågeri.
          </p>
          <p xml:id="i-KENipCB8fUJw3sedBBzDED">
            För att tidigare upptäcka brister i djurhållning vill vi att
            regeringen ska verka för ett närmare samarbete mellan myndigheterna
            och branschen. Vi anser också att det är viktigt att Sverige intar
            en mer aktiv roll i EU och verkar för att nivån på djurskydds­arbetet
            förbättras i alla medlemsstater.
          </p>
          <head xml:id="i-6Nq4jYxq2qEwJ6ZofjZVcA" type="h2">
            Djurhållning
          </head>
          <p xml:id="i-8NVZMAmzBAtkq1vEUNqFHv">
            De senaste åren har det rapporterats om vanskötsel av djur, exempelvis
            på gårdar som bryter mot djurskyddslagen och lantbrukare som har
            dömts för djurplågeri. Det man ska komma ihåg är att det enbart
            är en mycket liten andel av Sveriges lantbrukare som står för
            misskötsel av djur. Oavsett den lilla andel som missköter sig,
            drar det en skugga över hela branschen. För oss moderater är det
            viktigt att alla djur som innefattas i lantbruk har ett gott liv
            och kan bete sig naturligt. De ska inte utsättas för fysiskt eller
            psykiskt lidande under sin livstid. För att uppnå detta är det
            viktigt med tillsyn och kontroll av att djurskyddslagstiftningen
            följs i alla led.
          </p>
          <head xml:id="i-UKs1hx2R3ahfyLkZJVVm3W" type="h2">
            Slakt och bedövning
          </head>
          <p xml:id="i-TKgJ5Ntxs8wDGT1bdhhx52">
            De allra flesta djuren i Sverige föds upp och slaktas på ett
            bra sätt. Svenskt jordbruk och livsmedelsproduktion är bland de
            bästa i världen, oavsett om det handlar om djur­omsorg, miljöhänsyn
            eller kvalitet.
          </p>
          <p xml:id="i-5K6sDFhxo8dsovhPUB6jv9">
            Tyvärr förekommer dock ibland brister som måste åtgärdas. Medias
            granskning av vanvårdade djur på gårdar och slakterier är ohygglig.
            Moderaterna vill inte försvåra för den överväldigande majoritet
            av jordbrukare som tar hand om sina djur på bästa sätt – däremot
            vill vi sätta stopp för det fåtal aktörer som upprepade gånger
            begår övergrepp. För dem behövs det nya regler för att skydda
            djuren.
          </p>
          <p xml:id="i-DYukWb8RpqoEAneSak3TtB">
            Jämte ett ökat samarbete mellan myndigheterna och näringsidkare
            för att tidigare upptäcka och åtgärda brister i djurhållningen,
            samt ett aktivt arbete på EU-nivå för likvärdiga krav i hela unionen,
            anser Moderaterna att nya regler behöver införas.
          </p>
          <p xml:id="i-MyXVeKBomJmBr8hNYpvuCY">
            Moderaterna vill därför att kameraövervakning på slakterier som
            saknar ständig bemanning av Livsmedelsverkets veterinärer ska
            utredas. Syftet är att se till att djurskyddsbestämmelserna tillämpas
            på rätt sätt.
          </p>
          <p xml:id="i-GuGB7N9JnzQ9RBC1r74SK9">
            I en rapport från EU-kommissionen framkommer det att en betydande
            del av nötkreaturen slaktas utan bedövning inom EU. I Sverige
            är det förbjudet att genomföra slakt på djur utan bedövning. Det
            är dock tillåtet i flera andra EU-länder samt länder utanför EU,
            vilket gör det enkelt att importera kött som kommer från djur
            som slaktats utan bedövning till Sverige. Idag köper många svenskar
            därför kött utan vetskap om vilken slaktmetod som har använts.
            Idag syns det inte tydligt på köttets förpackningar i handeln
            ifall det kommer från djur som slaktats utan bedövning. Det gör
            det svårt för konsumenten att välja eller välja bort sådant kött.
            Moderaterna anser därför att Sverige bör verka inom EU för att
            importerat kött som kommer från djur som slaktats utan bedövning
            ska märkas med tydlig information om detta vid försäljning.
          </p>
          <p xml:id="i-MxS2gC7r25TKBHUgY6i5k8">
            Koldioxidbedövning är den vanligaste formen av bedövning vid
            slakt av grisar vid större slakterier (metoden används även vid
            bedövning av värphönor, kycklingar och minkar). Metoden leder
            dock till att djuren utsätts för stress och smärta. Idag finns
            ingen ersättningsmetod. Moderaterna anser att alternativ till
            koldioxidbedövning behöver utredas.
          </p>
          <head xml:id="i-WBRXyi7Ko1T2Z3bcQykdv5" type="h2">
            Illegal import av sällskapsdjur
          </head>
          <p xml:id="i-XJfJztFiNkCMo1QiPWJ9mW">
            Den organiserade hundsmugglingen har växt i takt med pandemin
            då allt fler vill skaffa hund. Svenska hunduppfödare har helt
            enkelt inte hunnit med efterfrågan. Tullverket har ett flertal
            gånger gått ut och varnat för smuggelvalpar.
          </p>
          <p xml:id="i-JpqxwXqKKXCYrfaVvz5QZJ">
            Smugglingen medför ofta att hundarna tvingas utstå långa och
            tuffa transporter, sällan är vaccinerade och avmaskade och därför
            kan bära på sjukdomar. Spridning av smittsamma sjukdomar från
            insmugglade djur riskerar därmed att öka.
          </p>
          <p xml:id="i-AUPQRfLYoyDmghN6KgbJv">
            Dessa hundar säljs avsevärt mycket billigare med falska papper
            och identiteter. Att köpa en smuggelhund är straffbart. Polisen
            har också kunnat påvisa att det finns kopplingar till grov organiserad
            brottslighet med ytterligare smuggling av narkotika. Tullverket
            får idag avvisa hundar när de kommer till gränsen. De får dock
            inte besluta om omhändertagande eftersom endast veterinär har
            den beslutsrätten. Moderaterna anser att detta bör förändras,
            så att Tullverket ges möjlighet att själv besluta om omhändertagande.
          </p>
          <p xml:id="i-2GnMFcN7nxvnsLTJ3uCKPM">
            Förslaget om en ny samlad djurhälsolagstiftning som nu bereds
            riskerar dessutom att ytterligare försvåra arbetet med att stoppa
            hundsmuggling. Tullverket skulle inte ha rätt att stoppa ett fordon
            för att söka efter hundar.
          </p>
          <p xml:id="i-4ZEjfb7SeNWCCfjWB5ajfh">
            Det innebär förlängt lidande. Moderaterna anser att Tullverket
            ska ha rätt att beslagta djur utan veterinärbesiktning, och att
            djurplågerilagstiftningen bör vara möjlig att applicera i förekommande
            fall. Det bör också införas ett importtillstånd.
          </p>
          <p xml:id="i-SLckA8rwvWvCMC7Usm61tk">
            För yrkesmässig import krävs i vissa fall härstamningsintyg och
            import- och export­tillstånd. Moderaterna anser att kraven på
            detta i vissa fall bör vidgas till att omfatta även import som
            genomförs av privatpersoner.
          </p>
          <head xml:id="i-REoeNSkVLpftNxMCChrJPJ" type="h2">
            Djurskydd inom EU och djurtransporter
          </head>
          <p xml:id="i-AcLdXLgFXxfihMqqosiLVC">
            2018 presenterade Europeiska revisionsrätten en rapport i vilken
            de granskade hur EU:s strategi för djurskydd har fungerat. De
            fann till exempel att de flesta grisar i andra EU-länder blir
            av med sin knorr, trots att det är förbjudet med så kallad rutinmässig
            svanskupering. Detta leder inte bara till onödigt lidande för
            grisarna utan även till en försämrad konkurrenssituation för svenska
            grisbönder som inte ägnar sig åt rutinmässig svanskupering. Regeringen
            måste verka för att förbudet för svanskupering av grisar i EU
            efterlevs.
          </p>
          <p xml:id="i-8XAjXZU8Yiu3u3RW9QdRU5">
            Vidare var det vanligt att transporterna av djur överskred de
            satta tidsgränserna, vilket är oacceptabelt. Då detta offentliggjordes
            uppmanade EU-parlamentet kom­missionen att bli tuffare och straffa
            de medlemsländer som inte har implementerat lagarna på rätt sätt
            eller följer upp att de efterlevs genom god tillsyn. Moderaterna
            anser att detta är frågor i vilka Sverige ska vara aktivt så att
            inte bara svenska lantbruksdjur utan alla kossor, grisar och höns
            inom EU får ökat skydd. Det bör också övervägas om EU kan påverka
            djurtransporter utanför EU, till exempel genom krav vid import.
          </p>
          <p xml:id="i-5F8kXhau5J6DX12fjyMfDi">
            Det är också något som skulle förbättra situationen för svenska
            djurbönder. Med tanke på de höga krav vi ställer på våra djurs
            välmående, finns det en risk att kostna­derna för att efterleva
            våra lagar är mycket högre än hos andra länder utan att lantbruket
            kan ta betalt för detta. Det kan innebära att produkterna ersätts
            med import av kött. Detta är en utveckling som vi dessvärre har
            sett på andra områden. Redan idag är varannan tugga kött vi äter
            importerad från djur som har levt under betydligt sämre förhållanden
            än våra svenska. Med en sådan utveckling, där svenska regelverk
            leder till att svensk produktion slås ut, har vi inte vunnit någonting.
            Därför är det viktigt att Sverige driver på i dessa frågor så
            att djurskyddet stärks i hela EU. Då det gäller djurtransporter
            är det också viktigt att dessa granskas oftare inom Sverige. Enligt
            uppgift sker dessa kontroller sällan, vilket naturligtvis inte
            är rimligt.
          </p>
          <head xml:id="i-VMf2tafKcp5BRcq2DcH3JX" type="h2">
            Antibiotikaanvändning
          </head>
          <p xml:id="i-Vh17aeaTL5QYbTxRzLVVnw">
            Sverige har bland världens högst ställda krav på djurskydd. Det
            är vi stolta över. Det goda djurskyddet innebär att våra djur
            är friskare och får avsevärt mindre antibiotika jämfört med andra
            länders. Detta är viktigt. Överkonsumtion av antibiotika innebär
            en risk för att det bildas multiresistenta bakterier som kan överföras
            till oss människor. Det europeiska smittskyddsinstitutet bedömer
            att hela 25 000 dödsfall per år, bara inom EU, beror på sådana
            bakterier. Moderaterna välkomnar därför EU:s nya förordning om
            veterinärmedicinska läkemedel som striktare reglerar användningen
            av antibiotika i djur. Nu gäller det att se till att den nya lagen
            efterlevs av samtliga medlemsländer. Det är därför viktigt att
            lagen följs upp och utvärderas systematiskt. Detta bör regeringen
            driva i EU.
          </p>
          <head xml:id="i-BEjBqmT9jBzrxZVicgschx" type="h2">
            Forskning med djurfria metoder
          </head>
          <p xml:id="i-DAdQvQGgm6JPQ3wFhJmeTo">
            År 2010 antog Europaparlamentet det så kallade djurförsöksdirektivet
            (2010/63/EU). Syftet med direktivet är att de försök som idag
            görs på levande djur, i antingen vetenskapliga eller utbildningsmässiga
            sammanhang, ska ersättas med djurfria metoder där så är möjligt.
            Nederländerna har antagit en strategi för detta. Den innebär att
            de fram till 2025 ska ha fasat ut många av djurförsöken samt ha
            antagit olika handlingsplaner för att minska djurförsök inom bland
            annat grundforskning. Nederländernas initiativ är mycket intressant
            ur flera aspekter såsom etik, effektivitet och ekonomi. Det är
            också högst rimligt eftersom det idag finns alternativa sätt att
            utveckla nya läkemedel som är mer effektiva och som dessutom kan
            korta processerna för framtagande av desamma. Det kan vara via
            studier på levande celler i provrör eller genom beräkningsmodeller
            i datorn. Det innebär att fler sjuka får hjälp snabbare och till
            en avsevärt lägre kostnad för läkemedelsutveckling. Dock behövs
            mer forskning på området.
          </p>
          <p xml:id="i-KoNvk9yedT6US59pMnYNLk">
            I vår forskningsmotion (2020/21:3834) har vi därför satsat och
            redovisat extra medel för detta svenska styrkeområde. Vi gör det
            dels för att djurfria forskningsmetoder förkortar djurs lidande,
            dels för att de ger snabbare tillgång för människa och djur till
            såväl nya läkemedel som medicinsk teknik.
          </p>
          <p xml:id="i-KC4J3S9uLf6BBf1xbpUheX">
            Nederländernas djurförsöksstrategi, som nämns ovan, innefattar
            de så kallade 3R:en, där bokstaven R står för replace, refine
            och reduce. Alliansregeringen verkställde att ett 3R-center kom
            på plats vid Statens jordbruksverk. Av Jordbruksverkets regleringsbrev
            framgår vilka uppgifter centret ska arbeta med samt vilken budget
            de har att röra sig med.
          </p>
          <p xml:id="i-ET3YdXF64f3Fi42F43kRFg">
            Moderaterna anser att Sverige ska följa Nederländerna och utarbeta
            en strategi för forskningsfria djurförsök. Detta för att de försök
            som i dag görs på levande djur – i antingen vetenskapliga eller
            utbildningsmässiga sammanhang – ska ersättas med djurfria metoder
            där så är möjligt och lämpligt.
          </p>
          <head xml:id="i-GLJe1bN4XTwrbS7PEUAdTi" type="h2">
            Djursjukvård
          </head>
          <p xml:id="i-TQprioEF4iXGYstmZnTgF3">
            Allt fler ser sitt husdjur som en familjemedlem och om de blir
            sjuka vill människor ha likvärdig vård, var man än bor i landet.
            Sommartid stänger dock flera djursjukhus ned sin jourverksamhet
            på grund av bristen på veterinärer och djursjukvårdare. Detta
            innebär att våra husdjur riskerar onödigt lidande och i allra
            värsta fall avlider, för att de inte får rätt vård i rätt tid.
            Husdjur och lantbruk med djurhållning ska få den djursjuk­vård
            som behövs. När det gäller kompetensförsörjningen för svensk djursjukvård
            råder det minst sagt ett krisläge där bristen på både veterinärer,
            djursjukvårdare och djur­vårdare är enorm. Samtidigt vill många
            utbilda sig, så söktrycket på utbildningsplats­erna är stort.
            För exempelvis veterinärutbildningen finns det endast 100 utbildnings­platser
            på Sveriges lantbruksuniversitet, SLU, som är den enda utbildningsanordnaren.
            Det innebär ca 15 sökande per plats. Rekryteringsbehoven är dock
            långt större. Vi moderater anser att antalet utbildningsplatser
            på SLU för veterinärprogrammet och för djursjukskötarprogrammet
            därför behöver utökas med 10 respektive 20 platser. Vi vill också
            återinföra så kallade snabbspår för djursjukskötare. Det räcker
            dock inte. Vi behöver också höja kvaliteten på gymnasieutbildningen
            till djurvårdare. Det är en yrkeskategori som motsvarar undersköterskorna
            inom sjukvården för människor. Idag är en djurvårdares befogenheter
            mycket begränsade, trots att utbildningen är lika omfattande som
            undersköterskans. Vi anser inte att det är rimligt att en undersköterska
            får utföra mer sjukvårdsinsatser på en människa än vad en djurvårdare
            får göra på ett djur. Idag får dock djurvårdare jobba med utökade
            arbetsuppgifter enligt undantag från behandlingsförbudet, just
            för att man såg behovet, men detta undantag gäller bara till och
            med den 31 december 2023. Det är undantag som vi tycker ska permanentas.
            Vi anser också att man bör se över djursjukvården så att arbetsuppgifterna
            för olika yrkeskategorier stämmer bättre överens med dagens behov.
          </p>
          <p xml:id="i-6QkBvqbuMUeN5T9JPwKg5n">
            Med dagens reglemente ska journalföring inom djursjukvård upprättas
            på svenska. För att underlätta arbetet för veterinärer som kommer
            från annat EU-land eller tredjeland, som utgör ett viktigt tillskott
            för att minska personalbristen inom svensk djursjukvård, anser
            vi moderater att journalföring också ska kunna ske på engelska.
          </p>
          <head xml:id="i-HHyZhDWa5hbc1YSTV355zY" type="h2">
            Djurrättsaktivism
          </head>
          <p xml:id="i-22rFsYsJgnAoh9pUk7PwPZ">
            Sveriges bönder upplever en allt större rädsla för att deras
            djurbesättningar ska skadas av så kallade djurrättsaktivister.
            Enligt en enkät från Lantbrukarnas Riksförbund upplever bönderna
            att attacker från djurrättsaktivister riktade mot bönder har ökat
            de senaste två åren. Enligt undersökningen handlar djurrättsaktivisternas
            attacker om intrång i bostäder, skadegörelse, telefonterror, misshandel
            och hot. Tidigare var det framför allt mink- och pälsdjursuppfödare
            som drabbades av djurrättsaktivisterna, men numera drabbas även
            mjölkbönder, äggproducenter, hästägare och fiskodlare. Risken
            för att utsättas för brott utgör naturligtvis en stor psykisk
            belastning för bönderna, men det kan också vara allvarligt för
            djuren. Det medför inte bara stress för djuren, utan risken för
            smittspridning av virus och bakterier ökar också i samband med
            intrång. Det förekommer dessutom att aktivister släpper djur lösa.
            Det är inte heller att värna om djuren då djur som farmas har
            mycket stora problem att överleva i det fria. Moderaterna vill
            på olika sätt skärpa lagen om olaga intrång och straffen för brott
            som är kopplade till djurrättsaktivism. Detta skriver vi mer om
            i vår landsbygdsmotion, men vi vill i detta sammanhang särskilt
            uppmärksamma de problem som djurrättsaktivism kan få för djuren.
          </p>
          <head xml:id="i-ACeuDx5EEQA8zxCxUY4eLu" type="h2">
            Handel med levande djur och djurmarknader
          </head>
          <p xml:id="i-8jsRQEAY15CYX2uYKfwsaL">
            Illegal handel med utrotningshotade djur, reptiler, uppstoppade
            djur samt smycken, naturmediciner och souvenirer gjorda av material
            från hotade djur omsätter mång­miljardbelopp och är olagligt i
            Sverige. Brott mot reglerna är straffbart enligt svensk lag. För
            att motverka den illegala handeln finns en internationell överenskommelse
            om handel med hotade arter, Cites, där avsikten är att få kontroll
            över den lagliga handeln och därmed motverka den olagliga. Sverige
            är ett av de 182 länder som har skrivit under Citeskonventionen
            och den har införlivats i EU:s och i svensk lagstiftning.
          </p>
          <p xml:id="i-HvRoiRec5trkRk4Z768b7s">
            Vi moderater menar att genomförandet av Citeskonventionen ska
            följas upp i större utsträckning och att Sverige bör verka för
            att varje land som skrivit under Cites också genomför det som
            konventionen stipulerar.
          </p>
          <p xml:id="i-652SGpPPatUXVxxtfah6cU">
            Utifrån flera aspekter är djurmarknader i Kina, där alla möjliga
            djurarter före­kommer, oacceptabla. Djur behandlas brutalt och
            minst sagt oetiskt när flera olika djurarter, innan de dödas på
            makabra sätt, tvingas sitta på varandra i trånga burar och plågas.
            Risken för smitta av olika sjukdomar och virus är också stor på
            grund av att grundläggande hygien saknas, värme och att en mycket
            nära kontakt mellan djur och människor förekommer i hög utsträckning.
            I samband med spridningen av covid-19 införde Kina ett tillfälligt
            totalförbud av handel med vilda djur, men efter lättnader av restriktionerna
            som följde efter virusutbrottet har man återigen öppnat djurmarknaderna.
            För att stoppa djurs lidande och förebygga smittspridning av olika
            virus måste dessa djurmarknader motverkas.
          </p>
          <p xml:id="i-3sGsdZZCZ3SwcQ5sCWCVqk">
            Vi moderater anser därför att Sverige ska verka för att EU ska
            vara tydligt i sina kontakter med Kina med att WHO:s riktlinjer
            och rekommendationer ska följas och att dessa djurmarknader måste
            förbjudas.
          </p>
          <p xml:id="i-TnqxCfeXrQCsz7vTb7BETD">
            Handeln med elfenben från tjuvjagade elefanter måste stoppas.
            Storbritannien har antagit en av världens starkaste lagstiftningar
            mot elfenbenshandel. Kina, USA och Singapore har också vidtagit
            åtgärder för att stänga sina elfenbensmarknader. Kvar finns EU
            som istället har hindrat insatser för att stänga EU-marknaden.
            Huvudregeln är förvisso att alla kommersiella aktiviteter med
            elfenben är förbjudna, men det finns fortfarande undantag. Detta
            trots att kriminella nätverk utnyttjar EU:s lagliga elfenbensmarknad.
            Att EU inte vidtar åtgärder skickar också en tydlig signal om
            att elfenben är en accepterad konsumtionsvara, vilket spär på
            efterfrågan. I genomsnitt dödas 55 elefanter per dag genom tjuvjakt
            och handeln i EU med äldre elfenbensföremål utnyttjas av kriminella
            nätverk för att föra ut nya elfenben från tjuvjagade elefanter.
            Elefanterna klassas som en sårbar art med en kvarvarande population
            på ca 415 000 individer. Så länge det finns en marknad för elfenben
            uppmuntras jakten och i nuläget pågår både legal och illegal elfenbenshandel
            inom och genom export från EU. Vi moderater anser att Sverige
            måste göra ett tydligt ställningstagande att EU:s elfenbensmarknad
            ska stängas. Om kriminella nätverk utnyttjar de undantag som finns
            måste dessa ses över och ytterst tas bort. Vi vill att regeringen
            ska föra fram det i kommande diskussioner inom EU. Detta för att
            bevara mångfald och bidra till en hållbar utveckling i afrikanska
            länder samt ge dem större möjligheter att bevara elefanterna.
          </p>
        </div>
        <div xml:id="i-3UGhbqWTPWyq5x3jQcrHxe" type="signatureBlock">
          <list xml:id="i-BHwzgUAHaWSb84B2GMNixV">
            <item xml:id="i-XSL8nhjNVN8FGXTXGVtTQX" who="i-AFto3gTmjTfTgomtq31hLZ" type="signature">
              Jessica Rosencrantz (M)
            </item>
            <item xml:id="i-SjveNtJwHb4dUCKe3iyvjv" who="i-MDmz3BZyW3T2P9Tp6bvsBM" type="signature">
              John Widegren (M)
            </item>
            <item xml:id="i-MAtr8vMBW984MqfGDn61B" who="i-Q1WPoNtt1578KMfEZ5TLkK" type="signature">
              Betty Malmberg (M)
            </item>
            <item xml:id="i-N3LuZ8FMJqm69BCwriQTHv" who="i-DGTHVhbApAq9J741uJW2uT" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
