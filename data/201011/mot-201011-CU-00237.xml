<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00237">
  <teiHeader>
    <fileDesc>
      <titleStmt>
        <title>Vandringsvägar för fisk i reglerade vattendrag</title>
        <author corresp="i-YDnK8VSSiRoNGUj2EGkAeD">av Peter Jeppsson (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Vandringsvägar för fisk i reglerade vattendrag</title>
          <idno type="rdwebb">GY02C237</idno>
          <rs type="number">C237</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C237/text</ref>
          <ref type="dokument_url_html">http://data.riksdagen.se/dokument/GY02C237</ref>
          <ref type="dokumentstatus_url_xml">http://data.riksdagen.se/dokumentstatus/GY02C237</ref>
          <ref type="doc">http://data.riksdagen.se/fil/20AF2824-6B18-42F5-833D-048EF0B45E99</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-CHzCu2facfuc8wzco2BHjW" type="signed"/>
        <correspContext corresp="i-CHzCu2facfuc8wzco2BHjW">
          <note type="signatory" corresp="i-YDnK8VSSiRoNGUj2EGkAeD"/>
        </correspContext>
        <correspAction xml:id="i-AqkWqfku9VdnBPcsgueEiW" type="numbering">
          <date when="2010-10-28"/>
        </correspAction>
        <correspAction xml:id="i-DCMrTtVpBem8moi8yUNfqb" type="submission">
          <date when="2010-10-25"/>
        </correspAction>
        <correspAction xml:id="i-Xkp5KW1QbzaQcqa8xFpVFD" type="transfer">
          <date when="2010-10-22"/>
        </correspAction>
        <correspAction xml:id="i-M4RTVZrTiTFmwbt1wxkzUR" type="assigned"/>
        <correspContext corresp="i-M4RTVZrTiTFmwbt1wxkzUR">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FC77s36HjS4HKQdVTum2d2" type="motBody">
        <div xml:id="i-5ANrv9RuuFNRs4iWFyUKwE" type="motProposal" subtype="förslag">
          <head xml:id="i-PC3p5Dvg6RMZ4W9YB8Aj8P">
            Förslag till riksdagsbeslut
          </head>
          <p xml:id="i-Ub4Hmyh1wXLyrJLTBXePKy">
            Riksdagen tillkännager för regeringen som sin mening vad som
            anförs i motionen om att regeringen bör redovisa hittillsvarande
            åtgärder och en plan för fortsatta åtgärder i enlighet med riksdagens
            uppdrag att utreda förutsättningarna för att ändra regelverket
            så att regleringsföretagen kan åläggas att anlägga laxtrappor
            eller andra fiskvandringsvägar i alla reglerade vattendrag.
          </p>
        </div>
        <div xml:id="i-F4bBo2NY7LvA6YC82TsQB1" type="motContent">
          <head xml:id="i-XK3tmXFF12twL5neFUxLHf" type="h1">
            Motivering
          </head>
          <p xml:id="i-QqtBqJxdzm46XoQEqMLafL">
            I årtusenden har fisken fritt kunnat vandra upp i vattendragen
            för reproduktion och tillväxt. Fisken har med tiden anpassat sig
            till de unika förutsättningar som råder i varje vattensystem och
            bildat genetiskt åtskilda populationer, var och en med sina helt
            unika och oersättliga egenskaper. Laxen utgör i detta sammanhang
            själva sinnebilden för naturens kretslopp och naturens förmåga
            till anpassning. Med sin storlek och styrka har den förmått vandra
            tusentals kilometer i havet för att sedan passera de kraftigaste
            forsar och fall på sin vandring tillbaka till sin hemälv och till
            den grusbädd där den en gång kläcktes. Laxen utgör ett av många
            exempel på en arts förmåga till anpassning och förmåga att nyttja
            många olika miljöer för sin livscykel, en livscykel som är intimt
            förbunden med ett fungerande ekosystem, där laxen inte enbart
            utgör en symbol för detta utan faktiskt har en systembevarande
            roll i sin egenskap av toppredator (toppkonsument).
          </p>
          <p xml:id="i-JYDcMAsMxr3dQ1XwyHH6zK">
            Förutom att vara en mycket värdefull resurs är den också en mycket
            tydlig indikator på tillståndet i vår miljö. Trots sin storlek
            och styrka står den sig slätt mot en kraftverksdamm eller ett
            gallerförsett turbinintag. Utan strömmar och forsar finns ingen
            plats för den att leka eller för dess ungar att växa upp. Utan
            lax- och öringungar kan inte flodpärlmusslan överleva o. s. v.
            Att ersätta laxens naturliga livscykel med odling är heller ingen
            lösning. Erfarenheterna av mer än femtio års storskalig kompensationsodling
            i de utbyggda vattendragen uppvisar ett förödande resultat. Överlevnaden
            på den utsatta fisken har minskat stadigt och börjar nu närma
            sig noll. Orsakerna kan vara flera men helt uppenbart är att den
            odlade fisken är mycket mer sårbar för de förändringar som sker
            i miljön. Den är dessutom mycket sämre anpassad för att möta de
            naturligt förekommande hot och faror som den har att bemästra.
          </p>
          <p xml:id="i-W7ESoUjB3ynHvxk6bJoC3i">
            Kompensationsodlingen förser idag Östersjön med ca 2/3 av den
            smolt (utvandrande laxungar) som vandrar ut från älvarna, till
            en kostnad av ca 7080 miljoner kronor per år. Den återstående
            tredjedelen är naturligt reproducerade smolt från de oreglerade
            vattendragen. Men av de vuxna laxar som fångas utgör de odlade
            i dagsläget bara några fåtal procent. Konsumtionsvärdet av dessa
            odlade fiskar är försumbart i förhållande till kostnaderna för
            odlingen. Detta är ingen uthållig lösning, varken ekonomiskt eller
            biologiskt!
          </p>
          <p xml:id="i-M1RDDiTMgi3oi6bqDBMDFq">
            Vad som krävs är istället att så långt som möjligt ta tillvara
            och restaurera de potentiella reproduktionsområden som finns i
            vattendragen och att låta vandringsfisken ta dessa i anspråk genom
            att i förekommande fall undanröja vandringshinder. På så sätt
            upprätthåller man en naturlig livscykel och en naturlig selektion
            som på sikt medför starkare och mer motståndskraftiga bestånd.
            I många av de reglerade älvarna finns potentiella reproduktionsområden
            som kan återställas och bli tillgängliga genom olika former av
            åtgärder som exempelvis bygge av fisk- och faunapassager, åtgärder
            som dessutom på ett avgörande sätt skulle komma att gynna hela
            den biologiska mångfald som är knuten till strömmande vattenmiljöer!
            På så sätt skulle även arbetet med att uppnå såväl miljömål som
            ramdirektivet för vatten underlättas. Detta arbete bör påbörjas
            utan dröjsmål i enlighet med riksdagens beslut 2005/06:115 om
            naturresursfrågor och vattenrätt.
          </p>
          <p xml:id="i-Jm2AjZ2RESG9B4YuySMtqA">
            Regeringen bör redovisa hittillsvarande åtgärder samt en plan
            för fortsatta åtgärder i enlighet med riksdagens uppdrag att utreda
            förutsättningarna för att ändra regelverket så att regleringsföretagen
            kan åläggas att anlägga laxtrappor eller andra fiskvandringsvägar
            i alla reglerade vattendrag.
          </p>
        </div>
        <div xml:id="i-V59sqgdBqaobkKmGDQF8bG" type="signatureBlock">
          <list xml:id="i-Jm1c6AzFDChCywQtKKbuih">
            <item xml:id="i-AKcLjzaJmdCyh1deV1E1Dh" who="i-YDnK8VSSiRoNGUj2EGkAeD" type="signature">
              Peter Jeppsson (S)
            </item>
          </list>
        </div>
      </div>
    </body>
  </text>
</TEI>
