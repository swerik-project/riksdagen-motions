<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1962--ak--00514">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1962/mot_1962__ak__514/mot_1962__ak__514-001.pdf"/>
      <fw xml:id="i-HDEyvuBiyBqMv3dtvUYYMR">
        Motioner i Andra kammaren, nr 514 år 1962 1
      </fw>
      <div xml:id="i-FkgMBbE43qD7LimZERJ5nc" type="motHeader">
        <div xml:id="i-dAYgz6bjxNWkgrJqL2Z5e" type="motTitle"/>
        <div xml:id="i-3MAv9LnB8cfYTHvyW6w5Kb" type="motSubmissionInfo"/>
      </div>
      <div xml:id="i-LFDW67oT9ircoWgasjxUn4" type="motBody">
        <div xml:id="i-E1BE7WYyX5Bv3VedYUs6uR">
          <p xml:id="i-A8VtvRNCyeqWnTKqXRP777">
            Nr 514
          </p>
          <p xml:id="i-DnPKAkjKJTNGqRceoct42A">
            Av herr Ohlin m. fl., angående bostadspolitiken.
          </p>
          <p xml:id="i-Pd8BYpx8f4ucnyVbuADzai">
            (Lika lydande med motion nr 434 i Första kammaren)
          </p>
          <p xml:id="i-9LaKakwMUx9eCGJJ2nSwyn">
            Bostadsbristen, bostadsbyggandets struktur och omfattning
          </p>
          <p xml:id="i-Tak6tZFsZuV4Q21Btdy9Yc">
            Bostadsbyggandet, befolkningsfördelning och befolkningsomflyttning
          </p>
          <p xml:id="i-EkGhPVYoc6T56c5Nnm4WQ4">
            Bostadsbristen är alltjämt, mer än femton år efter krigets slut,
            mycket allvar- lig. Detta är ett för en betydande del av landets
            invånare dystert och märkligt faktum. Även om de framräknade siffrorna
            för dess omfattning sannolikt är överdrivna påverkar detta inte
            omdömet att bostadsförsörjningen alltjämt är otillräcklig. Samtidigt
            blir det allt klarare att bristen mer och mer koncentrerats till
            vissa orter och regioner, medan bostadstillgången inom andra är
            relativt dräglig eller god. För planeringen av bostadsbyggandet
            liksom för all bebyggelseplanering måste problem, som reses av
            befolkningsfördelningen och befolkningsomflyttningarna i vårt
            land, spela en stor roll. Sambandet mellan befolkningsfördelning,
            befolk- ningsomflyttningar och bostadsbyggande måste klart hållas
            i sikte. Debatten i allmänhet har emellertid ofta präglats av
            att stadsintressen ställts mot lands- bygdsintressen på ett onyanserat
            sätt. Detta är enligt vår mening i många fall till skada för en
            tillfredsställande lösning av problemen. Självklart finns sådana
            motsatta intressen, men de drivs ibland så långt att de för stad
            och landsbygd gemensamma intressena och möjligheterna att tillvarataga
            dessa inom ramen för en harmonisk utveckling för både stad och
            landsbygd kommer i bakgrunden och löper risk att bli försummade.
            Befolkningsomflyttningarnas karaktär kan vidare inte på ett riktigt
            sätt be- skrivas enbart som en ström av människor från landsbygden
            till städerna. Det är också fråga om ett förlopp, som å ena sidan
            medför en minskning eller endast en svag ökning av folkmängden
            i stora delar av landet, omfattande ett eller flera län och både
            städer och landsbygd, å den andra en kraftigt markerad ökning
            i andra delar sammansatta på liknande sätt. Även om prognoserna
            framåt i tiden måste vara behäftade med avsevärda felmarginaler
            visar den redan skedda utvecklingen en tendens av sådan styrka
            att man säkerligen befinner sig på fast mark vid antagandet, att
            prognoserna med ganska stor säkerhet anger rörelseriktningarna
            för den kommande befolk-
          </p>
          <p xml:id="i-9boMAfrifcZ5MakVuuPZPv">
            1 — Bihang till riksdagens protokoll 1962. 4 saml. Nr 514
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-002.pdf"/>
          <fw xml:id="i-LfJoqU7g6X9r5wPcUa3sac">
            2 Motioner i Andra kammaren, nr 514 år 1962
          </fw>
          <p xml:id="i-93oAtQZ1mSv335d7ab5MYA">
            ningsutvecklingen. Vi har med andra ord att vänta oss att t.ex.
            det senaste årtiondets folkökningsregioner i stort sett fortsätter
            att vara folkökningsområden och att tendenserna till stagnation
            och folkminskning inom andra regioner blir mer utpräglade. Under
            senare år har detta förlopp följts med stigande intresse och naturligtvis
            också i många fall med oro. Man har sökt klarlägga vilka de huvudfaktorer
            är, som driver fram denna utveckling. Man har också frågat sig
            vilka metoder, som skulle kunna användas för att bryta den. Den
            sista frågeställningen har naturligtvis utgått från antagandet,
            att utvecklingen i sig själv skulle i många avseenden vara otillfredsställande
            eller skadlig. Vi ämnar inom ramen för denna motion icke referera
            eller närmare diskutera huvuddragen i den sålunda förda debatten.
            Som en bas för våra ställningstagan- den beträffande bostadsbyggandets
            framtida utveckling vill vi emellertid kon- statera följande:
          </p>
          <p xml:id="i-Kniu1KV39jQmzqmjAuvMJU">
            1. Det synes vara klarlagt att det väsentligen är två faktorer,
            som bestämmer befolkningsflyttningarna och befolkningens fördelning
            inom landet. Den ena är beslut som fattas om nyetablering eller
            utvidgning av alla slag av företag. Den andra är medborgarnas
            strävan att söka sig till sådana miljöer och typer av samhällen
            som de enligt sin egen värdering helst vill leva i. Dessa båda
            faktorer påverkar säkerligen i avsevärd utsträckning varandra.
          </p>
          <p xml:id="i-4BaFffQWEeCGyQZfc7w8ph">
            2. De verkande huvudfaktorerna synes vara så starka att åtgärder
            från stats- makternas sida, som i någon mera avsevärd grad skulle
            kunna försvaga dem och därmed påverka befolkningsfördelningen
            inom landet, måste bli långtgå- ende och tvingande. Om man icke
            vill genomföra t. ex. en tvångsmässig före- tagslokalisering,
            in- eller utflyttningsförbud inom vissa områden, en hårt reglerad
            dirigering av bostadsproduktionen, som kraftigt skärper redan
            nu existerande bristsituationer inom en del områden samtidigt
            som överskott skapas inom andra, torde möjligheterna att väsentligt
            ändra de av människor- nas egna önskningar och ekonomiskt rationellt
            verkande krafter framdrivna befolkningsströmmarna vara mycket
            begränsade.
          </p>
          <p xml:id="i-M4YRTq95jqrRsSkvB8JFM2">
            Med dessa konstateranden har vi givetvis icke sökt göra gällande,
            att t. ex. alla beslut om företagslokalisering, som fattas inom
            näringslivet, skulle grundas ute- slutande i ekonomiskt rationella
            överväganden eller en bedömning av inom vilket samhälle eller
            vilken sambhällstyp, som arbetskraftsproblemet under för personalen
            tillfredsställande former bäst kan lösas. Uppenbarligen sker misstag
            i sådana avseenden, misstag som i större utsträckning skulle kunna
            undvikas genom en ytterligare förbättring av samarbetet mellan
            näringslivets och samhäl- lets organ. Det torde t. ex. i en del
            fall kunna vara såväl samhällsekonomiskt som företagsekonomiskt
            riktigt att förlägga ny företagsamhet till ett område, som hotas
            av stagnation eller folkminskning men som har en relativt god
            bostads- tillgång och redan fungerande kommunala maskinerier,
            skolor och serviceanlägg-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-003.pdf"/>
          <fw xml:id="i-YNZsCPp8KRUcDRzgHGZC3p">
            Motioner i Andra kammaren, nr 514 år 1962 3
          </fw>
          <p xml:id="i-HdAPHWeJn1bThr7b6rF6rK">
            ningar, i stället för att förlägga samma företagsamhet inom en
            icke exploaterad del av ett expansionsområde, där man då skulle
            tvingas till en fullständig nypro- duktion av bostäder, offentliga
            institutioner, skolor etc. Många beslut, byggande på ett sådant
            resonemang, torde i själva verket redan ha fattats, när det gäller
            företagslokalisering. Skulle fall uppkomma, där den samlade samhällsekonomiska
            bedömningen pekar i någon annan riktning än den företagsekonomiska
            eller där särskilda övergångssvårigheter föreligger, kan vi väl
            tänka oss, att samhället ger någon form av ekonomisk uppmuntran
            under en tid till förläggandet av ny företagsamhet till ett stagnationsområde.
            Ett system av denna art, vilket under alla förhållanden måste
            få en relativt begränsad omfattning, bör dock admini- streras
            i samarbete mellan lämpliga statliga organ och näringslivets organisa-
            tioner. En tävlan mellan kommunerna om att ge kommunala subventioner
            av olika slag för att locka till sig ny företagsamhet kan säkerligen
            inte leda till ekonomiskt sunda konsekvenser. Tendenser i denna
            riktning betraktar vi därför som olyckliga. Delproblem av i detta
            stycke berörd art kan emellertid icke när- mare utvecklas här.
            Självklart har det icke heller varit vår mening att göra gällande,
            att medbor- garnas egna önskningar beträffande val av bosättningsmiljö:
            storstad, annan tät- ort eller landsbygd, alltid skulle stå i
            överensstämmelse med det samhällsekono- miskt mest önskvärda eller
            ur samhällsmoraliska eller kulturella synpunkter — i den mån det
            nu över huvud taget är möjligt att anlägga några synpunkter i
            dessa sammanhang — mest tillfredsställande. För oss avgörande
            är helt enkelt att vi anser, att människornas egen värdering av
            var de vill bo skall vara utslagsgivande. Därför avvisar vi tvångsmetoder.
            Medborgarnas rätt att sträva efter en bosättningsmiljö i överensstämmelse
            med deras egna värderingar får inte beskäras. En tvångsdirigering
            av företagslokali- seringen skulle starkt minska utsikterna till
            bästa möjliga anpassning av den- samma såväl till ekonomiska effektivitetskrav
            som till arbetskraftens krav på bosättningsmiljö. Med denna utgångspunkt
            blir det då också för oss självklart, att statens poli- tik, när
            det gäller bostadsbyggandets lokalisering, sammansättning och
            omfattning, måste beakta de anspråk som av tvångsmedel opåverkade
            befolkningsrörelser och önskemål om bosättningsmiljö ställer.
            Några siffror, som visar bostadsbristens utbredning, ger vid handen
            att en sådan inriktning av de statliga åtgärderna hit- tills inte
            på ett något så när tillfredsställande sätt ägt rum. Dessa siffror
            för bo- stadsbristens omfattning och sammansättningen av bostadsköerna
            inom bristom- rådena är erfarenhetsmässigt behäftade med betydande
            felmarginaler, och olika försök som gjorts att »rensa» uppgifterna
            har, som ovan framhållits, visat att den faktiska bristen antagligen
            är mindre än den redovisade. Felkällorna torde emellertid vara
            ungefär desamma inom alla områden, varför de ger en ganska klar
            bild av bostadsförsörjningsläget i olika delar av landet. Siffrorna
            visar föl- jande:
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-004.pdf"/>
          <fw xml:id="i-QAFx7aya9dtuWa5izFKN9f">
            4 Motioner i Andra kammaren, nr 514 år 1962
          </fw>
          <p xml:id="i-Mne65AfD8YgUET18tomqUD">
            Antal bostadssökande i 9, av hela befolk- | ningen i resp. grupp
            Procen- Antal Inom kommunen | Sökande "| tuell för- Kommungrupp
            kommu- bosatta sökande bosatta | Samtliga delning av PER i annan
            | sökande samtliga med egen | utan egen| kommun sökande lägenhet
            | lägenhet KA Kd Zz Z Stor-Stockholm ........... 18 5,46 5,72
            2,26 13,43 44,5 Stor-Göteborg ............ 5 | 7,82 3,88 2,23
            13,93 19,2 Malnö: ::3s:ssonmssmsensess 1 | 7,28 2,01 1,21 10,50
            T2 Kommuner med 30 000—100 000 inv. ...... 20 3,84 2,03 1,03 6,90
            21,7 20 000—30 000 inv. ....... 11 2,31 1,35 0,95 4,61 3,9 mindre
            än 20 000 inv. ..... 25 1,69 0,90 0,72 3,31 3,5 Samtliga undersökta
            kom- MUNET sosressereeserrra 80 4,76 3,27 1,55 9,59 100,0
          </p>
          <p xml:id="i-AaUsFTRZmwXzQcX36M7R2P">
            Enligt dessa siffror skulle alltså antalet registrerade bostadssökande
            i Stor- Stockholm och Stor-Göteborg uppgå till mellan 13 och 14
            9, av hela befolk- ningen, för Malmö är siffran något över 10
            94 och genomsnittet för samtliga undersökta kommuner något under
            1099. Då bakom varje bostadsansökan säkerligen i genomsnitt finns
            betydligt mera än en person, framgår härav, även om siffrorna
            vid en fingranskning skulle reduceras, att en skrämmande stor
            del av hela befolkningen i de mest utpräglade bristområdena står
            i bostadskön. Vidare framgår att inte långt ifrån hälften av hela
            den något så när mätbara bostadsbristen skulle finnas i Stor-Stockholmsområdet,
            ungefär en femtedel i Stor-Göteborg och en ytterligare femtedel
            i kommunerna med mellan 30 000 och 100 000 invånare. Det intryck
            som ovanstående tabell förmedlar är otvivelaktigt, att den stat-
            liga politiken icke tillräckligt beaktat bostadsbyggandets inriktning
            efter de fak- tiska behoven inom olika områden. Fördelningen av
            statliga lån har t.ex. icke befunnit sig i harmoni med de faktiska
            befolkningsströmmarna. I många fall torde emellertid orsaken vara
            en bristfällig och ej tillräckligt förutseende kom- munal planering
            eller regionplanering inom folkökningsområdena. Så länge det nuvarande
            systemet med i stor utsträckning statlig finansiering av bostadsbyg-
            gandet består — vi återkommer framdeles till denna fråga — måste
            man dock uppmärksamma detta systems betydelse för bostadsbyggandets
            lokalisering. Vi drager av de här påpekade omständigheterna följande
            primära slutsatser:
          </p>
          <p xml:id="i-AUN8JsEu3PFDRdbJvuJSVw">
            1. Arbetet med uppgörandet av långsiktiga, genomarbetade och
            kontinuerligt reviderade kommunala och regionala bostadsförsörjningsplaner
            under beak- tande av inträffade och väntade befolkningsförändringar
            måste energiskt påskyndas. Vederbörande statliga organ bör anmodas
            ställa expertis till för- fogande för men naturligtvis inte söka
            diktera innebörden av sådan kommu- nal och regional planering.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-005.pdf"/>
          <fw xml:id="i-KGWXfPwcdPKisiogtWhhmi">
            Motioner i Andra kammaren, nr 514 år 1962 5
          </fw>
          <p xml:id="i-7ZKxDB6fwMvNniLJ7PGMM8">
            2. Bostadspolitiken bör inte verka hindrande på befolkningsrörelserna,
            följsamt bidraga till bostadsbristens avveckling och under inga
            förhållanden verka konserverande på densamma.
          </p>
          <p xml:id="i-MnL13dqu34Tzvuxx5ycvL9">
            Vi anser att riksdagen i sitt uttalande om de allmänna riktlinjerna
            för bostads- politiken bör understryka dessa krav. I samband med
            en önskvärd övergång till en större andel av enfamiljshus i hela
            bostadsproduktionen bör riksdagen i anslutning till ovannämnda
            punkt 1 också betona hur synnerligen angeläget det är, att stads-
            och regionplaneringen i tid inriktar sig på en dylik förändring
            av bostadsbyggandets struktur. Vidare bör riksdagen framhålla
            betydelsen av att de erforderliga kommunala investe- ringarna
            i samband med en sådan utveckling, gator, vägar, avloppssystem
            och andra erforderliga serviceanläggningar kan på ett tillfredsställande
            sätt full- följas. Städerna kommer att bli mera utbredda. Dessa
            »tätorter» med i avsevärd grad bevarad landsbygdskaraktär på relativt
            långa avstånd från, ehuru »sam- manlevande» med, större centra
            kommer att uppstå. I viss utsträckning kommer i bilsamhället familjer
            med i tätorterna arbetande medlemmar att vilja bosätta sig i moderna
            egnahem på den rena landsbygden. De praktiska förutsättningarna
            för de båda sistnämnda bebyggelsetyperna kommer att öka, bl.a.
            genom för- bättrad avloppsteknik. Större möjligheter kommer att
            finnas till ett mindre abrupt och mera harmoniskt möte mellan
            stad och landsbygd. Bebyggelsety- perna kommer att med en klok
            planering kunna flyta in i varandra på ett mju- kare sätt än för
            närvarande, förbindelserna mellan de olika typerna kommer att
            bli livligare. I en sådan utveckling ligger också väsentliga fördelar
            av olika slag för omfattande områden inom den nuvarande landsbygden.
            Det är en framsynt regionplanerings uppgift att också förverkliga
            dessa.
          </p>
          <p xml:id="i-GkAQ95wvpyNDdUHzbvrS5d">
            Bostadsbyggandets omfattning och struktur
          </p>
          <p xml:id="i-Qk4BHRoRPuXTEb5AH38suD">
            En grov bild av bostadsbyggandets utveckling under senare år
            kan erhållas ur följande tabell:
          </p>
          <p xml:id="i-Hw1pt2XaMXGU6hvaRUDyoj">
            Ar Totalt antal färdig- Därav i en- och två- | I ställda lägenheter
            familjshus samt radhus i småhus 1951 39 800 10 800 27 1952 44
            700 8 400 19 1953 51 900 9 500 18 1954 58 200 12 500 21 1955 57
            000 16 400 29 1956 56 900 15 900 28 1957 64 500 17 100 26 1958
            62 200 17 400 28 1959 69 300 17 900 26 1960 68 300 17 300 25
          </p>
          <p xml:id="i-VjYb8TRCyeEnJmHWNpbzCa">
            Som jämförelse kan nämnas att under åren 1931—1935 byggdes i
            genomsnitt 34 Y/g av lägenheterna i småhus och under åren 1936—1940
            28 Yo.
          </p>
          <p xml:id="i-Dza7SFxzaup93RhNNmtCPE">
            1" — Bihang till riksdagens protokoll 1962. 4 saml. Nr 514
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-006.pdf"/>
          <fw xml:id="i-HVu5bCPdhRM692R1yaKTyM">
            6 Motioner i Andra kammaren, nr 5114 år 1962
          </fw>
          <p xml:id="i-Ho9nHD7nbDWk3tEaGk7Y5V">
            Av dessa siffror framgår klart, att någon tendens till en ökning
            av en- och två- familjshusens samt radhusens andel i den totala
            produktionen icke kan sägas framträda i vårt land under senaste
            tjugoårsperioden. Under innevarande år synes det möjligt att småhusens
            andel av den totala produktionen kommer att öka något 1 jämförelse
            med 1960, och för budgetåret 1961/62 anger socialminis- tern uppskattande
            siffror, som antyder en ytterligare ökning till ca 32 7, småhus.
            Denna siffra, som för övrigt torde vara synnerligen osäker, är
            emellertid vid internationella jämförelser med länder, som har
            en vad hustyperna beträffar hög bostadskultur, alltjämt låg. Sålunda
            var procenten lägenheter i småhus i nedanstående länder och under
            angivna år följande:
          </p>
          <p xml:id="i-D8EjnfELNcsyAK6aHmyfwR">
            USÅ smimines 1960 8297, (en- och tvåfamiljshus) Belgien ......
            1960 70970 (&gt; &gt; » ) Norge ....... 1958 62970 (» &gt; » )
            Storbritannien 1960 58970 (enbart enfamiljshus ) Nederländerna
            1960 54970 (oo » ) Danmark .... 1960 50970 ( &gt; &gt; ) Väst-Tyskland
            1960 47 Yo — (en- och tvåfamiljshus) Finland ...... 1960 449 (»
            oo» &gt; )
          </p>
          <p xml:id="i-PHFUJfnYdTDGoBXgYRJMnq">
            Gjorda undersökningar beträffande bostadsefterfrågans framtida
            utveckling i Sverige visar en närmast överväldigande inriktning
            på enfamiljshus. Även om dessa undersökningar måste betraktas
            med åtskilliga reservationer, då de knap- past tillfredsställande
            beaktar vare sig enskildas möjligheter att av ekonomiska skäl
            realisera sina önskningar eller de offentliga organens möjligheter
            att leve- rera erforderliga planer och serviceanläggningar, är
            det enligt vår mening icke någon tvekan om att den nuvarande produktionsinriktningen
            är allvarligt fel- avvägd i betraktande av den inriktning av förväntningar
            och efterfrågan, som kan förutses. Detta framträder än tydligare
            om man tar i betraktande de strukturföränd- ringar inom det totala
            bostadsbeståndet, som ägt rum i Sverige efter kriget. Under perioden
            1946—1960 byggdes 603000 lägenheter i flerfamiljshus och 219 000
            lägenheter i småhus. Samtidigt har emellertid nettoavgången av
            äldre bostäder utgjort 124 000 lägenheter i flerfamiljshus och
            200 000 i småhus. Netto- tillskottet av bostäder under hela efterkrigstiden
            har sålunda utgjort 479 000 lägenheter i flerfamiljshus och endast
            19 000 i småhus. Härigenom har småhusens andel av hela lägenhetsbeståndet
            minskat från 57 ZY år 1945 till 47 7, år 1960. Detta är en utveckling
            helt i strid mot den, som måste betraktas som önskvärd. Mot denna
            bakgrund är det visserligen tillfredsställande att departements-
            chefen i statsverkspropositionen uttalar, att den av statsmakterna
            fastställda totala ramen för långivningen till småhusbyggandet
            skall fritt få bestämmas av de framkommande bygginitiativen på
            detta område. Men enligt vår mening är detta alldeles otillräckligt
            för att åstadkomma en erforderlig tillrättavridning av bostadsproduktionens
            struktur och bebyggelse- miljöernas utformning i vårt land. Härför
            kräves en sådan successiv och mål-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-007.pdf"/>
          <fw xml:id="i-5zRfQQHuhfvsRHUwR6cWQE">
            Motioner i Andra kammaren, nr 514 år 1962 7
          </fw>
          <p xml:id="i-SH9LssJXWpk5BJdNiJxRYE">
            medveten omläggning av all berörd planeringsverksamhet och ett
            sådant sam- arbete mellan olika kommunala och regionala organ
            som endast kan komma till stånd genom att bostadspolitiken söker
            fixera sina mål och statsmakterna be- driver en intensiv upplysningsverksamhet
            i anslutning därtill. Det finns ingen anledning, varför vi i Sverige
            för framtiden skulle inrikta oss på en mer otillfredsställande
            struktur inom bostadsbyggandet än länder, som har med våra jämförliga
            eller sämre resurser. Tvärtom borde vi naturligtvis bestämt gå
            in för att skapa bebyggelsemiljöer av ett nytt slag, som bestämt
            in- riktades på framför allt för familjerna lämpliga bosättningsförhållanden
            och bryta den monotoni, som i alltför stor utsträckning präglar
            den nuvarande pro- duktionen. Vi anser att som en målsättning
            i nuvarande läge bör uppställas, att vid 70- talets början uppnås
            en andel för lägenheter i småhus, som motsvarar 50 Yo av den totala
            nyproduktionen per år. Denna siffra bör emellertid höjas, om det
            visar sig möjligt att genomföra omläggningen av planeringen i
            en snabbare takt än vad vi nu vågar räkna med på grund av de försummelser
            som skett beträf- fande utbildningen och användningen av erforderlig
            expertis. Vi vill även nu betona att från vårt håll har vid upprepade
            tillfällen framhål- lits, att ett fortsatt forcerat byggande av
            stora hyreshus på platser där småhuset kan väntas komma att dominera
            i framtiden, innebär en påtaglig fara för felin- vestering. Den
            uppgift statsmakterna nu ställs inför är att finna utvägar för
            att åstadkomma ett ökat småhusbyggande. De statliga lånevillkoren
            för egnahem har under senare år varit ogynnsamma, beroende på
            att det högsta belåningsvärdet satts för lågt, varigenom egnahems-
            byggarnas egen insats i många fall blivit för stor. Detta har
            verkat återhållande på intresset för att bygga egnahem. De nya
            anvisningar, som nu utfärdats för beräkning av egnahemslån, innebär
            emellertid i detta avseende en betydande för- bättring. Kommunernas
            önskemål och uppfattning spelar emellertid en stor roll för bostadsbyggandets
            sammansättning, dels emedan långivningen fördelas på grundval
            av kommunernas uppgifter om bostadsbehovet och dels emedan en
            förutsättning för ökat egnahemsbyggande är att kommunerna ser
            till att det finns exploateringsfärdig mark att tillgå för detta
            ändamål. Det är omöjligt att åstadkomma en mera betydande övergång
            från flerfamiljshusbyggande till småhus om inte kommunerna är
            intresserade av att en sådan övergång kommer till stånd. Detta
            understryker ytterligare behovet av ömsesidig rådplägning och
            information mellan statliga och kommunala myndigheter. Om vi därefter
            övergår till bostadsbyggandets omfattning konstaterar vi till
            en början att socialministern räknar med anslagsramar avseende
            innevarande budgetår, motsvarande 73 000 lägenheter, och för nästa
            budgetår på samma sätt med anslagsramar, motsvarande 75 000 lägenheter.
            Då de av oss föreslagna om- läggningarna av lånevillkoren, avseende
            att skapa samma förutsättningar och lika konkurrensvillkor för
            skilda företagsformer, medger en produktion av ytter-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-008.pdf"/>
          <fw xml:id="i-2m9PYqH2ZD56znbWbmB3vm">
            8 Motioner i Andra kammaren, nr 514 år 1962
          </fw>
          <p xml:id="i-H9Db8rZDAjgF7dPhggR577">
            ligare minst 2000 lägenheter inom samma anslagsram, anser vi
            emellertid att den av riksdagen för nästa budgetår preliminärt
            faställda ramen skall omfatta 77 000 lägenheter. Ramen för extra
            bostadstillskott på orter med svår bostadsbrist och stort ar-
            betskraftsbehov kan därmed höjas från av socialministern föreslagna
            5 000 till 7 000 lägenheter. Vi har emellertid också den bestämda
            meningen att det är särskilt viktigt att riksdagen nu uttalar
            sig om den lämpliga omfattningen av bostadsproduktionen på något
            längre sikt. Det är tydligt att bostadsstyrelsen och andra planerande
            statliga och kommunala organ har behov av en riktpunkt för långsiktsplane-
            ringen. Statsmakterna bör icke tveka att ange en sådan, som självklart
            kan bli föremål för revision om alldeles särskilda omständigheter
            så påkallar. Dylika omständigheter måste emellertid vara av mycket
            tungt vägande beskaffenhet. Bostadsbyggandet kan icke, annat än
            i mycket begränsad utsträckning, få tjänst- göra som konjunkturregulator.
            Under alla förhållanden är det bättre att ha en kontinuerligt
            översedd långsiktsplan än att inte ha någon sådan plan alls. Att
            begära, som socialministern synes beredd till, att bostadsstyrelsen
            utan några meningsyttringar från statsmakternas sida skulle uppgöra
            sådana planer, synes oss obilligt och ägnat att undanskjuta det
            ansvar, som regering och riksdag måste taga för bostadsförsörjningen.
            Till 70-talets början är det skäligt att räkna med en stegring
            av bostadspro- duktionen till att omfatta 100 000 lägenheter per
            år. Vi baserar detta omdöme på att produktionsökning och produktivitetsförbättring
            inom bostadsbyggandet i Sverige, särskilt i betraktande av den
            svåra bostadsbristen och det stora sane- ringsbehovet i vårt land,
            borde kunna hållas i närheten av den nivå för den all- männa framstegstakten,
            som inom OECD angivits som önskvärd under 60-talet. Från här angivna
            utgångspunkter föreslår vi att riksdagen, dels skall uttala sig
            för en ram för bostadsbyggandet under nästa budgetår om 77 000
            lägenheter, dels uttala sig för att en stegring av produktionen
            bör eftersträvas, så att den när 70-talet börjar kommer att uppgå
            till 100 000 lägenheter, av vilka bortåt 50 000 i småhus, dels
            begära att bostadsstyrelsen, byggnadsstyrelsen och arbetsmarknadssty-
            relsen efter inhämtande av uppgifter från regionala och kommunala
            organ till Kungl. Maj:t inkommer med förslag till sådan medverkan
            från statens sida till planerings- och andra åtgärder som härför
            synes erforderliga under beaktande av kommunernas och regionernas
            frihet att utforma bebyggelsestrukturen.
          </p>
          <p xml:id="i-HHxUjDqCoCjiebrpFKMw3L">
            Lånevillkor, generella subventioner, familjebostadsbidrag
          </p>
          <p xml:id="i-2XxPC213kt116PNopiivhZ">
            De statliga stödåtgärderna till bostadsbyggandet är i första
            hand avsedda att sänka hyran i nyproducerade lägenheter. Men det
            sätt på vilket stödet utfor-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-009.pdf"/>
          <fw xml:id="i-PWTGnD2Ec2GaXdaJ6vA7qy">
            Motioner i Andra kammaren, nr 514 år 1962 9
          </fw>
          <p xml:id="i-A4wixhqQpKYesPrDhaJLpK">
            mats i detalj kan också ha viss inverkan på bostadsbyggandets
            inriktning i olika avseenden. Det är därför nödvändigt att man
            vid detaljutformningen av bo- stadsstödet utgår ifrån klara riktlinjer
            om vad man vill uppnå med den statliga bostadspolitiken. Det räcker
            inte med vagt utformade programmatiska uttalan- den om att det
            bör byggas goda bostäder, utan det måste finnas konkreta mål-
            sättningar rörande olika avsnitt av bostadsproduktionen. Detta
            innebär att om man vill uppnå exempelvis en trivsammare miljö
            i bo- stadsområdena, snabbare sanering av städernas centrala delar,
            ett ökat sparan- de inom bostadssektorn, konkurrens mellan olika
            företagsformer samt ökat ut- rymme för småhusproduktion, så bör
            lånevillkoren och andra åtgärder utformas så att de kan beräknas
            leda utvecklingen inom bostadsproduktionen i den öns- kade riktningen.
            Det har enligt vår mening brustit i det avseendet, stödåtgär-
            derna har utformats mera på en slump och besluten har inte dikterats
            av klart preciserade målsättningar. Vi skall i det följande påvisa
            vissa brister i stödåt- gärdernas detaljutformning samt föreslå
            ändringar, som enligt vår mening skulle få en gynnsam inverkan
            på utvecklingen inom vissa avsnitt av bostadsproduk- tionen.
          </p>
          <p xml:id="i-WmMutXDutn4iiRkQpz9FdH">
            Tomtkostnader och lånevillkor
          </p>
          <p xml:id="i-CD3TeRiMokYzvpBJxjz8yb">
            Vi har tidigare berört den omvälvning av bostadsmiljöerna, som
            en starkt steg- rad andel för småhusen i produktionen måste medföra.
            Vi återkommer här till vissa andra miljöfrågor. Även där småhusområden
            icke är lämpliga är det uppen- bart, att en hög bostadsstandard
            förutsätter inte endast utrymme och kvalitet inom lägenheterna
            utan också en god bostadsmiljö. Det är obestridligt att stadsplanestandarden
            i många fall inte varit tillfreds- ställande. Gemensamhetsanordningar
            såsom parker, lek- och parkeringsplatser har varit otillräckliga
            och trafiklösningarna otillfredsställande. En strävan att pressa
            in ett så stort antal lägenheter som möjligt på ett markområde
            synes i många fall ha haft avgörande betydelse. Den metod som
            hittills tillämpats vid värdering av tomtmark torde ha bi- dragit
            till den överexploatering av marken, som kännetecknat många stadspla-
            ner. Marken har nämligen åsatts ett visst pris per kvm av en våningsyta,
            som enligt stadsplanen får uppföras på området. Ju fler kvm man
            lyckats pressa in, ju högre har marken värderats. Markägarna,
            de må ha varit kommuner eller enskilda, har därigenom blivit ekonomiskt
            intresserade av att den tillåtna vå- ningsytan blivit stor i förhållande
            till markytan, vilket i många fall inneburit snålt tilltagna grönytor
            samt lek- och parkeringsplatser. Den statliga kontrollen av tomtpriserna
            har sålunda i viss mån lett till en överexploatering av marken.
            Bostadsstyrelsen har nu utfärdat nya anvisningar för granskning
            av tomtkost- naden i flerfamiljshusärenden. Den nya metoden kan
            inte sägas, på samma sätt som den hittills använda, stimulera
            till överexploatering av marken. Anvisning- arna innebär att,
            om ansökan gäller tertiärlån till hus i ytterområde, skall på
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-010.pdf"/>
          <fw xml:id="i-2b22LsnWBDe21jc9uxTnjf">
            10 Motioner i Andra kammaren, nr 514 år 1962
          </fw>
          <p xml:id="i-MhUazZvhc5ditohwWmjPDK">
            grundval av ortens pris prövas om råmarkskostnaden, uttryckt
            i kronor per kvm mark, kan godtagas. Anses den vara för hög skall
            ansökan avslås. Om råmarkspriset godkännes, återstår emellertid
            att avgöra hur hög tomtkost- nad, som skall godtagas vid beräkning
            av storleken av det statliga lånet. Här skall tydligen kostnaden
            beräknas per kvm våningsyta och bli beroende av den i ortkoefficienten
            för belåningsvärdet ingående tomtkostnadsdelen. Om den fak- tiska
            kostnaden för färdig mark överstiger nämnda kostnadsdel, skall
            lånean- sökan inte avslås, men lån skall beviljas endast till
            belopp som svarar mot den i ortskoefficienten ingående tomtkostnaden.
            Om exploateringskostnaderna är höga eller om man varit frikostig
            med mark för gemensamma ändamål, kommer alltså det statliga lånet
            att beräknas efter lägre produktionskostnad än den verkliga. Toppkapitalet
            får då anskaffas på annat sätt. Även denna metod kan i vissa fall
            stimulera till ett alltför hårt utnyttjande av tomtmarken. Om
            exploateringskostnaderna är höga uppnår man en fördel genom att
            pressa in så stort antal lägenheter som möjligt på området. Härigenom
            ökas möjligheten att den färdiga tomtmarken inte kommer att kosta
            mer per kvm våningsyta än tomtkostnadsdelen i ortskoefficienten.
            Det statliga lånet kan därigenom utgå för hela produktionskostnaden.
            Metoden innebär också, att om man avsätter rikligt med mark för
            grönytor samt lek- och parkeringsplatser, så får kostnaden härför
            anskaffas på annat sätt än genom statliga lån. I sådana fall utgår
            inte den statliga räntesubventionen för kostnaderna för gemensam-
            hetsanordningarna. Den nya metoden för värdering av tomtmark kan
            således inte sägas innebära en positiv stimulans för strävanden
            att skapa en god bostadsmiljö. Goda gemen- samhetsanordningar
            kan för de boende vara lika värdefulla som standardsteg- ringar
            inom lägenheten och borde utgöra skäl för standardtillägg till
            belånings- värdet. Vi föreslår att riksdagen i skrivelse till
            Kungl. Maj:t ger till känna de synpunkter som här framhållits.
            Vi skall vidare här taga upp det avsnitt av saneringsproblemet
            som samman- hänger med tomtvärderingen. Denna värdering har hittills
            tillgått så att man till den tomtkostnad per kvm våningsyta, som
            fastställts för samhällets ytter- områden, lagt ett s.k. lägestillägg
            för centralt belägna tomter. Detta tillägg skulle egentligen motsvara
            den större betalningsvillighet, som betingas av ett gott bostadsläge
            i centrala stadsområden. Att bestämma storleken av detta till-
            lägg centralt är naturligtvis en mycket svår uppgift. Bestämmes
            det för lågt i förhållande till den bostadssökande allmänhetens
            värdering av ett centralt läge, kan en annars önskvärd och möjlig
            sanering förhindras. Att så skett i vissa fall torde vara obestridligt.
            I bostadspolitiska organisationskommitténs betänkande heter det
            på tal om prissättning av centrala tomter bl. a. följande: »Om
            de stat- ligt godkända tomtpriserna är klart orealistiska, förhindras
            statsfinansierade bostadsproducenter att deltaga i saneringsverksamheten,
            vilken i så fall kommer att förbehållas privatfinansierade byggnadsföretagare.»
            De nya anvisningar som utfärdats för värdering av tomtmark innehåller
            vis-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-011.pdf"/>
          <fw xml:id="i-VMw6hhX1WvW3UntaeW6Jnu">
            Motioner i Andra kammaren, nr 514 år 1962 11
          </fw>
          <p xml:id="i-PjvjfDWNBGitof7wMJuH62">
            sa nyheter även beträffande värdering av saneringstomter. Någon
            förhöjning av det statliga lånet och ränteeftergiften till följd
            av hög tomtkostnad för sane- ringstomter skall inte komma i fråga.
            Tertiärlånet skall emellertid kunna lyftas ur säkerhetssynpunkt,
            varigenom möjliggöres ökad primär- och sekundärkredit. Att låntagarna
            får betala marknadsränta för den del av lånet som svarar mot den
            extra tomtkostnaden vid saneringsföretag finner vi befogat. Det
            är knap- past motiverat eller nödvändigt att statliga subventioner
            utgår för den överkost- nad som saneringstomterna betingar. Det
            förefaller emellertid som om även de nya anvisningarna skulle
            innebära en alltför stelbent prövning av tomtkostna- den. De kommunala
            myndigheterna bör enligt vår mening genom sin lokalkänne- dom
            ha stora förutsättningar att bedöma hur de bostadssökande på orten
            kan beräknas värdera ett centralt bostadsläge jämfört med att
            bo i ytterområdena. Förmedlingsorganen bör därför få ökat inflytande
            när det gäller att värdera cen- tralt belägna tomter. En sådan
            decentralisering av värderingen underlättas när storleken av statens
            lån och subvention inte påverkas av denna värdering. Det är nödvändigt
            finna former som innebär att man undviker att en stelbent värde-
            ring av tomterna förhindrar en sanering, som vid en mera realistisk
            värdering skulle vara ekonomiskt genomförbar.
          </p>
          <p xml:id="i-KBbyAdEJ1VwPGyB2ajGQoQ">
            Lika konkurrensvillkor, sparande inom bostadsselktorn
          </p>
          <p xml:id="i-Rfx7nXx2pGfzBqhErPR8X8">
            Den statliga bostadspolitiken har kritiserats från vårt håll
            emedan den inte utformats så att den verkat i riktning mot ett
            högt bostadssparande. Hel- eller halvkommunala företag, som erhåller
            hundraprocentiga statliga lån, har favori- serats på bekostnad
            av enskild och kooperativ bostadsförvaltning, som arbetar med
            egna insatser. De kooperativa företagen har också som lån erhållit
            en större del av byggnadskapitalet än tidigare. Detta har minskat
            den egna insatsen och därmed bostadssparandet från deras sida
            som velat ha lägenhet. Men lånevillkoren har också utformats så
            att de medfört ett obetydligt spa- rande från dem som redan fått
            lägenhet. Amorteringstiden har varit längre än före kriget, och
            dessutom har systemet med subventionerad ränta på alla lån för
            ett bostadsföretag motverkat intresset för att göra extra amorteringar
            på lånen. Resultatet har blivit att bostadssektorn kan sägas vara
            mera tärande på kapital än tidigare. Bostadspolitiska utredningen
            föreslog att lånegränsen för kooperativa företag skulle sänkas
            från 95 Y, till 92 Z,. Den egna insatsen skulle härigenom höjas
            från 59, av belåningsvärdet till 8 Z,. Om ett organiserat bostadssparande
            genom- föres mera allmänt bör en sådan höjning kunna vidtagas
            utan risk för att det kooperativa bostadsbyggandet minskar i omfattning.
            Vi föreslår därför att låne- gränsen för kooperativa företag bestämmes
            till 92 7, av belåningsvärdet. För att ytterligare öka bostadssparandet
            bör amortering av bostadslånen ut- över vad lånevillkoren föreskriver
            stimuleras. Det bör i första hand ske genom
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-012.pdf"/>
          <fw xml:id="i-AA5oPb97mWrQZ1ps3GTyjo">
            12 Motioner i Andra kammaren, nr 514 år 1962
          </fw>
          <p xml:id="i-J2jrhP5YNYg1NyNdcp3Yq7">
            att göra amorteringssparandet mera lönande än sparande i form
            av insättningar på bank. Så är inte fallet så länge alla lån i
            ett bostadsföretag löper med lägre ränta än insättningsräntan
            i bank. I ett för några år sedan avgivet betänkande, Förenklad
            bostadslångivning (SOU 1957:44) föreslog utredningsmannen, över-
            direktör Almeby, att ränteeftergifterna för flerfamiljshus skulle
            utbetalas i form av ett schablonbidrag per kvm lägenhetsyta och
            för enfamiljshus i form av ett bidrag per lägenhet. För att stimulera
            låntagarna till extra amorteringar borde enligt utredarens mening
            schablonbidragen utgå med samma belopp även om lånen helt eller
            delvis amorterats. Detta förslag överensstämmer med tidigare motionsyrkanden
            från vårt håll. Det är emellertid lika viktigt att stimulera extra
            amorteringar på de statliga lånen. För bostadshus som ej har bunden
            tertiärlåneränta förefaller det enklast att höja tertiär- och
            egnahemslåneräntan till ungefär samma nivå som mark- nadsräntan
            och i stället koncentrera stödet till ett enhetligt schablonbidrag.
            Detta bör avvägas så att det i genomsnitt inkluderar det stöd
            man vill ge såväl i form av ränteeftergifter på bottenlånen som
            i form av nedsatt ränta på de statliga lånen. Ur bostadskonsumenternas
            synpunkt är det önskvärt med konkurrens såväl beträffande bostadsbyggande
            som bostadsförvaltning. Att de offentliga bostads- företagen får
            tävla med kooperativa och enskilda företag, som arbetar under
            ungefär samma villkor, utgör den bästa garantien för att bostadsförvaltningen
            sköts på ett tillfredsställande sätt. Som det statliga bostadsstödet
            nu är utformat kan man inte tala om konkur- rens på lika villkor
            mellan olika företagsformer. Statens hyressubvention utgår i form
            av nedsatt ränta på bostadslånen. En tertiärlåneränta på fyra
            procent innebär i nuvarande ränteläge en betydande subvention.
            Ett s.k. allmännyttigt bostadsföretag får emellertid tertiärlån
            mellan 70—100 Z, av byggnadskostna- den, medan ett enskilt bostadsföretag
            får lån endast mellan 70—85 970. Det är enligt vår mening felaktigt
            att en del av det statliga bostadsstödet skall utgå i form av
            nedsatt ränta på lån, som utgår med så olika belopp till olika
            företags- former. Vi har i det föregående föreslagit att bostadsstödet
            i fortsättningen skall ges i form av ett enhetligt schablonbidrag,
            som skall inkludera såväl ränteeftergiften på bottenlånet som
            den nedsatta räntan på tertiärlånet. Självklart förutsätter vi
            att detta schablonbidrag skall utgå med samma belopp oavsett företagsform.
            Härigenom uppnås större rättvisa och mera likvärdiga konkurrensvillkor.
            Att man på kommunalt håll inte betraktar risken för förluster
            i framtiden på grund av överskott på lägenheter i flerfamiljshus
            som särskilt oroande kan bero på att man räknar med att staten,
            som ger topplån i bostadsföretagen, tar alla sådana risker. Riskfördelningen
            är emellertid oklar, kommunerna kan nog kom- ma att få ta en del
            av den förlust, som kan uppstå till följd av felbedömningar beträffande
            behovet av hyreslägenheter på orten. Bostadspolitiska utredningen
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-013.pdf"/>
          <fw xml:id="i-GVXy68Mk4kZZZmCChot2gK">
            Motioner i Andra kammaren, nr 514 år 1962 13
          </fw>
          <p xml:id="i-KB7m2xQSicTU5DCkfNWz1H">
            föreslog att lånegränsen för s.k. allmännyttiga företag skulle
            sänkas från 100 till 97 Z,. Härigenom skulle kommunerna få ta
            topprisken, vilket bör inverka på bedömningen av höghusbyggandets
            omfattning. Vi föreslår därför att riksdagen beslutar att lånegränsen
            för allmännyttiga företag skall sänkas i enlighet med bostadspolitiska
            utredningens förslag.
          </p>
          <p xml:id="i-VDqGAXhE85fXcYmcQ4dkpZ">
            De generella bostadssubventionerna
          </p>
          <p xml:id="i-NhtHYJei6g3mWZ2ennRnrZ">
            Statens utgifter för ränteeftergifter beräknas för innevarande
            budgetår uppgå till 260 000 000 kr. och för nästa budgetår till
            300 000 000 kr. Vid oförändrat ränteläge stiger detta belopp för
            varje ny årsproduktion lägenheter som tillkom- mer. Det har rått
            enighet om att de generella bostadssubventionerna borde suc- cessivt
            reduceras. Vi anser att planerna på det generella bostadsstödets
            successiva avveckling bör fullföljas och att beslut bör fattas
            av årets riksdag om en höjning av räntesatserna på de underliggande
            bostadskrediterna. Bostadsstyrelsen har i början av december föregående
            år redovisat en företa- gen undersökning rörande hyresnivån i
            hus uppförda under olika år. Av denna undersökning framgår att
            det föreligger en betydande hyresskillnad mellan hus uppförda
            före 1951 och senare uppförda hus. För att minska hyressplittringen
            bör därför räntan på underliggande krediter höjas något mer i
            hus uppförda före 1951. Staten betalar f.n. den del av räntan
            för primärlån i 40-talshusen som överstiger 4,5 9. För sekundärlån
            ligger gränsen 0,5 Yo högre. Vi föreslår att den garanterade räntan
            på dessa hus bör höjas med en procent, d. v. s. för primärlån
            från 4,5 till 5,5 Yo. För hus färdigställda 1951—1952 bör den
            garanterade räntan höjas med 0,75 I, från 4 I, till 4,75 YZ, och
            för hus färdigställda 1953—1957 från 3,5 till 4,25 Y, samt för
            senare färdigställda hus från 3,5 till 3,75 Yo. För helt bud-
            getår innebär detta en besparing för statsverket på omkring 90
            miljoner kr. Härav kan ca 45 miljoner kr. falla på budgetåret
            1962/63. Höjningen av räntorna bör hänföra sig till tiden från
            1 januari 1962. För att undvika hyreshöjningar för barnfamiljer
            med låga inkomster föreslår vi i det följande att bidragsbelop-
            pen för familjebostadsbidragen skall avsevärt förbättras. Besparingsutredningen
            föreslog att viss återbetalning skulle krävas av tidigare utbetalade
            räntefria stående delar av egnahemslån, som beviljats före 1953
            men inte avskrivits. Återbetalning borde enligt utredningens mening
            krävas endast i fråga om hälften av det beviljade beloppet. För
            egnahem uppförda 1948—1950 skulle sålunda 2 000 kr. amorteras
            och förräntas samt högst 4 000 kr. för sådana därefter uppförda
            hus som erhållit lån före 1 juli 1953. De återkrävda delarna skulle
            amorteras på 25 år och förräntas med 4 9/7 ränta. Med hänsyn till
            att dessa egnahem har dels egnahemslåneräntan för lånets hela
            löptid bunden till 3 Z, medan den utgör 49, för nyproducerade
            egnahem samt att de dessutom får behålla hälften av de räntefria
            delarna medan någon räntefri stående del inte utgår till nya egnahem,
            anser vi att besparingsutred-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-014.pdf"/>
          <fw xml:id="i-QJdqVAdNosbXRrU8ZfRuSr">
            14 Motioner i Andra kammaren, nr 5114 år 1962
          </fw>
          <p xml:id="i-DRAy4ztStNx3vLUA5LSATf">
            ningens förslag bör genomföras. Förräntning och amortering av
            dessa delar av lånen bör avse tiden från den 1 juli 1962. För
            helt budgetår innebär ett bifall till detta förslag en inkomst
            för statsverket på omkring 20 miljoner kr. Den subventionsavveckling,
            som vi föreslår, innebär alltså sammanlagt en be- sparing med
            110 miljoner kr., varav 55 miljoner kr. skulle falla på budgetåret
            1962/63.
          </p>
          <p xml:id="i-TBVxScinf9eu4Nab5UCCiQ">
            Familjebostadsbidragen
          </p>
          <p xml:id="i-2eKZmQxv1jyV4tBKXjT2UH">
            Bostadsstyrelsen har föreslagit att inkomststrecken för erhållande
            av familje- bostadsbidrag skall höjas med 1 000 kr. i varje inkomstintervall.
            Styrelsen hän- visade till att konsumentprisindex från 1958 till
            augusti 1961 har ökat från 152 till 163. Ökningen under perioden
            utgör drygt 7 79. De inkomststreck, som fastställ- des av 1959
            års riksdag, kan för en familj med helt bidrag beräknas motsvara
            en inkomst av 13 000—13 500 kr. Med bibehållen levnadsstandard
            motsvarar detta f.n. en årsinkomst av 14 000—14 500 kr. Departementschefen
            tillstyrker bostads- styrelsens förslag beträffande helt och reducerat
            bidrag men inte för förhöjt bidrag och för bidrag till ettbarnsfamiljer.
            Sedan bostadsstyrelsen avlämnade sitt förslag har riksdagen beslutat
            en höj- ning av ortsavdragen. I annat sammanhang föreslår vi att
            dessa avdrag skall höjas ytterligare. Bifalles vårt förslag kommer
            den sammanlagda höjningen av ortsavdragen att för gifta makar
            bli i ortsgrupp III 1020 kr., i ortsgrupp IV 860 kronor samt i
            ortsgrupp V 700 kr. Genom höjningen av ortsavdragen sjunker den
            beskattningsbara inkomsten, vilket vid prövningen av rätt till
            familjebo- stadsbidrag får samma verkan som en motsvarande höjning
            av inkomstgrän- serna. Vi tillstyrker emellertid departementschefens
            förslag emedan vårt förslag angående avvecklingen av de generella
            bostadssubventionerna motiverar att familjebostadsbidrag utgår
            till en vidgad krets av inkomsttagare. Höjningen av inkomststrecken
            bör emellertid inte begränsas till helt och reducerat bidrag utan
            omfatta även förhöjt bidrag samt bidrag till ettbarnsfamiljer.
            Enligt vår mening är det särskilt motiverat att förbättra bidraget
            för barnfamiljer med låga in- komster. För att för barnfamiljernas
            del kompensera den hyreshöjning som vårt förslag om räntegarantier
            medför föreslår vi också att riksdagen beslutar en provisorisk
            förbättring av bidragsbeloppen, utan att invänta förslag från
            den utredning om familjebostadsbidragen, som departementschefen
            förklarat sig ämna tillsätta. Bidragsbeloppen bör höjas för familjer
            med helt bidrag dels med 30 kr. per barn och dels 60 kr. per familj
            och år. För familjer med förhöjt respektive redu- cerat bidrag
            bör en däremot svarande höjning av bidragen företagas. Förslagets
            innebörd framgår av följande tabell.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-015.pdf"/>
          <fw xml:id="i-Dwn5kz9fUtiMd96jxgzC9G">
            Motioner i Andra kammaren, nr 514 år 1962 15
          </fw>
          <p xml:id="i-75Qd4C7b7RUigW4fExi3iW">
            Sammanlagt bidrag i kr. för familj med
          </p>
          <p xml:id="i-Fh4xjbM3YWwXGTtKnqE36N">
            Bidragstyp 1 barn 2 barn 3 barn 4 barn
          </p>
          <p xml:id="i-V1azDPkvpsD4UbDyhKpVoe">
            gäl- för- — gäl- för- gäl- för- gäl- för- lande slaget lande
            slaget lande = slaget = lande slaget
          </p>
          <p xml:id="i-CAjRomDmFy5U27FmTM3LW">
            Förhöjt bidrag I 1020 1200 1200 1410 1380 1620 I 1080 1260 1260
            1470 1440 1680 II 1140 1320 1320 1530 1500 1740 Helt bidrag I
            345 405 690 3810 870 1020 1050 1230 I 360 420 720 840 9200 1050
            1080 1260 TI 375 435 750 870 930 1080 1110 1290 Reducerat bidrag
            I 345 450 435 510 525 615 1 360 420 450 525 540 630 II 375 435
            465 540 555 645
          </p>
          <p xml:id="i-DrVNZHYLJ42GQRUvarbPvH">
            De nya bestämmelserna bör gälla från ingången av budgetåret 1962/63.
            Höj- ningen av bidragsbeloppen kan beräknas öka medelsbehovet
            med 20 miljoner kr. Anslagsposten under rubriken Bostadsrabatter
            bör därför höjas från 150 000 000 kr. till 170 000 000 kr.
          </p>
          <p xml:id="i-YPaNExK3hGbSr64C7FSkig">
            Finansieringsvillkoren för småhus
          </p>
          <p xml:id="i-K6s7jDRSfwp6S3VPWH4vnJ">
            I årets statsverksproposition förordar departementschefen ett
            av bostadssty- relsen framlagt förslag till gemensam lånekungörelse
            för flerfamiljshus och små- hus. Bakgrunden till bostadsstyrelsens
            förslag synes i första hand vara uppfatt- ningen att det skulle
            föreligga risk för att bostadsbyggandets inriktning på olika bostadsformer
            på ett icke önskvärt sätt påverkas av förefintliga olikheter i
            låne- reglerna för småhus och flerfamiljshus. Såvitt vi kan bedöma
            föreligger knappast som regel något påvisbart samband mellan belåningsvillkoren
            och valet av hustyp vid bebyggelseplaneringen. För- delningen
            av bebyggelsen på olika typer av flerfamiljshus och småhus fastställes
            redan vid upprättande och antagande av stadsplan. Härvid torde
            främst till- gången på tomtmark, gatumarksersättningens storlek,
            kostnaderna för lednings- dragning, markpriserna samt icke minst
            bostadsstyrelsens normer för värdering av tomtmark vid belåning
            vara de faktorer som påverkar valet av hustyp. Even- tuella alternativ
            i fråga om belåningsvillkoren aktualiseras först vid bebyggelsens
            projektering, och får då i fråga om småhusen närmast betydelse
            för valet mellan olika ägandeformer, i första hand mellan bostadsrättsformen
            och egnahemsfor- men. Det torde för övrigt med hänsyn till de
            snabba och ofta förekommande besluten om ändringar av lånebestämmelserna
            i praktiken vara svårt för att inte säga riskabelt att anpassa
            bebyggelsen till det ekonomiska utslag den aktuella utformningen
            av lånevillkoren ger. Så har exempelvis under åren 1950—1960 egnahems-
            respektive tertiärlånekungörelsen ändrats varje år med undantag
            för åren 1952 och 1953.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-016.pdf"/>
          <fw xml:id="i-UDnH6NdHWkTz485Nt14kmh">
            16 Motioner i Andra kammaren, nr 514 år 1962
          </fw>
          <p xml:id="i-QKiPbcaPoStN7iqXAsHT31">
            Bostadsstyrelsens nu framförda förslag att långivningen till
            nybyggda fristå- ende småhus skall överflyttas från egnahemslånekungörelsen
            till tertiärlånekun- görelsen — som kompletteras i vissa avseenden
            — skiljer sig i förhållande till ett tidigare av styrelsen framlagt
            förslag, som då icke accepterades av socialminis- tern, endast
            i formen men ej till sin innebörd. Ej heller denna gång har styrelsen
            närmare penetrerat de konsekvenser i skilda hänseenden som den
            förordade om- läggningen av egnahemsbelåningen kan få. Detta är
            anmärkningsvärt inte minst mot bakgrunden av att föregående års
            riksdag begärt en mer ingående analys av följdverkningarna av
            en i och för sig önskvärd omläggning och förbättring av de statliga
            lånevillkoren för småhus. Bostadsstyrelsens förslag synes närmast
            syfta till att utvidga den statliga lån- givningen så att jämväl
            friliggande småhus kan upplåtas med bostadsrätt och uthyras. En
            sådan möjlighet föreligger redan i fråga om rad- och kedjehus,
            i den mån de belånas enligt tertiärlånekungörelsen. Vi finner
            en sådan utvidgning rik- tig under förutsättning att även i övrigt
            åstadkommes enhetliga lånevillkor för småhus, oavsett typ, ägare
            och upplåtelseform. Bostadsstyrelsens av departe- mentschefen
            förordade förslag leder dock i dessa senare hänseenden till en
            ännu större splittring av lånevillkoren än tidigare. Enligt egnahemskungörelsen
            kan friliggande småhus erhålla lån mellan 50 och 90 94 av belåningsvärdet.
            Enligt förslaget kommer för dessa hus — liksom för flerfamiljshus
            och tertiärbelånade rad- och kedjehus — i princip att tillämpas
            en undre lånegräns vid 709, av belåningsvärdet. Den övre belåningsgränsen
            kommer däremot att variera med hänsyn till företagsform. Sålunda
            kommer kommuner, kommunala och såsom allmännyttiga betecknade
            företag att erhålla lån intill 100 77 av belåningsvärdet, bostadsrättsföreningar
            med kommunal in- syn i princip intill 95 74, bostadsrättsföreningar
            utan kommunal insyn och en- skilda egnahemsbyggare intill 90 7,
            samt slutligen enskilda företagare, som byg- ger egnahem för uthyrning,
            intill 85 YZ. Vad först gäller den undre lånegränsen kan konstateras,
            att en förskjutning från 50 till 70 74 av belåningsvärdet kommer
            att innebära en betydande avlast- ning av medel från lånefonden
            för bostadsbyggande och motsvarande större an- språk på krediter
            i öppna marknaden. En sådan förändring kan i och för sig anses
            önskvärd, men huruvida den i dagens kreditmarknadsläge är praktiskt
            möjlig kan ej bedömas utan ingående utredning. Bostadsstyrelsen
            — mot vilken departementschefen på denna punkt ej finner skäl
            till erinran — synes räkna med att lånen under en överskådlig
            framtid normalt måste fördjupas till 50 Yo av belåningsvärdet.
            Detta kommer med all sannolikhet att innebära en viss osäkerhet
            för den enskilde lånesökanden och särskilda förhandlingar mellan
            de privata kreditgivarna och de statliga låneorganen. Härtill
            kommer att de senare skulle få en icke obetydligt ökad arbetsbörda
            genom att de nödgas pröva be- hovet av fördjupning i ett betydligt
            större antal låneärenden än tidigare. Vad avser den övre lånegränsen
            medför förslaget att den prioritering i statligt lånehänseende,
            som tertiärlånekungörelsen ger kommuner, såsom allmännyttiga
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-017.pdf"/>
          <fw xml:id="i-7HHj8o8x7ErDmrykbQ6iJs">
            Motioner i Andra kammaren, nr 514 år 1962 17
          </fw>
          <p xml:id="i-KiEtAosQSmgC2vtaKCoaWH">
            betecknade företag samt vissa bostadsrättsföreningar, överföres
            till att gälla även byggande av fristående småhus, där hitintills
            lika konkurrensvillkor gällt mellan olika företagsformer. Härigenom
            är förslaget ägnat att ytterligare förvärra den diskriminering
            av enskilda företag, som tertiärlånekungörelsen nu innebär. Denna
            diskriminering framträder med särskild skärpa i och med att Kungl.
            Maj:t från och med den 1 januari 1962 genomfört nya regler beträffande
            högsta belånings- värden för småhus. De nya bestämmelserna innebär
            en genomsnittlig höjning av ifrågavarande belåningsvärden med
            ca 2500 kr. Det bör också uppmärksammas, att bostadsstyrelsen
            icke diskuterat kon- sekvenserna av differentierade övre belåningsgränser
            i samband med överlåtelse av för uthyrning uppförda småhus. Som
            nämnts skulle enligt styrelsens förslag kommunala och såsom allmännyttiga
            betecknade företag, som uppför småhus för uthyrning, erhålla statligt
            lån till 100 YZ, av belåningsvärdet. Enskilda före- tagare skulle
            i motsvarande fall erhålla sådant lån till 85 Yo. En egnahemsägare
            däremot skulle, liksom hittills, normalt erhålla lån till 90 76.
            Om för uthyrning avsedda småhus säljes, skulle det med hänsyn
            till att det ej vore rimligt att låta den nya ägaren bibehålla
            de ursprungliga lånevillkoren bli nödvändigt att ändra belåningsformen
            under statslånets förvaltningstid, vilket måste anses vara en
            betydande olägenhet från låneförvaltningssynpunkt. Föreliggande
            förslag innebär vidare, att bestämmelserna om ränteeftergift för
            småhusen, vilken hitintills i förenklingssyfte utgått med ett
            schablonbelopp, anpassas till bestämmelserna om ränteeftergift
            till flerfamiljshus. Vi finner det anmärkningsvärt, att den strävan
            från statsmakternas sida till förenkling av bostadslångivningen,
            som bl.a. kommit till uttryck i tillsättandet av bostads- politiska
            organisationskommittén — vars resultat behandlas av departements-
            chefen i annat sammanhang — nu förbytts i sin motsats i och med
            att man fram- lägger förslag som avsevärt försvårar långivningens
            administration. Av här redovisade skäl känner vi oss tveksamma
            inför det nu framlagda för- slaget beträffande finansieringen
            av småhus. Vi förordar naturligtvis, som fram- går av det föregående,
            att den diskriminering av vissa företagsformer, som den nuvarande
            tertiärlånekungörelsen innebär, undanröjes och att lånevillkoren
            enligt tertiärlånebestämmelserna för olika företagstyper utformas
            i enlighet med våra ovan i annat sammanhang framlagda förslag.
            Bestämmelserna för ränte- eftergifternas utbetalning bör också
            ändras i enlighet med vad vi tidigare i den- na motion förordat
            Vi anser det vidare nödvändigt, att bostadsstyrelsen — då styrelsen
            icke gjort några särskilda undersökningar beträffande den nya
            ordningens väntade kon- sekvenser — skall med största noggrannhet
            följa utvecklingen och omedelbart föreslå Kungl. Maj:t de modifikationer
            av bestämmelserna, som kan erfordras för att avvärja risker för
            småhusbyggandet.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-018.pdf"/>
          <fw xml:id="i-LFgQ68bo1jhSQUEsJTJRHX">
            18 Motioner i Andra kammaren, nr 514 år 1962
          </fw>
          <p xml:id="i-2ivFQGfki5V86abALnZoJK">
            Särskilda frågor
          </p>
          <p xml:id="i-16pDv21RUEK1NCP22HfZcf">
            Ombyggnad av äldre flerfamiljshus
          </p>
          <p xml:id="i-Hqm53emUACrMLdz6w49UNv">
            Efterkrigstidens bostadspolitik har till övervägande del inriktats
            på att stödja nyproduktionen av bostäder. Detta är i och för sig
            naturligt med tanke på den starka bostadsbrist, som rått under
            denna tid. Under de senaste åren har emel- lertid behovet att
            förnya den äldre bebyggelsen trätt alltmera i förgrunden. Den
            allmänna höjningen av levnadsstandarden och bostadsstandarden
            har medfört att bristerna i den äldre bebyggelsen framträtt med
            allt större skärpa. Dessa brister har också vuxit undan för undan
            till följd av eftersläpningar i underhålls- och förbättringsåtgärder.
            Samtidigt har emellertid diskussionen om städernas förnyelse till
            övervägande del kommit att ta sikte på sanering genom rivning
            och nybyggnad, ett förhållande som kanske framför allt dikterats
            av trafik- och stadsplanemässiga motiv. Inte minst bilismens genombrott
            under 1950-talet anses ha aktualiserat krav på jämförelsevis radikala
            förändringar av stadspla- nerna i äldre stadsdelar. Till följd
            av bostadspolitikens inriktning och saneringsdebattens koncentra-
            tion till rivningssaneringen har frågan om ombyggnad och upprustning
            av det äldre bostadsbeståndet kommit i bakgrunden. Enligt vår
            mening är detta be- klagligt. Näringslivets bostadsutredning har
            i sin nyligen framlagda skrift »Bygga om — Förnyelse av äldre
            hyreshus» påvisat att det alltjämt finns när- mare en halv miljon
            omoderna och halvmoderna lägenheter i flerfamiljshus, framför
            allt i städer och andra tätorter. Redan det förhållandet att det
            inom en överblickbar framtid varken är tekniskt eller ekonomiskt
            möjligt att riva bort hela detta otillfredsställande bostadsbestånd
            och ersätta det med ny bebyggelse gör att totalsaneringen i betydande
            omfattning måste kompletteras med sanering genom ombyggnad. Behovet
            av att främja ombyggnad av äldre hyreshus motiveras av såväl sociala
            som ekonomiska och stadsbyggnadsmässiga skäl. Om man arbetar med
            det bostadssociala målet i sikte, att så många människor som möjligt
            så snabbt som sig göra låter skall få möjlighet att bo i goda
            bostä- der, måste ombyggnad ingå som ett viktigt led i bostadspolitiken.
            Man kan näm- ligen räkna med en jämförelsevis ringa totalförnyelse
            under de närmaste decen- nierna, trots att saneringen genom rivning
            och nybyggnad tenderar att öka kraftigt. Om ej ombyggnad kommer
            till stånd i större omfattning än hittills under efterkrigstiden
            kommer därför ett stort antal personer att alltjämt under en lång
            tid framöver få bo inom det äldre, otillfredsställande bostadsbeståndet.
            Samtidigt kommer detta att förslummas allt snabbare. Ombyggnad
            kan vidare inte sällan medföra betydande nationalekonomiska för-
            delar framför totalsanering. En väl genomtänkt och rätt utförd
            ombyggnad krä- ver nämligen merendels relativt sett mindre insats
            i form av arbetskraft och
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-019.pdf"/>
          <fw xml:id="i-EfSVT5twtCyeoHkWKGZErv">
            Motioner i Andra kammaren, nr 514 år 1962 19
          </fw>
          <p xml:id="i-EYpm9rFFwJS2QKMwfuWywS">
            kapital i förhållande till resultatet än vad fallet är vid motsvarande
            rivning och nybyggnad. Genom ombyggnad kan man sålunda i många
            fall undvika en onödig kapitalförstöring. Från stadsbyggnadssynpunkt
            är det många gånger angeläget att bevara eller återställa den
            äldre bebyggelsens värdefulla miljövärden. För många bostads-
            sökande, inte minst äldre, framstår sådan bostadsmiljö som särskilt
            värdefull. Detta utgör ett ytterligare skäl för att man genom
            ombyggnad skapar ett alter- nativ till den friare planerade bostadsmiljön.
            Härtill kommer att de enskilda husens ofta starkt skiftande ålderssammansättning
            och kvalitet inom ett och samma kvarter gör det nödvändigt att
            bygga om en del hus och riva andra, därför att en totalsanering
            av hela kvarteret eller stadsdelen ej är ekonomiskt möjlig utan
            måste ställas på framtiden. Det torde ej föreligga några avgörande
            tekniska hinder för att bygga om ofullständigt utrustade fastigheter
            representerande flertalet äldre byggnadsstilar. En orsak till
            att mera genomgripande ombyggnader för bostadsändamål ägt rum
            endast i ringa utsträckning under senare år synes vara svårigheterna
            att erhålla erforderliga lån. Dessa betingas i sin tur i högre
            grad av bostadspolitikens inrikt- ning än av den rådande allmänna
            knappheten på kapital. Mot denna bakgrund noterar vi med tillfredsställelse,
            att departementschefen i årets statsverksproposition aviserar
            en mera positiv inställning till ombyggnad av flerfamiljshus än
            den som legat till grund för bostadspolitiken under de se- naste
            decennierna. Den möjlighet tertiärlånekungörelsen ger att bevilja
            statligt lån till ombyggnadsföretag har tillämpats mycket restriktivt,
            och de närmare föreskrifter i detta hänseende som bostadsstyrelsen
            utfärdat har i flera avseen- den varit mindre tillfredsställande.
            Hittills har statslån till ombyggnadsobjekt endast kunnat utgå
            då det varit fråga om mycket genomgripande åtgärder och även härvid
            endast under synnerligen begränsade förutsättningar i övrigt.
            Vi har tolkat departementschefens uttalande på denna punkt så
            att någon av bostads- politiska skäl betingad återhållsamhet i
            den statliga långivningen till ombygg- nader ej längre skall förekomma.
            Med denna utgångspunkt bör det ankomma på regeringen att låta
            utfärda nya tillämpningsföreskrifter till tertiärlånekungörel-
            sen av sådan innebörd att enhetliga villkor för all statlig långivning
            till ombygg- nad av flerfamiljshus erhålles. Sålunda måste samma
            regler gälla oavsett bygg- herre och ombyggnadens omfattning.
            Vi förutsätter härvid att långivningen bl. a. till undvikande
            av överbelåning baseras på för ombyggnadsföretag utarbetade särskilda
            regler om fastighetens avkastningsvärde. En önskvärd ökning av
            ombyggnadsverksamheten kan emellertid ej åstad- kommas endast
            genom förbättring av möjligheterna till statlig belåning av om-
            byggnadsföretag. Härför fordras bl. a. också att gällande kreditrestriktioner
            mo- difieras i avvaktan på en önskvärd frigörelse av kapitalmarknaden.
            Vidare skulle bestämmelsen, att hypoteksinstituten endast får
            lämna lån för ombyggnad, om ombyggnadsåtgärderna medför en höjning
            av fastighetens taxeringsvärde, slopas.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-020.pdf"/>
          <fw xml:id="i-4qJRzQ5meaYAPjXLSymbu7">
            20 Motioner i Andra kammaren, nr 514 år 1962
          </fw>
          <p xml:id="i-79Ve6kYDrX1ugi48YQdh3R">
            Också reglerna för hyressättning i samband med förbättringsåtgärder
            är ägna- de att hämma mera genomgripande ombyggnad. Detta gäller
            särskilt i fråga om den medgivna förräntningen på det i standardhöjande
            åtgärder nedlagda kapi- talet. Det är uppenbart, att den medgivna
            förräntningen även vid gynnsammast möjliga lånevillkor är genomsnittligt
            för låg för att stimulera fastighetsägarna till ombyggnad.
          </p>
          <p xml:id="i-HHsmFkwAVbrNZfzUcWvhCa">
            Kreditgarantisystem
          </p>
          <p xml:id="i-XpqBi7jPKqD4v3wqPiyHnp">
            Liksom tidigare erinrar vi ånyo om de fördelar, som skulle kunna
            uppnås genom tillämpning av ett kreditgarantisystem. Vi upprepar
            förut anförda syn- punkter: Utan tvivel finns anledning att väcka
            frågan, varför inte de kreditinrättningar, t. ex. bostadshypotekskassorna,
            som nu i så stor utsträckning lämnar krediter till bostadshus
            upp till vissa procent av fastigheternas belåningsvärden, även
            skulle kunna samtidigt förmedla de ytterligare krediter, som staten
            nu lämnar. Naturligtvis förutsätter detta, att på kapital- och
            obligationsmarknaden då i tillfredsställande utsträckning kan
            placeras lån från dessa kreditinrättningar. Utrymme härför uppstår
            emellertid om de statliga låneanspråken i minst mot- svarande
            grad reduceras. Såväl i fråga om egnahem som flerfamiljshus skulle
            då en koncentration kunna ske av den nu rätt rikliga floran av
            lån till samma fastighet från olika kreditgivande instanser. Att
            härigenom rationaliseringsvins- ter skulle uppstå både inom den
            statliga sektorn och de bostadsproducerande företagen förefaller
            sannolikt. Utredning har visserligen redan förut skett om en mera
            allmän övergång till kreditgarantisystem men utan att avkasta
            något praktiskt resultat. Vi anser därför att detta problem nu
            på nytt måste energiskt angripas från delvis nya utgångspunkter.
          </p>
          <p xml:id="i-T8ZvFw3yD3YQ5S3TC7XZCh">
            Värdebeständiga lån för bostadsbyggande
          </p>
          <p xml:id="i-4PetEXWjc5x5qAvUK6G4x4">
            Det ökade intresset och den större förståelsen för angelägenheten
            att på allvar pröva en ny värdebeständig lånetyp för bostadsfinansiering
            finner vi i och för sig tillfredsställande. Det är tydligt att
            mark har vunnits för tanken sedan vi först framställde förslag
            i denna riktning. Den stora angelägenheten, såväl att nedbringa
            de höga bostadskostnaderna i lägenheter, som nybyggs, som att
            skapa ett instrument med på längre sikt mera automatiskt hyresutjämnande
            effekt, understryker ytterligare, att onödiga dröjs- mål nu inte
            längre bör förekomma innan regeringen griper sig an med denna
            sak. Såväl beträffande tillämpning av kreditgarantisystem som
            införande av värde- beständiga lån för bostadsbyggande förordar
            vi därför att riksdagen skall upp- mana regeringen, att på lämpligt
            sätt och i samverkan med på kreditmarknaden verkande företag och
            institut samt berörda offentliga organ förbereda och där- efter
            för riksdagen framlägga erforderliga förslag.
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-021.pdf"/>
          <fw xml:id="i-YYzXASGdZZ4o6dyVK7RQtD">
            Motioner i Andra kammaren, nr 514 år 1962 21
          </fw>
          <p xml:id="i-BDSyr7oZfAnzujMfsDK456">
            Hemställan
          </p>
          <p xml:id="i-Q1bfvxDqu4jTZ6yAR9kDGf">
            Med hänvisning till ovanstående hemställer vi, att riksdagen
            måtte besluta 1. att i skrivelse till Kungl. Maj:t ge till känna
            vad i motio- nen anförts beträffande: a) att bostadsbyggnadsprogrammet
            för budgetåret 1962/63 bör omfatta 77 000 lägenheter eller 2 000
            fler än enligt Kungl. Maj:ts förslag; b) att en stegring av produktionen
            bör eftersträvas, så att den vid 70-talets början kommer att uppgå
            till 100 000 lägen- heter, varav bortåt hälften i småhus; c) att
            arbetet med uppgörandet av långsiktiga och kontinu- erligt reviderade
            kommunala och regionala bostadsförsörjnings- planer under beaktande
            av inträffade och väntade befolknings- förändringar bör energiskt
            stimuleras; d) att därför bostadsstyrelsen, byggnadsstyrelsen
            och ar- betsmarknadsstyrelsen, efter inhämtande av uppgifter från
            kommunala och regionala organ, till Kungl. Maj:t bör inkom- ma
            med förslag till sådan medverkan från statens sida till pla- nerings-
            och andra åtgärder, som kan vara erforderliga för un- derlättande
            av desamma, under beaktande av kommunernas och regionernas frihet
            att utforma bebyggelsestrukturen; e) att framhålla betydelsen
            av att de erforderliga kommuna- la investeringarna i gator, vägar,
            avloppssystem m.m., vilka kräves i samband med en sådan utveckling,
            kan på ett tillfreds- ställande sätt fullföljas; 2. att i syfte
            att främja bostadssparande, konkurrens på lika villkor mellan
            olika företagsformer och rationalisering inom bostadsproduktionen
            samt motverka hyressplittring: a) besluta att tertiärlånets övre
            gräns för fastigheter, som påbörjas efter den 1 juli 1962, skall
            vara 97 9, för företagsfor- mer, som nu får låna 100 Y,, samt
            92 I, för kooperativa företag, som nu får låna 95 96; b) besluta
            att den garanterade räntan för primärlån höjes från 4,5 till 5,5
            9 för hus uppförda före 1951, från 4 till 4,75 Yo för hus uppförda
            1951—1952, för hus uppförda 1953—1957 från 3,5 till 4,25 7, och
            för senare färdigställda hus från 3,5 till 3,75 Yo, samt för sekundärlån
            i motsvarande grad, innebärande en besparing i jämförelse med
            Kungl. Maj:ts förslag av 45 miljoner kr. för nästa budgetår och
            90 miljoner kr. för det därpå följande; c) besluta att räntefria
            stående delar av egnahemslån, som beviljats under tiden 1948—1953
            från och med den 1 juli 1962 skall förräntas och amorteras i enlighet
            med besparingsutred-
          </p>
          <pb facs="riksdagen-motions-pdf/data/1962/mot_1962__ak__514/mot_1962__ak__514-022.pdf"/>
          <p xml:id="i-6CevC12fvZt9r5qWnir8Am">
            22
          </p>
          <fw xml:id="i-DV7usRHPBRea6KB2CYMikc">
            Motioner i Andra kammaren, nr 514 år 1962
          </fw>
          <p xml:id="i-LG8U2t7otHB3Qkhn7wmfzz">
            ningens förslag, vilket för helt budgetår innebär en inkomst
            för statsverket på ca 20 miljoner kr., varav 10 miljoner kr. fal-
            ler på nästa budgetår; d) besluta att familjebostadsbidragens
            belopp skall från och med den 1 juli 1962 höjas enligt i motionen
            framlagt förslag och med anledning härav bevilja en höjning av
            anslaget för bostads- rabatter med 20 miljoner kr. till 170 miljoner
            kr.; e) i skrivelse till Kungl. Maj:t begära förslag till nästa
            års riksdag om en omläggning av lånevillkoren för att stimulera
            amorteringssparande och innebärande att räntesubventionerna ersättes
            med ett enhetligt schablonbidrag enligt i motionen an- givna riktlinjer;
            f) i skrivelse till Kungl. Maj:t framhålla angelägenheten av sådana
            förändringar beträffande tertiärlånekungörelsen och dess tillämpning
            som bl. a. vid beräkning av tomtkostnaderna kan främja tillkomsten
            av bättre bostadsmiljöer; g) beträffande anslaget till ränteeftergifter
            å vissa bostads- lån för budgetåret 1962/63 ävensom beträffande
            inkomsten från lånefonden för bostadsbyggande för samma budgetår
            vid- taga de ändringar som föranleds av yrkandena ovan; 3. att
            i skrivelse till Kungl. Maj:t giva till känna vad i mo- tionen
            anförts beträffande åtgärder för att främja sanering genom ombyggnad
            av äldre flerfamiljshus; 4. att i skrivelse till Kungl. Maj:t
            begära förslag om tillämp- ning av kreditgarantisystem för bostadsfinansieringen;
            5. att i skrivelse till Kungl. Maj:t hemställa, att Kungl. Maj:t
            måtte på lämpligt sätt och i samverkan med på kredit- marknaden
            verkande företag och institut förbereda och där- efter för riksdagen
            framlägga de förslag, som kan erfordras för att möjliggöra introducerandet
            av värdebeständiga lån för bo- stadsbyggande i syfte att sänka
            bostadskostnaderna i nya hus och på längre sikt uppnå en hyresutjämnande
            effekt; samt 6. att i övrigt beakta vad i motionen anförts.
          </p>
          <p xml:id="i-F6XxXBW6wQN6gEuRbtLxVZ" type="date">
            Stockholm den 26 januari 1962
          </p>
          <div xml:id="i-JMRn2UPJaRLfB4YpzVBptW" type="signatureBlock">
            <p xml:id="i-KhrkyHkNU5HbJni2wSbLAc" who="unknown" type="signature">
              Bertil Ohlin Sven Wedén Bertil von Friesen 0
            </p>
            <p xml:id="i-L9o2YKAnxQCk38wVuhiXcQ" who="unknown" type="signature">
              Malmborg Gustaf Kollberg Manne Ståhl Henning Gustafsson Brita
              Elmén Skellefteå
            </p>
          </div>
          <p xml:id="i-2UspvsFxr8UmpUvz3TpSTT">
            Ivar Heggströms Tryckeri AB + Stockholm 1962 620224
          </p>
        </div>
      </div>
    </body>
  </text>
</TEI>
