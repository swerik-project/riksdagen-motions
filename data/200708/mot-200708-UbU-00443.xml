<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UbU-00443">
  <teiHeader>
    <fileDesc>
      <titleStmt>
        <title>En öppen högskola</title>
        <author corresp="i-HMf3KYjw3nvgVVjUa7gnGs">av Magdalena Streijffert (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>En öppen högskola</title>
          <idno type="rdwebb">GV02Ub443</idno>
          <rs type="number">Ub443</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GV02Ub443/text</ref>
          <ref type="dokument_url_html">http://data.riksdagen.se/dokument/GV02Ub443</ref>
          <ref type="dokumentstatus_url_xml">http://data.riksdagen.se/dokumentstatus/GV02Ub443</ref>
          <ref type="doc">http://data.riksdagen.se/fil/915ACEE6-1820-4DDE-B4A5-27685467D5E6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HMf3KYjw3nvgVVjUa7gnGs</idno>
            <name>Magdalena Streijffert</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-86wqqAPdyrRoE9PEyVS79v" type="signed"/>
        <correspContext corresp="i-86wqqAPdyrRoE9PEyVS79v">
          <note type="signatory" corresp="i-HMf3KYjw3nvgVVjUa7gnGs"/>
        </correspContext>
        <correspAction type="referral" xml:id="i-MocpWajny2Kuywhn9f7LWu">
          <date when="2007-10-16"/>
        </correspAction>
        <correspAction type="dismissal" xml:id="i-LJ5NcW9DGSPrKoQEpgMauy">
          <date when="2007-10-16"/>
        </correspAction>
        <correspAction type="numbering" xml:id="i-6HsM623eAfT5CySgSGeuna">
          <date when="2007-10-08"/>
        </correspAction>
        <correspAction type="submission" xml:id="i-8sqR6KHxAm42E27yqsYB3P">
          <date when="2007-10-04"/>
        </correspAction>
        <correspAction type="transfer" xml:id="i-DkUBnpogZiJtLtLsKL3ioM">
          <date when="2007-10-02"/>
        </correspAction>
        <correspAction type="assigned" xml:id="i-LTgGBPdmF7Cz5qkeWjYDUg"/>
        <correspContext corresp="i-LTgGBPdmF7Cz5qkeWjYDUg">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-AzZWj5Bsq79SvZK6676uff">
            Förslag till riksdagsbeslut
          </head>
          <list style="ol">
            <item xml:id="i-RLp2dM58BPNDfJTJcWmeRk">
              Riksdagen tillkännager för regeringen som sin mening vad som
              anförs i motionen om riktade informationsinsatser för att minska
              den sociala snedrekryteringen till högskolan.
            </item>
            <item xml:id="i-TueosebuenQ5HwcVHH4nG1">
              Riksdagen tillkännager för regeringen som sin mening vad som
              anförs i motionen om att det ska finnas flera vägar in till högskolan
              och att högskoleprovet ska reformeras.
            </item>
            <item xml:id="i-J24SFJjnsqutp5VnWAuFA">
              Riksdagen tillkännager för regeringen som sin mening vad som
              anförs i motionen om att validering och reell kompetens är viktiga
              instrument för att minska social snedrekrytering.
            </item>
            <item xml:id="i-GeY7FhNCSETktjKRYAu3HL">
              Riksdagen tillkännager för regeringen som sin mening vad som
              anförs i motionen om att den studiesociala situationen ses över
              för Sveriges doktorander.
            </item>
            <item xml:id="i-NbLXnMdTPRyKiBcsBfYrSV">
              Riksdagen tillkännager för regeringen som sin mening vad som
              anförs i motionen om att genusperspektiv ska genomsyra kurslitteraturen
              på högskolorna.
            </item>
          </list>
        </div>
        <div type="motContent">
          <head type="h1" xml:id="i-1J2gqpch3QN6aDYzisn9x">
            Rekrytering
          </head>
          <p xml:id="i-FA9urnQmZuR5Jswyir7bHq">
            Den sociala snedrekryteringen är fortfarande stark i det svenska
            utbildningssystemet. Framför allt klassbakgrund, men även ålder,
            kön, etnicitet och bostadsort påverkar människors val att studera
            vidare. Högskolor måste lägga särskilda resurser för att nå nya
            studentgrupper och ta till sig att dessa grupper nödvändigtvis
            inte nås med samma typ av information som traditionella studenter.
            Alla de faktorer som nämndes ovan behöver tas hänsyn till i utformningen
            av informationsinsatser, men särskilt klasstillhörighet då detta
            är den mest avgörande faktorn i om du är trolig att söka till
            högre utbildningar. Den starka överrepresentationen av barn till
            höginkomsttagare och akademiker visar klart att dagens informationsinsatser
            riktar sig till en redan invigd skara. Det är av denna anledning
            viktigt att aktivt arbeta med utveckling av nya metoder för rekrytering
            så att vi på sikt inte får ett akademiskt arvsamhälle.
          </p>
          <head type="h1" xml:id="i-RMXNP4pTLcqSu6vNQUVw9c">
            Antagning
          </head>
          <p xml:id="i-C8a93f72HCd78uAfnQsgHj">
            För en breddad rekrytering är det alternativa urvalet, där högskolorna
            på en frikvot får ta in på grunder de själva bestämmer, ett bra
            verktyg genom att ge en mer flexibel högskola som lättare kan
            ta in studenter från otraditionella grupper men som fortfarande
            har den kompetens som utbildningen kräver. Alternativt urval behöver
            inte heller vara fråga om särbehandling. Att hävda att alternativa
            urval är särbehandling är en bakåtsträvande syn på utbildning
            och kompetens där det traditionella betygssystemet är normen och
            annan kompetens ses som oviktig. Högskolorna måste dock sätta
            upp strikta regler för vilka kriterier som ska gälla för dem som
            söker till utbildningar via frikvoten för att undvika godtyckligt
            intag och nepotism som annars kan uppstå vid till exempel intervjuintag.
            Vi vill se att en ökad andel av dagens studenter tas in genom
            alternativt urval. Detta kommer att behöva göras på bekostnad
            av intagning på betyg och högskoleprov. En bra fördelning skulle
            vara att en tredjedel tas in på högskoleprov, en tredjedel på
            betyg och en tredjedel med alternativt urval. Här är det också
            viktigt att klargöra vad som är förenligt med lagar och förordningar
            för högskolor att utforma ett alternativt urval.
          </p>
          <p xml:id="i-YNJ4V5tWKtPxJNcLGqUUoc">
            Högskoleprovet gynnar idag manliga studenter från hem med högutbildade
            föräldrar. Detta är inte acceptabelt, och behöver reformeras.
            Det är också rimligt att införa så kallade domänprov, alltså antagningsprov
            med olika inriktningar beroende på studieval.
          </p>
          <head type="h1" xml:id="i-PnghH3KAffcLhXPXsJbmBo">
            Reell kompetens
          </head>
          <p xml:id="i-6guQtTAYVLEmVBUjjjj65e">
            Genom satsningen på den öppna högskolan har föreslagits att antagning
            ska kunna vara möjlig via validering av en persons reella kompetens.
            Med det menas att en person som inte har grundläggande behörighet,
            men som genom andra erfarenheter anser sig kunna tillgodogöra
            sig högre utbildning, ska kunna ansöka på dessa andra meriter.
            Socialdemokraterna menar att detta kan komma att bredda rekryteringen
            samtidigt som det undviker onödigt resursslöseri. Människor med
            kompetens att klara högre utbildning behöver inte ägna tid och
            pengar åt att läsa in ämnen på komvux. Validering av reell kompetens
            är dock resurskrävande, vilket bör tas hänsyn till i resurstilldelningssystemet.
          </p>
          <head type="h1" xml:id="i-SE7qyLQMdzXUuU8bJ4i2xT">
            En jämställd högskola
          </head>
          <p xml:id="i-8Mv4d2aXASQPccroGbEt1j">
            Lika tillgång till utbildning och lika möjligheter vid universitet
            och högskolor är för oss socialdemokrater en fundamental jämlikhets-
            och jämställdhetsfråga. Högskolan skulle kunna vara ett kraftigt
            instrument för förändring av samhället i riktning mot ökad jämställdhet
            mellan könen. Idag är det tyvärr inte så. Högskolan karaktäriseras
            liksom övriga delar av samhället av patriarkala strukturer, med
            könsdiskriminering och traditionella föreställningar och värderingar
            som ett konkret uttryck för förtrycket mot kvinnor. Vi menar att
            ökad jämställdhet inom högre utbildning och forskning också ökar
            jämställdheten i samhället. Därför måste dessa orättvisor bekämpas.
            Här kan mentorsprojekt hjälpa de studenter som är underrepresenterade
            på en utbildning, för att få stöd och råd.
          </p>
          <p xml:id="i-9jER8RXogMaZqcWc4s1u7o">
            Trots att en majoritet av alla studenter är kvinnor så är inte
            högskolan jämställd. Både utbildningsnivå och utbildningsinriktning
            skiljer sig åt mellan kvinnor och män. Mansdominerade utbildningar
            ges större resurser än kvinnodominerade utbildningar. Dessutom
            ökar kvinnors underrepresentation kraftigt ju högre man kommer
            inom akademin. Denna snedfördelning fortsätter sedan på arbetsmarknaden
            och bevarar könsmaktsordningen i samhället som helhet. Vi ser
            att lika många kvinnor som män påbörjar en doktorand­utbildning
            men betydligt fler män tar doktorsexamen. Här måste trygghets­systemen
            för doktorander ses över, då bristen på ett tillräckligt bra system
            gör att exempelvis många kvinnor har svårt att kombinera möjligheten
            att skaffa barn med att doktorera.
          </p>
          <p xml:id="i-SzsFKJP9xgyeqQGTf1GpPc">
            Det lönar sig bättre att vara man än att ha en utbildning, då
            män utan högskoleutbildning tjänar mer än kvinnor med högskoleutbildning.
            Studiemedelssystemet, som baseras på lånets storlek istället för
            inkomst, tillsammans med lönediskriminering gör kvinnor till förlorare.
            De kvinnliga forskarna har lägre löner än de manliga, och de kvinnodominerade
            ämnena har lägre lönelägen än de mansdominerade.
          </p>
          <p xml:id="i-PKWpMQzbRdAwmR1qmRrYRp">
            Att litteraturen till mycket liten del är skriven av kvinnor
            är ännu ett faktum som bidrar och cementerar rådande könsmaktsordning.
            Vid val av kurslitteratur ska alltid författarna liksom perspektiven
            kritiskt granskas ur ett genusperspektiv.
          </p>
        </div>
        <div type="motSignatures">
          <list>
            <item xml:id="i-Qs4TbkkrziBjzx1Yrf9pJH">
              Magdalena Streijffert (s)
            </item>
          </list>
        </div>
      </div>
    </body>
  </text>
</TEI>
