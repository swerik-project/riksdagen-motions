<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-JuU-03232">
  <teiHeader>
    <fileDesc>
      <titleStmt>
        <title>En effektivare kriminalvård</title>
        <author corresp="i-PRHkYxGCaT2cbJpjjfnRtn">av Beatrice Ask m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3232 av Beatrice Ask m.fl. (M)</title>
          <idno type="rdwebb">H4023232</idno>
          <rs type="number">3232</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H4023232/text</ref>
          <ref type="dokument_url_html">http://data.riksdagen.se/dokument/H4023232</ref>
          <ref type="dokumentstatus_url_xml">http://data.riksdagen.se/dokumentstatus/H4023232</ref>
          <ref type="docx">http://data.riksdagen.se/fil/0443DA7F-D596-4B5D-9C37-87292ACD4833</ref>
          <ref type="pdf">http://data.riksdagen.se/fil/F23AE654-FD59-4DF7-B1E2-2165EF18B4F6</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PRHkYxGCaT2cbJpjjfnRtn</idno>
            <name>Beatrice Ask</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-NiuBLX8hzt3w2Uyev12Wbt</idno>
            <name>Krister Hammarbergh</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Ey2xJ5PQcAYBGtnz2AK3qu</idno>
            <name>Anti Avsan</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGcLR21cjcBjrD374xbmmM</idno>
            <name>Ellen Juntti</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3Grh8TCtLTMtZdMgN1X5RJ</idno>
            <name>Pål Jonson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-2DoVBtekXdY2ysRmE7Ujm9</idno>
            <name>Tina Ghasemi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-PVeQcRvegJXJJo2H94BNti</idno>
            <name>Mikael Cederbratt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-AU2ZYmACEu3Gof7DK4KNuX" type="signed"/>
        <correspContext corresp="i-AU2ZYmACEu3Gof7DK4KNuX">
          <note type="signatory" corresp="i-PRHkYxGCaT2cbJpjjfnRtn"/>
          <note type="signatory" corresp="i-NiuBLX8hzt3w2Uyev12Wbt"/>
          <note type="signatory" corresp="i-Ey2xJ5PQcAYBGtnz2AK3qu"/>
          <note type="signatory" corresp="i-DGcLR21cjcBjrD374xbmmM"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-3Grh8TCtLTMtZdMgN1X5RJ"/>
          <note type="signatory" corresp="i-2DoVBtekXdY2ysRmE7Ujm9"/>
          <note type="signatory" corresp="i-PVeQcRvegJXJJo2H94BNti"/>
        </correspContext>
        <correspAction xml:id="i-3Dh2mbmMxRXSd2B1wM7ts4" type="submitted">
          <date when="2016-10-05"/>
          <time when="15:37:15"/>
        </correspAction>
        <correspAction xml:id="i-AGwr2GKE9y8gBL7WCmCPeA" type="reviewed">
          <date when="2016-10-06"/>
          <time when="10:46:16"/>
        </correspAction>
        <correspAction xml:id="i-SFrBqqMbiMH8vhJzf7vkqc" type="referred">
          <date when="2016-10-14"/>
        </correspAction>
        <correspAction xml:id="i-C6yeScevaVcW2Fz9b3SDL6" type="assigned">
          <date when="2018-06-05"/>
          <time when="10:32:59"/>
        </correspAction>
        <correspContext corresp="i-C6yeScevaVcW2Fz9b3SDL6">
          <ref type="assignedTo">Justitieutskottet</ref>
        </correspContext>
        <correspAction xml:id="i-Vk64TEF88yH5PQMzd5TCJM" type="behandlas_i"/>
        <correspContext corresp="i-Vk64TEF88yH5PQMzd5TCJM">
          <ref type="uppgift">2016/17:JuU1</ref>
          <ref type="ref_dok_id">H401JuU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU1</ref>
          <ref type="ref_dok_titel">Utgiftsområde 4 Rättsväsendet</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-8qihZah2fKVgGhrTvPqXyB" type="behandlas_i"/>
        <correspContext corresp="i-8qihZah2fKVgGhrTvPqXyB">
          <ref type="uppgift">2016/17:JuU20</ref>
          <ref type="ref_dok_id">H401JuU20</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU20</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-YQEKX6WxbyvzCfpihrnzN7" type="behandlas_i"/>
        <correspContext corresp="i-YQEKX6WxbyvzCfpihrnzN7">
          <ref type="uppgift">2017/18:SoU13</ref>
          <ref type="ref_dok_id">H501SoU13</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SoU13</ref>
          <ref type="ref_dok_titel">Socialtjänstfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-S17Gx7iKysBqApxZrEHgBs" type="behandlas_i"/>
        <correspContext corresp="i-S17Gx7iKysBqApxZrEHgBs">
          <ref type="uppgift">2016/17:JuU19</ref>
          <ref type="ref_dok_id">H401JuU19</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">JuU19</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-TMx4zWrGXp8GH7jPqFFALN" type="behandlas_i"/>
        <correspContext corresp="i-TMx4zWrGXp8GH7jPqFFALN">
          <ref type="uppgift">2016/17:AU7</ref>
          <ref type="ref_dok_id">H401AU7</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">AU7</ref>
          <ref type="ref_dok_titel">Arbetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-WniosfSXEHPY86BF1GUZJX" type="behandlas_i"/>
        <correspContext corresp="i-WniosfSXEHPY86BF1GUZJX">
          <ref type="uppgift">2017/18:JuU16</ref>
          <ref type="ref_dok_id">H501JuU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">JuU16</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9nSAUKHcSeMDLCX9W3MSyc" type="motHeader">
        <div xml:id="i-5hivzFkEbqJTPBxK1AGQZy" type="motTitle">
          Motion till riksdagen 2016/17:3232 av Beatrice Ask m.fl. (M)
          En effektivare kriminalvård
        </div>
      </div>
      <div xml:id="i-HXyp6NX5PA6dbuu78Hg4KC" type="motBody">
        <div xml:id="i-NPtBgY2j629zkLGVyyDrzj" type="motProposal" subtype="förslag">
          <head xml:id="i-5xrXcKeKRHuaUpBCSjvEMg">
            Förslag till riksdagsbeslut
          </head>
          <list xml:id="i-N1fJ2oWFTzW39eoYbHnn1r" style="ol">
            <item xml:id="i-F6mGwPjRGBMeqZhMcT4Qrp">
              Riksdagen ställer sig bakom det som anförs i motionen om att
              åter tillsätta den av regeringen nedlagda utredningen för att
              utvärdera det återfallsförebyggande arbetet inom kriminalvården,
              och detta tillkännager riksdagen för regeringen.
            </item>
            <item xml:id="i-SzYgJJBauMmppHNToJAQ3d">
              Riksdagen ställer sig bakom det som anförs i motionen om att
              ställa tydliga krav på samverkan mellan myndigheter som är ansvariga
              för återfallsförebyggande insatser och låta utreda hur kostnaderna
              ska fördelas, och detta tillkännager riksdagen för regeringen.
            </item>
            <item xml:id="i-7sUAmEqSUhieLKhByPgUSn">
              Riksdagen ställer sig bakom det som anförs i motionen om betydelsen
              av samarbete mellan kriminalvården och kommunernas socialtjänst
              och tillkännager detta för regeringen.
            </item>
            <item xml:id="i-MWui3rrBZMtWaPfn3EGaDb">
              Riksdagen ställer sig bakom det som anförs i motionen om att
              utvärdera försöken med utökad närvaro av socialtjänsten i anstalt
              och häkte och tillkännager detta för regeringen.
            </item>
            <item xml:id="i-4ief8o7hYRkaHL4TDYZNEd">
              Riksdagen ställer sig bakom det som anförs i motionen om att
              kriminalvården ska arbeta för att alla intagna i anstalt som har
              behov av behandling ska genomgå lämpliga behandlingsinsatser,
              och detta tillkännager riksdagen för regeringen.
            </item>
            <item xml:id="i-Uyqfsei3LeGZnDokQy14M1">
              Riksdagen ställer sig bakom det som anförs i motionen om att
              se över möjligheten att utöka arbetet med särskild utslussning
              så att fler intagna får hjälp när de avtjänat sitt straff, och
              detta tillkännager riksdagen för regeringen.
            </item>
            <item xml:id="i-PYkh8ErHVgkzLwJ9p3JTZK">
              Riksdagen ställer sig bakom det som anförs i motionen om att
              kriminalvården ska arbeta för att intagna i början av sin verkställighet
              ska få hjälp med kontakter med Kronofogdemyndigheten och andra
              för att minska risken att skulder ackumuleras under fängelsetiden,
              och detta tillkännager riksdagen för regeringen.
            </item>
            <item xml:id="i-GJgobWnAMHqyiyFyYPZHjM">
              Riksdagen ställer sig bakom det som anförs i motionen om att
              skyndsamt genomföra förslaget om att begränsa arbetsgivares möjlighet
              att, utan författningsstöd, begära utdrag ur belastningsregistret
              inför anställning, och detta tillkännager riksdagen för regeringen.
            </item>
            <item xml:id="i-5VZpzLdJQFHEs6Cywv8yQq">
              Riksdagen ställer sig bakom det som anförs i motionen om att
              hot och våld mot personal alltid ska leda till konsekvenser för
              den intagne, och detta tillkännager riksdagen för regeringen.
            </item>
            <item xml:id="i-MvxFuJi9MfUPm895mbvKU4">
              Riksdagen ställer sig bakom det som anförs i motionen om att
              skyndsamt följa upp och implementera den kartläggning av metoder
              och arbetssätt som kan användas för att förebygga våldsbejakande
              extremism hos kriminalvårdens klienter, vilket regeringen tidigare
              beslutat att ge kriminalvården i uppdrag att göra, och detta tillkännager
              riksdagen för regeringen.
            </item>
          </list>
        </div>
        <div xml:id="i-HJyu55CzS7JbUejQCGB7Ap" type="motContent">
          <head xml:id="i-5Pp9i7K9qVRFWtL6WXAcpE" type="h1">
            Motivering
          </head>
          <p xml:id="i-FUkGhnvbhBBWzQmz65Qrqb">
            Moderaterna vill ha en modern kriminalvård. Den ska präglas av
            hög säkerhet, vara en meningsfull och framåtblickande verksamhet
            och nå upp till sina mål om ”Bättre ut”. Intagna ska under anstaltstiden
            förberedas på livet efter straffet och ges de verktyg som på sikt
            ska få dem att lämna ett liv i kriminalitet bakom sig. Frivården
            har samma mål men bedriver verksamheten utanför anstalterna med
            de fördelar respektive utmaningar det innebär. Det handlar om
            tidiga insatser, tydligare klientarbete och tydliga krav och regler.
            Vi ser positivt på att kriminalvården gör en extra insats för
            att påverka unga intagna att lämna kriminalitet och missbruk.
          </p>
          <p xml:id="i-J5FPPEmzcjgtbukQAUKhEh">
            Samtliga myndigheter inom rättsväsendet har de senaste åren –
            mellan 2006 och 2014 – ökat sitt förtroende hos allmänheten. Det
            är ingen slump utan ett resultat av de satsningar alliansregeringen
            gjorde. Kriminalvården fick under alliansregeringens två mandatperioder
            höjda anslag med närmare 36 procent. Ytterst glädjande är att
            Kriminalvården är bland de myndigheter som ökat sitt förtroende
            mest av alla.
          </p>
          <p xml:id="i-3nvzcuSvjpGrbpgte77pAH">
            Alldeles för många som dömts och avtjänat sitt straff återfaller
            dock i brott. Enligt Riksrevisionen återfaller 70 procent av dem
            som avtjänat straff på anstalt. De flesta återfaller inom ett
            år. Mer än hälften av unga fängelsedömda begår nya brott inom
            tre år efter avtjänat straff. Så har siffrorna sett ut under många
            år och så ser det också ut i flera andra jämförbara länder.
          </p>
          <p xml:id="i-TwrkWSKSX5szGbdEuNPWNk">
            En effektiv brottsbekämpning kräver en framgångsrik återanpassning
            efter avtjänat straff och för att åstadkomma det krävs en bättre
            samverkan mellan olika myndigheter, landsting och kommuner. Frigivningen
            måste förberedas av den enskilde och mellan myndigheter exempelvis
            när det gäller behov av missbruksbehandling, arbete, utbildning
            och bostad.
          </p>
          <p xml:id="i-VX2Y9UWtWzowtQAbSnS8cN">
            Det är viktigt att ta reda på vilka återfallsförebyggande åtgärder
            som är framgångsrika och hur arbetet i högre grad kan anpassas
            till klienternas olika behov och förutsättningar. Arbetslinjen
            är av central betydelse för möjligheten till återanpassning. Betydelse
            av arbetsdrift och utbildning för att förbättra klienternas förutsättningar
            på arbetsmarknaden är därför av stor betydelse. Många intagna
            får dessutom genom självförvaltning viktiga kunskaper och erfarenheter
            i personlig ekonomi, eget boende med mera. År av missbruk och
            kriminalitet har ofta gjort att sådant inte är självklart för
            den enskilde.
          </p>
          <p xml:id="i-6oEew8D8Jnsv7irhJh8px2">
            Det behövs därför fler åtgärder för att förbereda intagna på
            kriminalvårdsanstalt för ett liv i frihet. Det handlar bland annat
            om kontakten med närstående men också andra verksamheter för arbete
            och goda sociala nätverk som kan bidra till att avhålla från fortsatt
            kriminalitet. Likaså behövs bättre samverkan mellan olika myndigheter
            för att säkerställa att påbörjad behandling och/eller utbildning
            inte avbryts vid frigivningen.
          </p>
          <head xml:id="i-FXf1d2RhAUpfJi82SoyxyF" type="h2">
            Utvärdera det återfallsförebyggande arbetet
          </head>
          <p xml:id="i-PektF94M8KTh6Dqg2GgEqZ">
            Alliansregeringen tillsatte 2014 en utredning med uppgiften att
            studera framgångsrika internationella exempel på återfallsförebyggande
            insatser, kartlägga och analysera kriminalvårdens återfallsförebyggande
            arbete, och utifrån en jämförelse med några relevanta länder bedöma
            om arbetet bedrivs effektivt samt om formerna för samverkan är
            effektiva och ändamålsenliga. Arbetet inklusive förslag skulle
            redovisas senast vid årsskiftet 2015/16. Regeringen har emellertid
            lagt ner utredningen. Vi anser att en sådan utredning är av stor
            betydelse och att en sådan därför behöver tillsättas.
          </p>
          <head xml:id="i-5ubvrvbMDLL9CQL467B7Gd" type="h2">
            Samverkan mellan myndigheter
          </head>
          <p xml:id="i-AygnrFdemuptzoAQHAdYZC">
            Riksrevisionens rapport Återfall i brott – hur kan samhällets
            samlade resurser användas bättre? från 2015 pekar på att närmare
            40 procent av alla dömda återfaller i brott inom tre år. Detta
            innebär stort mänskligt lidande, både för brottsoffer och för
            gärningsmän, samt stora kostnader för samhället.
          </p>
          <p xml:id="i-364sjNhyYYht3B2Q7HRGrX">
            Granskningen visar att de återfallsförebyggande insatserna är
            för få, samt att de inte görs när det behövs utan alldeles för
            sent. Det saknas helhetssyn och långsiktig planering. Det råder
            också osäkerhet om vem som ska stå för kostnaderna vid olika åtgärder.
            Samverkan mellan Kriminalvården och andra aktörer, såsom Arbetsförmedlingen,
            Försäkringskassan, socialtjänsten, sjukvården samt civilsamhället
            måste därför bli bättre. Uppföljningen är alldeles för kortsiktig
            och utspridd hos olika aktörer. Alliansregeringen skärpte och
            lagstadgade kraven på individuella verkställighetsplaner. Det
            är väsentligt att alla intagna får ett personligt program för
            verkställigheten. Det måste ställas tydliga krav på samverkan
            mellan myndigheter som arbetar mot återfall i brott och kostnadsfördelningen
            myndigheterna emellan måste noggrant utredas och klargöras i varje
            enskilt fall i enlighet med Riksrevisionens rapport.
          </p>
          <p xml:id="i-H9skisPWaFJsQ6QQhXWBHc">
            Redan i dag finns en stark samverkansskyldighet mellan kriminalvården
            och socialtjänsten. För att förstärka denna samverkan är det viktigt
            att kriminalvården och socialtjänsten hela tiden utvecklar sitt
            samarbete. Detta gäller särskilt i förhållande till yngre lagöverträdare
            samt klienter som har barn. De försök med utökad närvaro av socialtjänsten
            i anstalt och på häkte som har initierats bör utvärderas noggrant.
            Ett närmare samarbete kan underlätta övergången från anstalt till
            frihet och bättre förbereda klienterna inför utbildning och arbete.
          </p>
          <p xml:id="i-YLwWwD9ipDcUB8wxS3gWo8">
            Olika försök har gjorts med ökad närvaro av socialtjänst på landets
            häkten. Exempelvis på häktet i Göteborg där häktade under 21 år
            får regelbundna besök av socialtjänsten. Detta upplevs som positivt
            av både häktade, personal och socialtjänsten. Det är viktigt att
            de unga häktade får förtroende för socialsekreterarna och därmed
            är villiga till att samarbeta. Vid dessa besök planeras akuta
            saker, till exempel var den unge ska bo efter eventuell frigivning,
            skola, vård med mera. Unga häktade kan på så sätt få större förtroende
            för socialtjänsten och lättare ta kontakt med dem efter frigivandet
            vilket är viktigt i etablerandet av positiva nätverk kring den
            unge.
          </p>
          <head xml:id="i-6oZKhjRqC75KhKxXm4D5KY" type="h2">
            Behandlingsprogram och yrkesutbildningar
          </head>
          <p xml:id="i-9E38PPdx7gopTb3fK14ynP">
            Det är viktigt att tiden på anstalt används till att rusta klienten
            för ett framtida liv utan kriminalitet. Det kan handla om att
            delta i en yrkesutbildning och olika behandlingsprogram. Kriminalvården
            behöver bli bättre på att få klienterna att fullfölja utbildning
            och behandling. Insatserna för att nå målet om 85 procents sysselsättning
            bland de intagna behöver intensifieras.
          </p>
          <p xml:id="i-Xkr3tiwBqV4pJXojJFgd2T">
            Det måste vara tydligt för de intagna att det lönar sig att sköta
            sig. Kriminalvården behöver också förstärka sitt motivationsarbete.
            Alla som är i behov av behandling ska också genomföra de behandlingsprogram
            som kriminalvården bedömer som relevanta. Underlåtenhet att delta
            i programverksamhet ska på ett tydligare sätt än i dag få konsekvenser
            för den intagnes verkställighet.
          </p>
          <p xml:id="i-9QoN7HRYquspqMYxWPiCA9">
            På Norrtäljeanstaltens avdelning (2015) fanns enligt personalen,
            intagna som varken kunde svenska eller engelska och dessa intagna
            fick ingen behandling alls. Personalen bedömde att återfallsrisken
            var mycket hög för dessa personer då de inte fick några som helst
            behandlingsinsatser. Detta ser vi som ett stort problem.
          </p>
          <p xml:id="i-93gjjnDJHhnXxNZeEAFRev">
            Hälften av dem som gått ett behandlingsprogram upplever att det
            minskat deras risk för återfall enligt en rapport från Brottsförebyggande
            rådet 2015. Dock är efterfrågan större än tillgången enligt Brå
            och därför behöver antalet platser i olika behandlingsprogram
            ökas.
          </p>
          <p xml:id="i-PQFk2zb9BTZoELrQAoFVYG">
            Riksdagen har krävt i ett tillkännagivande till regeringen att
            man ska överväga om personer som är dömda för våldsbrott ska ha
            en skyldighet att genomgå behandlingsprogram. En vägran att delta
            i ett sådant behandlingsprogram ska få konsekvenser för den intagnes
            möjligheter att få permission och villkorlig frigivning. Den intagnes
            medverkan i behandlingsprogram ska vara ett krav för villkorlig
            frigivning för personer som dömts för grova sexualbrott eller
            grova brott mot närstående.
          </p>
          <p xml:id="i-Y8tLwmEQyPz1mzf1QgBeud">
            Vi anser att alla intagna i anstalt som har behov av behandling
            ska genomgå lämpliga behandlingsinsatser och att det ska finnas
            tillgång till sådana. Vidare anser vi att det behövs fler platser
            i yrkesutbildningar på anstalt så att alla som vill ska ha tillgång
            till detta.
          </p>
          <head xml:id="i-12rX4vymJzNbp2EWBxPnzT" type="h2">
            Utslussning
          </head>
          <p xml:id="i-FBsx9JzvhR35HRtttiZZEZ">
            Utslussningen från anstalt är en viktig del av frigivningsförberedelserna
            och de återfallsförebyggande insatserna. Utslussningen styrs av
            individuella risk- och behovsbedömningar och sker vanligen stegvis:
            från högre till lägre säkerhetsklass, och därefter till olika
            former av ytterligare utslussning. Det senare kan avse permissioner,
            särskilda utslussningsåtgärder, samt slutligen villkorlig frigivning.
            Villkorlig frigivning är i de flesta fall förenat med övervakning.
          </p>
          <p xml:id="i-UedpYJG87z4M4YKfwRiwkX">
            Andelen klienter som friges från anstalt via någon av de fyra
            formerna för särskild utslussning är 13 procent för 2015, vilket
            är något högre än 2014. Att öka andelen intagna som får möjlighet
            till särskilda utslussningsåtgärder har varit ett prioriterat
            område i regleringsbrevet sedan 2014. Från och med 2015 har vissa
            beslut om särskilda utslussningsåtgärder centraliserats. I vilken
            mån detta påverkat utvecklingen är dock för tidigt att säga.
          </p>
          <p xml:id="i-BXPFkMe3dqGyDz5BDHntja">
            En analys av arbetet med de särskilda utslussningsåtgärderna
            har påbörjats som ska leda till en handlingsplan för att öka andelen
            klienter som friges från anstalt med adekvata frigivningsförberedande
            åtgärder. Under hösten har även en fördjupad studie om orsak och
            verkan påbörjats. Dessutom håller ett förslag till lösningar av
            eventuella hinder i anslutning till utslussningsåtgärder på att
            tas fram. I december 2015 erhöll Kriminalvården även i uppdrag
            av regeringen att förstärka insatser i arbetet med utslussning.
          </p>
          <p xml:id="i-E17YhYvDN7LqC68zW2GDtz">
            Vi anser att man nu skyndsamt bör se över möjligheten att utöka
            arbetet med särskild utslussning så att fler intagna får hjälp
            när de avtjänat sitt straff.
          </p>
          <head xml:id="i-WPSsSRgF6RzRpp6hsBTZB8" type="h2">
            Ett systematiskt arbete för att förhindra att skulder uppstår
            under fängelsetiden
          </head>
          <p xml:id="i-PZxoNeTTLTEpVPjZjYfbSt">
            Under tiden på anstalt finns det risk för att ingen tar hand
            om den intagnes privatekonomi, som att betala fakturor och hyra.
            Påminnelser och obetalda fakturor kan leda till att den intagne
            får skulder som växer under tiden på anstalt. När personen friges
            försvårar skulderna vägen tillbaka till ett liv utan kriminalitet.
          </p>
          <p xml:id="i-U5PUNMEfP34etBoJjkaa86">
            Vi anser därför att det är viktigt att redan i början av verkställigheten
            arbeta för att på ett strukturerat sätt ta tag i den intagnes
            ekonomi och planera för att minska skuldbördan. Den verkställighetsplan
            som upprättas i början av verkställigheten måste innehålla åtgärder
            för att minska den intagnes skuldbörda och som bland annat handlar
            om kontakter med Kronofogdemyndigheten och andra relevanta aktörer.
          </p>
          <p xml:id="i-LJjc7MCAn3nuLNsMEH5tX4">
            Det är viktigt att människor som begått brott kan återgå och
            få möjlighet till egen försörjning genom arbete, efter dom och
            avtjänad påföljd. De senaste åren har förberedelser för tiden
            efter anstalt utvecklats. Möjligheterna att studera har förbättrats,
            och Arbetsförmedlingen samverkar med Kriminalvården.
          </p>
          <head xml:id="i-968RTt3ho7XGqpKjKu8fry" type="h2">
            Förstärk tidigare dömdas möjligheter på arbetsmarknaden
          </head>
          <p xml:id="i-TwFymYKnRLEFmq3qKLCRJE">
            Många arbetsgivare begär utdrag ur belastningsregistret alternativt
            kräver att den arbetssökande själv ska begära ut informationen
            och bifoga den med sin ansökan, vilket innebär större svårigheter
            för många att få jobb. Detta är långt ifrån en garanti för att
            förhindra anställning av personer som är olämpliga för en anställning.
            Ur ett arbetsgivarperspektiv finns en risk att registerkontroller
            ger en falsk känsla av trygghet. Utredningen om registerutdrag
            i arbetslivet lämnade i juni 2014 sitt betänkande (SOU 2014:48)
            till den dåvarande arbetsmarknadsministern. Utredningen föreslår
            en ny lag om att det ska vara förbjudet för arbetsgivare att utan
            författningsstöd begära att arbetssökande visar upp utdrag ur
            belastningsregistret. En arbetsgivare som bryter mot förbudet
            får betala skadestånd.
          </p>
          <p xml:id="i-QfDtNtygPftQhpjyzeAifk">
            Vi anser att man nu skyndsamt bör genomföra det förslag om att
            begränsa arbetsgivares möjlighet att, utan författningsstöd, begära
            utdrag ur belastningsregistret.
          </p>
          <head xml:id="i-TDnnjYYkFv4hRLnS2GzhvZ" type="h2">
            Hot och våld
          </head>
          <p xml:id="i-8hdsWZ337w7j4h9CdNmLj3">
            Bland de intagna i anstalt finns många som är missbrukare och
            har dokumenterade psykiska problem. Detta leder till att personalen
            tvingas utöva olika grader av tvång vilket innebär risker för
            att personalen ska drabbas av hot, trakasserier eller våld från
            de intagnas sida.
          </p>
          <p xml:id="i-DQ2BhKebRfqjjjxiBXavTz">
            Det är angeläget att kriminalvården fortsätter sitt arbete för
            att minska riskerna för hot och våld riktat mot kriminalvårdens
            personal. Det kan bland annat göras genom ett strukturerat säkerhetsarbete,
            korrekta riskbedömningar, kontrollåtgärder för narkotikafria fängelser,
            rutiner för att hantera hot och våld mellan intagna, insatser
            som förhindrar brott inifrån anstalterna är några exempel på hur
            säkerheten kan beaktas i det dagliga arbetet. Här bör även nämnas
            säkerhetsåtgärder vid transporter och insatser mot självmord bland
            häktade.
          </p>
          <p xml:id="i-AoxHxPrq6i9wfNUJkXy8oL">
            Det är viktigt att hot och våld riktat mot personal alltid leder
            till konsekvenser för den intagne.
          </p>
          <head xml:id="i-2QrrZ2oE2VbPP1nrzf1o2X" type="h2">
            Våldsbejakande extremism
          </head>
          <p xml:id="i-4migz9o4NvU1syyUiVccnc">
            Arbetet med att upptäcka och motverka radikalisering inom kriminalvården
            bör utvecklas och även utökas till frivården. Vi anser att det
            måste ske ett ytterligare utvecklat och fortsatt arbete för att
            bland kriminalvårdens klienter kunna upptäcka och motverka radikalisering
            på kriminalvårdsanstalterna samt inom frivården. Det finns ett
            antal internationella exempel på att personer som har begått islamistiskt
            motiverade terrordåd med stor sannolikhet har radikaliserats i
            fängelsemiljö, i samband med att de avtjänat fängelsestraff. Detta
            påvisar betydelsen av att Kriminalvården bedriver ett aktivt arbete
            för att motverka radikalisering av personer som är intagna på
            anstalt eller som är klienter inom frivården. Kriminalvården presenterade
            i maj 2016 rapporten ”Våldsbejakande extremism i Kriminalvården
            – Redovisning av regeringens uppdrag att kartlägga metoder och
            arbetssätt för att stärka arbetet mot våldsbejakande extremism
            i Kriminalvården”. Där redovisas bland annat nuvarande arbetssätt
            och metoder för att motverka radikalisering, deltagande i internationell
            samverkan och förslag till fortsatt arbete. Rapporten visar att
            det pågår ett arbete, men också att mycket återstår att göra.
          </p>
          <p xml:id="i-VAArhKh2y9ypiUTKZA8c9v">
            Det föreligger lika stora utmaningar när det gäller arbetet som
            bör riktas mot individer som driver på radikaliseringsprocesser
            och rekrytering av stridande, som att motverka radikalisering
            i sig. Även i ett kriminalvårdsperspektiv är det angeläget att
            det finns ett system för urskiljning och identifiering av individer
            som kan riskera att radikaliseras, individer som redan är inne
            i en radikaliseringsprocess samt individer som redan tillägnat
            sig en våldsbejakande uppfattning och som riskerar att påverka
            och rekrytera andra.
          </p>
          <p xml:id="i-9T8ivxhww3qRDFgfJaTkUD">
            När individer som kan riskera att radikaliseras, individer som
            redan är inne i en radikaliseringsprocess samt individer som redan
            tillägnat sig en våldsbejakande uppfattning har identifierats
            måste verksamma åtgärder sättas in för att hantera dessa individer.
          </p>
        </div>
        <div xml:id="i-8djuHTKdYF6RXZandfkyzh" type="signatureBlock">
          <list xml:id="i-SHc36aKiCkwvQwMkZjcrqk">
            <item xml:id="i-VQW9LLKKyjCodgzp5m2tbG" type="signature">
              Beatrice Ask (M)
            </item>
            <item xml:id="i-EvAfVer8SdoyaouCsahQBU" type="signature">
              Krister Hammarbergh (M)
            </item>
            <item xml:id="i-TWcfiN9iExJ2GR91i2ESvJ" type="signature">
              Anti Avsan (M)
            </item>
            <item xml:id="i-H1EdqG81mnUTyhxxvfR8d9" type="signature">
              Ellen Juntti (M)
            </item>
            <item xml:id="i-YA9gbhZh2KxN7EdfJpd1Mp" type="signature">
              Anders Hansson (M)
            </item>
            <item xml:id="i-RkJWBs1awUpY85NuGrB4WE" type="signature">
              Pål Jonson (M)
            </item>
            <item xml:id="i-RZnZEqgnr4k6CZU8BtUL8r" type="signature">
              Tina Ghasemi (M)
            </item>
            <item xml:id="i-P1AeeFwkGxhCA4qeaNjvnC" type="signature">
              Mikael Cederbratt (M)
            </item>
          </list>
        </div>
      </div>
    </body>
  </text>
</TEI>
