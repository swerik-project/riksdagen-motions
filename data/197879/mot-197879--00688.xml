<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--00688">
  <teiHeader>
    <fileDesc>
      <titleStmt>
        <title>om skydd mot maktmissbruk från myndigheter och högre ämbetsmän</title>
        <author>av Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om skydd mot maktmissbruk från myndigheter och högre ämbetsmän</title>
          <idno type="rdwebb">G202688</idno>
          <rs type="number">688</rs>
          <ref type="dokument_url_text">http://data.riksdagen.se/dokument/G202688/text</ref>
          <ref type="dokument_url_html">http://data.riksdagen.se/dokument/G202688</ref>
          <ref type="dokumentstatus_url_xml">http://data.riksdagen.se/dokumentstatus/G202688</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-8743Lhyk8SSNk8Ne84jigz</idno>
            <name>EIVOR MARKLUND</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-WVbijurs6Hr69ax66A9yQm" type="signed"/>
        <correspContext corresp="i-WVbijurs6Hr69ax66A9yQm">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-8743Lhyk8SSNk8Ne84jigz"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-EQSJnvt3y9r5wULtNbkTNu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__688/mot_197879__688-001.pdf"/>
      <fw xml:id="i-UNxqWnWyGS82v4kq99Tiv1">
        Motion 1978/79:688
      </fw>
      <div type="motHeader" xml:id="i-LhKLjFegmXXqa5YkSN3GMX">
        <div type="motTitle" xml:id="i-ofJgGTJ58bYViZ85fVmbw"/>
        <div type="motSubmissionInfo" xml:id="i-7qUjcgbUkmdKSUcNpZdios"/>
      </div>
      <div type="motBody" xml:id="i-EJEASCk4THj25o4yYHnt7i">
        <div xml:id="i-EGWahBzML9FGGRWtz7Wvpv">
          <p xml:id="i-ECQzUAvcWbCJSMM6ySqWHG">
            av Lars Werner m. fl. om skydd mot maktmissbruk från myndigheter
            och högre ämbets- män
          </p>
          <p xml:id="i-FTSRn3gAKCW4qJ2pJxLq28">
            Utvecklingen på det rättsliga området i Sverige har visat en
            rad oroande drag. Dit hör den försvagade kontrollen över den högre
            byråkratin. Denna sida av svensk samhällsutveckling har väckt
            en viss pinsam uppmärksamhet i utlandet — den har t. ex. ägnats
            publicitet i bl. a. sådana stora europeiska pressorgan som Die
            Welt, Frankfurter Allgemeine Zeitung, Corriere della Sera, Tribuna
            Ludu osv. Det gamla ämbetsmannaansvaret uttryckte som en av sina
            principer att en högre ämbetsman hade ett särskilt ansvar gentemot
            stat och offentlighet, som gick utöver vad medborgare i övrigt
            hade. Stor makt och stora befogenheter föranledde också stort
            ansvar. Detta ansvar var dessutom inte bara ett inre disciplinärt
            ansvar en sak för statsapparaten själv. Det reglerades också i
            allmän strafflag. Även om det gamla ämbetsmannaansvaret hade en
            bristfällig och delvis otidsenlig utformning anslöt det sig väl
            till de grundsatser som allmänt anses böra vara vägledande i alla
            styrelseskick där parlamentarismen och folksuveränitetens lära
            utgör eller åtminstone offi- ciellt proklameras skola utgöra styrelsens
            och maktutövningens grund. Modern fungerande parlamentarism är
            över huvud taget omöjlig, om den högre byråkratin börjar utgöra
            en särskild, självständig eller skyddad makt i samhället. På senare
            år har de högre ämbetsmännen fått sina rättsliga priviliegier
            förstärkta, och möjligheterna att ställa dem till ansvar har i
            motsvarande mån inskränkts. Detta har skett på flera vägar. Den
            krets av högre ämbetsmän beträffande vilka riksåklagaren har att
            föra talan har utvidgats. Möjligheten tills. k. målsägandetalan
            har avskaffats. Visserligen var denna inte tillämplig för just
            de högre ämbetsmännen, men den hade en viktig roll som allmän
            kontrollmekanism och var också ett redskap att indirekt kasta
            ljus över eventuella fel från högre ämbetsmäns sida. Den var därjämte
            ett slags reservkontroll mot underlåtenhet från åklagares sida.
            Den allvarligaste förändringen inträffade emellertid då det gällde
            själva utformningen av lagtexten. I sin nya version måste den
            anses innefatta handlingar, som enligt tidigare lagstiftning kunde
            falla under allmänt åtal men som i nuvarande läge fördes under
            de särskilda åtals- och ansvars- bestämmelserna. Man fick således
            en vidgning av den kategori handlingar som var skyddad från allmänna
            åtal. Hur omfattande denna utvidgning verkligen är kan i brist
            på mer omfattande praxis ännu inte avgöras. Utifrån den allmänna
            attityd som råder från myndigheternas sida i dessa frågor kan
          </p>
          <pb facs="riksdagen-motions-pdf/data/197879/mot_197879__688/mot_197879__688-002.pdf"/>
          <fw xml:id="i-2UU3EP62Pm5nJZv4QaFcgD">
            Mot. 1978/79:688 8
          </fw>
          <p xml:id="i-5PYDviVCJfXp7qudubZx2o">
            man dock befara att den är betydande. Till dessa försvagningar
            i den medborgerliga kontrollen och rättsskyddet kommer den omständigheten
            att riksåklagarämbetet saknar praktiska möjlig- heter att effektivt
            kontrollera och beivra något större antal felaktigheter och övergrepp.
            Försvagningen av medborgarnas rättsskydd går tillbaka på en officiell
            filosofi, som framförts av riksdagens justitieutskott. Den går
            ut på att det finns ett motiv för landets lagstiftare att skydda
            ämbetsmän från vad man kallar obefogade åtal. I riksdagen framförde
            såväl justitieutskottets ordfö- rande som ett f.d. statsråd (på
            sin tid ansvarigt för vissa rättsfrågor) att målsägandetalan borde
            allmänt avskaffas, då den sades representera ett ”vedergällningstänkande”.
            Dessa synsätt och tendenser måste från medborgarfrihetens och
            rättssta- tens utgångspunkter bedömas som högst betänkliga. Stora
            delar av de medborgerliga fri- och rättigheternas innehåll beror
            just på att det existerar en verksam kontroll gentemot ämbetsmäns
            och apparaters godtycke och makt samt på att det finns mekanismer
            för att avvärja och rätta till övergrepp och felbehandlingar.
            När det riksdagsutskott som tillhör de för rättsvården särskilt
            ansvariga instanserna i landet som ett huvudmotiv för sina stånd-
            punkter anför behovet att skydda ämbetsmännen, är det en allvarlig
            signal om att rättstillståndet i landet håller på att försämras.
            Åtal som är obefogade avvisas av domstol. Vad som skett i Sverige
            är ju i stället att befogade åtal i stor utsträckning förhindrats.
            Det urholkade medborgerliga rättsskyddet gentemot övergrepp från
            myndigheter får dessutom en annan följd, som är både rättsligt
            stötande och praktiskt orimlig. Ju mer man inskränker omöjligheterna
            att ställa högre ämbetsmän till ansvar, desto större blir risken
            för att lägre tjänstemän — som vanligtvis handlar på order av
            högre — får bära ansvar för sådant som de icke själva gett upphov
            till. Lägre personal i förvaltningarna kan alltså i oproportionerlig
            grad belastas med ett ansvar som de verkligt ansvariga lyckas
            komma undan. Riksdagens justitieutskott har således endast skyddat
            de högre ämbetsmännen från ”obefogat åtal”. De lägre har man inte
            bekymrat sig om. Alla dessa betänkliga tendenser måste brytas.
            Ett nytt ansvarssystem måste byggas upp. Möjligheterna att verkligen
            rätta till begångna fel måste vidgas — i dag förblir de materiella
            felen ofta bestående trots att den förfördelade medborgaren formellt
            får rätt. Det medborgerliga rättsskyddet bör inte endast återställas
            till sina tidigare former och sin tidigare nivå. Det bör även
            vidgas. Utvecklingen inom samhället och inom de statliga och kommunala
            apparaterna talar klart för en sådan utvidgning. Ett utvidgat
            medborgerligt rättsskydd bör bygga på följande principer: 1. Olika
            kategorier tjänste- och ämbetsmän skall inte vara ansvariga enligt
            skilda rättssystem. Det allmänna rättssystemet och dess procedurer
            skall gälla för alla. Verkligt ansvariga skall i första hand vara
            de som har
          </p>
          <pb facs="riksdagen-motions-pdf/data/197879/mot_197879__688/mot_197879__688-003.pdf"/>
          <p xml:id="i-rcUcTbigC6bZ6FJk5o1uG">
            ee AA
          </p>
          <fw xml:id="i-7SDrMSYzrzFgJD2iAKULCR">
            Mot. 1978/79:688 9
          </fw>
          <p xml:id="i-LBB1tMbTsHX1NmQrQ2gi1H">
            beslutsansvaret — icke de lägre tjänstemännen. 2. Den oklarhet
            i gällande lag som från allmänt åtal undandrar även sådana handlingar
            ”i tjänsten” som icke strikt är förknippade med normal hand- läggning
            av ärenden bör undanröjas. 3. Allmän möjlighet att i domstol pröva
            lagligheten av ett administrativt myndighetsbeslut bör inrättas.
            Sådan möjlighet finns f. n. i flera länder. Det är en viktig praktisk
            väg att nå verklig materiell korrigering av felaktigheter. Prövningen
            kan göras något mer oberoende, och risken för partiskhet minskar
            i förhållande till vad som gäller när överordnad myndighet skall
            pröva underordnad myndighets beslut i ett rent administrativt
            rättssystem. Man vinner också likställighet mellan parterna i
            möjligheten att föra talan. Slutligen inriktas proceduren på själva
            korrigerandet av den eventuella orättvisan, medan frågan om repressalier
            mot enskild tjänsteman kommer mer i bakgrunden. 4. Vid sidan av
            det allmänna åklagarväsendets möjlighet att föra talan i fråga
            om lagligheten av myndighetsbeslut bör sådan rätt finnas för enskild
            medborgare som är berörd av beslutet. Detta är en betydelsefull
            alternativ möjlighet till korrigering i de fall åklagare inte
            tar upp ärendet. 5. Utvecklingen har gått så pass långt här i
            landet att de här berörda ansvarighetsreglerna bör vidgas till
            att gälla också den kommunala sektorn. Det har blivit alltmer
            otillfredsställande att denna stora del av de offentliga apparaterna
            har ett annat och vanligen sämre ansvars- och rättssystem än den
            statliga delen. Vi hemställer därför! 1. att riksdagen hos regeringen
            begär förslag som innebär att alla offentliga tjänstemän förs
            under samma ansvarssystem och de särskilda privilegierna för högre
            ämbetsmän avskaffas, 2. att riksdagen hos regeringen begär förslag
            som innebär att allmän åklagare skall kunna föra talan i mål av
            nämnd art och att rätt till enskild målsägartalan skall finnas,
            där allmänt åtal inte väcks, 3. att riksdagen hos regeringen begär
            förslag som innebär att handlingar i tjänsten vilka icke ingår
            i normal ärendehandlägg- ning inte får undandras från allmänt
            åtal enligt brottsbalken eller annan allmän lag.
          </p>
          <p xml:id="i-6XYAci2YyAL5AGcsXQt22F" type="date">
            Stockholm den 23 januari 1979
          </p>
          <p xml:id="i-BfM57GoUw29Z7geFgEWUH9">
            LARS WERNER (vpk) EIVOR MARKLUND (vpk) C.-H. HERMANSSON (vpk)
            NILS BERNDTSON (vpk) JÖRN SVENSSON (vpk)
          </p>
          <p xml:id="i-K9mpU7DirgGrzD5N7vvsn5">
            1Se även motionen 1978/79:1081
          </p>
        </div>
      </div>
    </body>
  </text>
</TEI>
