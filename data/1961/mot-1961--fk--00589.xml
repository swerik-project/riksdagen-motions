<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00589">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__589/mot_1961__fk__589-001.pdf"/>
      <fw xml:id="i-FtaGfECsJoPyiuKL1Ck2Xr">
        Motioner i Första kammaren, nr 589 år 1961 9
      </fw>
      <div xml:id="i-RU8hVto4ub4kh6YFfrLu9Z" type="motHeader">
        <div xml:id="i-VodGHzgdPobCSmL6DJDWwT" type="motTitle"/>
        <div xml:id="i-2TaUXCawpCktv5L7tniMUs" type="motSubmissionInfo"/>
      </div>
      <div xml:id="i-Cpa9nfTTRykAo5jyebeBkY" type="motBody">
        <div xml:id="i-SbBhHucVovFUApEJ4MJtyM">
          <p xml:id="i-3N51ur8mYbVNU29Yazts3J">
            Nr 589
          </p>
          <p xml:id="i-HveSmWaoyhxwPiKajmDqT1">
            Av herr Sjönell, i anledning av Kungl. Maj:ts proposition nr
            77, angående avsättning av viss del av statens vinst från Luossavaara-Kiirunavaara
            aktiebolag för stöd till indu- striellt forsknings- och utvecklingsarbete,
            m. m.
          </p>
          <p xml:id="i-MghNXfmy2dUAjN39qN56v4">
            (Lika lydande med motion nr 711. i Andra kammaren)
          </p>
          <p xml:id="i-Qx6oS7xsDLnXFU6JJPuUYG">
            I proposition nr 77 framlägges förslag om avsättning av viss
            del av statens vinst från Loussavaara-Kiirunavaara AB för stöd
            till industriellt forsknings- och utvecklingsarbete. Ifrågavarande
            vinstandel skall enligt förslaget avsät- tas till två särskilda
            fonder, den ena benämnd Norrlandsfonden och den andra Malmfonden
            för forsknings- och utvecklingsarbete. Propositionen föl- jer
            i väsentliga delar de förslag som framlagts av de särskilda utrednings-
            män, som haft till uppdrag att utreda frågorna rörande ifrågavarande
            vinst- avsättning. På en viktig punkt göres avvikelse från utredningsmännens
            för- slag, nämligen därutinnan att i propositionen föreslås två
            fonder i stället för en, av vilka den ena och större, Norrlandsfonden,
            skall komma till använd- ning för specifikt norrländska ändamål.
            Enligt propositionen skall Norrlands- fonden ha till uppgift att
            främja näringslivets framtida utbyggnad med ton- vikten lagd på
            Norrbotten. Härvidlag förutsättes i propositionen, att huvud-
            ansträngningarna för denna uppgifts realiserande bör inriktas
            på forsknings- och utvecklingsarbete inom det norrländska näringslivet.
            Forsknings- och utvecklingsarbetet i fråga skall syfta till vidareförädling
            av de norrländska råvarutillgångarna. En annan viktig uppgift
            för fonden blir emellertid, att den skall kunna användas för främjande
            av den norrländska företagsam- hetens utveckling och differentiering,
            och i propositionen nämnes särskilt, att denna verksamhet bör
            syfta till att stimulera uppkomsten och utbyggna- den av norrländska
            manufaktureringsindustrier. I anslutning till sistnämnda målsättning
            anges följdenligt i propositionen, att norrländska företag inom
            hemslöjd, hantverk och småindustri skall kunna få lån ur Norrlandsfonden
            vid sidan av de nuvarande kreditmöjligheterna i form av hantverks-
            och industrilån samt statlig lånegaranti. I fråga om uppbyggnaden
            av två fonder på grundval av vissa vinstmedel från Loussavaara-Kiirunavaara
            AB synes någon väsentlig invändning icke kunna andragas. Tillskapandet
            av en särskild norrlandsfond, vilken enligt propositionen får
            relativt betydande storleksordning, måste hälsas med till- fredsställelse
            ur såväl den norrländska som hela samhällsekonomiens syn-
          </p>
          <pb facs="riksdagen-motions-pdf/data/1961/mot_1961__fk__589/mot_1961__fk__589-002.pdf"/>
          <fw xml:id="i-CFciFQH9bYqDPXQiiy3QNh">
            10 Motioner i Första kammaren, nr 589 år 1961
          </fw>
          <p xml:id="i-JSXqn9A46vVkxS1CP1RF1m">
            vinkel. Beträffande användningen av Norrlandsfondens medel och
            de mål- sättningar, som angivits härför, vill jag särskilt understryka
            nödvändigheten av stöd åt utvecklingsarbete resp. utvecklingsbara
            projekt även inom den mindre och medelstora industrien. Såsom
            här nedan kommer att närmare utvecklas, är det ingalunda på det
            sättet, att den enskilda människans roll, när det gäller utvecklingsarbete
            inom industrien, har minskat vare sig reellt eller relativt i
            förhållande till s. k. team-work. Särskilt inom mindre före- tag
            finns otaliga idéer till tekniskt nyskapande av både maskiner
            och meto- der skisserade och delvis projekterade, vilka aldrig
            får någon chans att komma till praktisk prövning av brist på medel.
            Sistnämnda synpunkter får stark aktualitet, när det gäller ställningsta-
            gandet till den andra fonden, Malmfonden för forsknings- och utvecklings-
            arbete. Beträffande dessa fondmedels användning i det praktiska
            livet är uttryckssätten i propositionen både diffusa och lapidariska.
            I stället hänvisas i huvudsak till utredningsmännens förslag.
            Så mycket sägs emellertid i propositionen, att denna fonds resurser
            bör utnyttjas »förutom för utveck- lingsprojekt med direkt industriell
            anknytning till sådant forsknings- och utvecklingsarbete som med
            hänsyn till sin omfattning eller långsiktskarak- tär ligger utanför
            vad som normalt faller inom forskningsrådens verksam- het». I
            brist på närmare anvisningar i propositionen får sålunda utrednings-
            männens förslag närmare studeras. Resultatet av detta studium
            blir, såvitt jag kan finna, att medlen ur ifrågavarande fond knappast
            i praktiken, om ens i teorien, kan få komma att disponeras av
            mindre och medelstora företag för utveckling av idéer och projekt,
            som skisserats eller påbörjats. Det förefaller som om endast mycket
            stora och kapitalslukande forsknings- uppgifter enligt propositionen
            skall kunna komma i fråga för dessa medel liksom att även det
            industriella utvecklingsarbetet anknutet till speciella företag
            är tänkt att vara av sådan art, att uteslutande storföretag kan
            få möjligheter att aspirera på medel ur Malmfonden för forsknings-
            och utveck- lingsarbete. Det är i dag en mycket utbredd föreställning,
            att den enskilde forskaren eller självständigt arbetande uppfinnarens
            roll är utspelad och att det tek- niska nyskapandet numera praktiskt
            taget uteslutande sker genom s.k. team-work inom storkoncernernas
            välutrustade laboratorier eller genom den av samhället påkostade
            forskningen i större skala. En sådan uppfattning har även utredningsmännen
            givit uttryck för. Föreställningen i fråga före- faller att vara
            välgrundad med tanke på den goda tillgång på både kapital och
            högkvalificerad teknisk personal som storindustrien förfogar över
            samt med hänsyn till den tekniska utvecklingens trend mot mer
            och mer kompli- cerad apparatur och arbetsprocesser. Det visar
            sig emellertid, att denna så vitt spridda föreställning trots
            sin skenbara rimlighet är felaktig. Nyli- gen företagna undersökningar
            i USA visar att förhållandet snarast är det
          </p>
          <pb facs="riksdagen-motions-pdf/data/1961/mot_1961__fk__589/mot_1961__fk__589-003.pdf"/>
          <fw xml:id="i-8ABe9vFQCv9q5RkAPGXzJ3">
            Motioner i Första kammaren, nr 589 år 1961 11
          </fw>
          <p xml:id="i-QhpFkopD4BPvpXjAf5HAxn">
            omvända; det är fortfarande så, att större delen av det kommersiellt
            mest värdefulla nyskapandet härrör från fria uppfinnare, medan
            endast en mindre del kommer fram som resultat av industriens egna,
            organiserade insatser, trots dessas sannolikt helt förkrossande
            övervikt i fråga om kapital- och arbetsinsatser. Enligt en nyligen
            publicerad uppgift i fackpressen räknar man med att »70 procent
            av alla kommersiellt viktiga uppfinningar, som gjorts i Amerika
            under de senaste tio åren, haft ensamma genier till upp- hovsmän».
            En grupp amerikanska industriföretag i New York State, som tagit
            fasta på detta sakernas tillstånd och därför börjat mer aktivt
            vända sig till allmänheten och de fria uppfinnarna för att få
            fram uppfinningar och produktuppslag, anger i sin reklambroschyr
            att »Minst nio av tio nya produkter, som finns tillgängliga på
            marknaden i dag, härrör inte från stora forskningslaboratorier,
            utan från fristående uppfinnares produktiva hjärnor (fertile minds)
            &gt;. Sådana produktiva hjärnor återfinns i vårt land i stor utsträckning
            bland de mindre och medelstora företagarna, som enligt vad ovan
            framhållits inom våra olika industribranscher kan presentera en
            mängd idéer och uppslag till tekniska nyheter, vilka får stanna
            på papperet eller i ofullbordat skick av brist på pengar till
            vidare utvecklingsarbete. Det är över huvud taget beklämmande
            i huru föga utsträckning vi i vårt land utnyttjar de slumrande
            naturtillgångar av omätbart värde, som vårt folks påfallande tekniska
            be- gåvning representerar. Det är uppenbart och har påpekats i
            många olika sammanhang, att vi i framtiden måste satsa i en helt
            annan utsträckning än hittills på etablerandet av vad man enkelt
            uttryckt skulle kunna kalla »snilleindustrier&gt;. Bakgrunden
            härtill är det enkla faktum, att de s.k. ut- vecklingsländerna
            f.n. industrialiseras i snabb takt och förmår etablera en stark
            konkurrens genom utnyttjande av mera ordinära och tekniskt sett
            tämligen enkla industriprocesser t.ex. inom textilbranschen. För
            vår del måste vi inför en sådan utveckling uppenbarligen söka
            utveckla vårt högre tekniska kunnande och förmåga att arbeta med
            tekniska processer och ma- terial av mera komplicerad och krävande
            art. Ett exempel på en här ovan nämnd s.k. snilleindustri, där
            enskilda svenska tekniker resp. tekniskt begåvade personer kan
            komma att göra banbrytande insatser, är elektronik- industrien.
            Denna industri håller på att utvecklas till en nyckelindustri,
            eftersom elektroniken griper in på allt fler områden inom tekniken
            och industrien. Elektronikindustrien kommer med andra ord att
            bli en bas- industri med omsättningssiffror som snabbt kommer
            att stiga i höjden. Denna industri kräver ringa investering i
            fasta anläggningar, och i t. ex. USA startas därför f. n. en rad
            nya elektronikföretag, som är och blir typiska representanter
            för vad som kallas mindre och medelstor industri. I vårt land
            bör samma förutsättningar föreligga för en snabb utveckling av
            mindre industriföretag med elektronik som specialitet, och eftersom
            dessa företag
          </p>
          <pb facs="riksdagen-motions-pdf/data/1961/mot_1961__fk__589/mot_1961__fk__589-004.pdf"/>
          <fw xml:id="i-BKuFmrVSfGbGT7fQgzNFEs">
            12 Motioner i Första kammaren, nr 589 år 1961
          </fw>
          <p xml:id="i-9A5zZiVJfcQXwT33pmBk4L">
            är fullständigt oberoende av den geografiska belägenheten erbjuder
            ett un- derlättande av dylika företags tillkomst och verksamhet
            ett intressant upp- slag för bl. a. lösningen av problemet om
            det norrländska näringslivets dif- ferentiering. Vad här senast
            har påpekats innebär, att det från samhällets sida skulle vara
            en investering med enastående utdelningsmöjligheter att i stor
            utsträck- ning satsa på en utveckling av det »snillekapital»,
            som ligger outnyttjat på tusentals mindre och medelstora industriföretags
            arbetsbord i form av rit- ningar och ofullbordade projekt. Malmfonden
            för forsknings- och utveck- lingsarbete skulle kunna erbjuda den
            länge väntade möjligheten att tillvara- taga nyssnämnda outnyttjade
            kapital genom att mindre och medelstora industriföretag erhåller
            medel ur denna fond för att till praktisk användning kunna utveckla
            olika idéer och projekt om nya maskiner, arbetsmetoder etc. Under
            åberopande av det anförda får jag hemställa, att riksdagen vid
            behandling av proposition nr 77 ville uttala, att medel ur Malmfonden
            för forsknings- och utveck- lingsarbete bör användas även för
            sådant utvecklingsarbete, som kan komma till stånd och utföras
            av mindre och medel- stora industriföretag, och på de villkor
            i övrigt som angi- vits i proposition för utlåning från fonden
            i fråga.
          </p>
          <p xml:id="i-5Vii4CQ24LgEJfAcHBRPY4" type="date">
            Stockholm den 7 april 1961
          </p>
          <p xml:id="i-AGzswj8rUahF777UG58ZH7" type="signatureBlock">
            Bengt Sjönell
          </p>
        </div>
      </div>
    </body>
  </text>
</TEI>
