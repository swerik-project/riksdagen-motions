<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02344">
  <teiHeader>
    <fileDesc>
      <titleStmt>
        <title>med anledning av propositionen 1978/79:142 om svensk rymdverksamhet</title>
        <author>av Rolf Hagel och Alf Lövenborg</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:142 om svensk rymdverksamhet</title>
          <idno type="rdwebb">G2022344</idno>
          <rs type="number">2344</rs>
          <ref type="dokument_url_text">http://data.riksdagen.se/dokument/G2022344/text</ref>
          <ref type="dokument_url_html">http://data.riksdagen.se/dokument/G2022344</ref>
          <ref type="dokumentstatus_url_xml">http://data.riksdagen.se/dokumentstatus/G2022344</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6HVmZpF6CAUVuorYgJb32Y</idno>
            <name>ROLF HAGEL</name>
            <state type="partyAffiliation" ref="Q110837">
              <desc>apk</desc>
            </state>
          </person>
          <person gender="man">
            <idno>i-W9KJtV2o1wQ4MwHUQGNFdx</idno>
            <name>ALF LÖVENBORG</name>
            <state type="partyAffiliation" ref="Q110837">
              <desc>apk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QaW3RTYcdHw5b4e1JPUgfJ" type="signed"/>
        <correspContext corresp="i-QaW3RTYcdHw5b4e1JPUgfJ">
          <note type="signatory" corresp="i-6HVmZpF6CAUVuorYgJb32Y"/>
          <note type="signatory" corresp="i-W9KJtV2o1wQ4MwHUQGNFdx"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2344/mot_197879__2344-001.pdf"/>
      <fw xml:id="i-CQMRZP5XpL9bboHhKXDUtX">
        Mot. 1978/79:2344 5
      </fw>
      <div xml:id="i-5efZkTXfxPz2zfthxd8oG3" type="motHeader">
        <div xml:id="i-D6Vuh9k3nKpHSvArdjhJxf" type="motTitle"/>
        <div xml:id="i-Vwy2D2Koq8B7C18xy8sJR5" type="motSubmissionInfo"/>
      </div>
      <div xml:id="i-32Rui5pajDDKGoboo2obnx" type="motBody">
        <div xml:id="i-611PAaM3c1ELMjXja5Cu5F">
          <p xml:id="i-5gEk4Jek8NesJZsYaFTVPj">
            Motion
          </p>
          <p xml:id="i-2yfKoxk8u2Bh6DkhVivTFV">
            1978/79:2344
          </p>
          <p xml:id="i-Frerf85u2P76TddagcqQTh">
            av Rolf Hagel och Alf Lövenborg med anledning av propositionen
            1978/79:142 om svensk rymdverk- samhet
          </p>
          <p xml:id="i-3RrZTFjj6aDysHj223bXCj">
            Rymdtekniken och rymdforskningen, som inledningsvis angreps hårt
            av vissa kretsar även i Sverige som en kostnadskrävande verksamhet
            utan praktiskt intresse, utvecklades snabbt till en av den vetenskaplig-tekniska
            revolutionens mest betydelsefulla komponenter och drivkrafter.
            Rymdverk- samheten förutsatte en avancerad teknisk utveckling
            och har i sin tur främjat en sådan utveckling på ett avgörande
            sätt. Den har nu en oerhörd praktisk betydelse för telekommunikationer,
            överföring och direktsändning av radio- och TV-program, kartläggning
            av naturresurser, för väderlekstjänsten, jordbruket, skogsbruket
            osv. Därmed har den också en stor industripolitisk betydelse,
            en betydelse som utan tvivel kommer att öka mycket snabbt. När
            vi tar ställning till regeringens proposition om en tredubbling
            av anslaget till den svenska rymdverksamheten och en ökning av
            anslaget till europeisk rymdverksamhet, ifrågasätter vi därför
            inte satsningarna som sådana. Vår kritik och våra förslag är huvudsakligen
            grundade på två principiella ståndpunkter: 1. vi anser inte att
            staten skall stå för kostnaderna för forskning och utveckling
            och storfinansen kamma hem profiterna av produktionen, 2. vi vill
            bekämpa kulturimperialismen och informationsimperialismen och
            inte på något sätt medverka till att deras redan enorma inflytande
            byggs ut. Beträffande den första punkten kan vi fatta oss kort.
            Det är framför allt fyra svenska företag, Saab-Scania AB, LM Ericsson,
            Volvo Flygmotor AB och Svenska Radio AB, som med statsbistånd
            byggt upp en kompetens för framställning av kompletta rymdsystem.
            En utökning av verksamheten i enlighet med propositionen skulle
            huvudsakligen beröra Saab-Scania och LM Ericsson. Vi delar uppfattningen
            att den förutsedda minskningen på utvecklingsar- bete inom den
            militära sektorn till en del kan kompenseras genom en ökad satsning
            på rymdteknik. Men vi anser att samtliga dessa företag bör förstatligas.
            Endast under sådana förhållanden kan de förhållandevis stora insatser
            som nu görs resultera i en planmässig utveckling i samhällsnyttig
            riktning och i sannolikt betydande inkomster för statskassan,
            när rymdverksamheten — vilket vi är övertygade om — utvecklas
            till en av landets främsta framtidsorienterade industrier. Vi
            ställer oss också frågande till uppgiften att den västeuropeiska
          </p>
          <pb facs="riksdagen-motions-pdf/data/197879/mot_197879__2344/mot_197879__2344-002.pdf"/>
          <p xml:id="i-2CyEeBFRke3xErmGTiqshx">
            rymdindustrin utvecklats som ett alternativ till motsvarande
            industri i USA för att ”skapa ett oberoende för Europa inom områden
            som berör vitala europeiska intressen”. Dessa ”vitala europeiska
            intressen” har alltför ofta varit identiska med EG:s och de imperialistiska
            staternas. Vår andra principiella invändning gäller rymdverksamhetens
            mångskif- tande praktiska tillämpning. Indonesien nämns som typiskt
            ”för de planer som finns i olika utvecklingsländer”: ”En svagt
            utvecklad infrastruktur, stora landarealer och svår terräng gör
            att satellitteknik är den enda möjligheten att snabbt bygga upp
            ett telesystem till en rimlig kostnad.” Men i propositionen förbigås
            de mäktiga intressen som bestämmer hur denna värdefulla teknik
            används. Det kan inte vara okänt att ett mycket stort antal länders
            representanter avslöjade och bekämpade kulturimperialismen och
            informationsimperialismen vid Unescos konferens om massmedia 1978.
            Satelliterna skulle kunna spela en omätlig roll i kampen mot analfabetism
            och för en snabb höjning av utbildningsnivån i u-länderna men
            också i andra länder. Men åtskilliga av de största USA-baserade
            transnationella bolagen, General Electric, Westinghouse och andra,
            har uppmärksammat möjlighe- terna och satt upp dotterbolag med
            ”pedagogiska uppgifter”. Indonesien är ett av åtskilliga belysande
            exempel. Den kommunikations- satellit som skickades upp där 1976
            och som väger endast 300 kg hade producerats av Hughes Corporation.
            Den är ovärderlig för Indonesien, som med sina många öar inte
            kan ordna ett sammanhängande landbaserat kommunikationsnät. Nu
            står satelliten till förfogande för telefon- och telegraftjänsten,
            12 TV-stationer etc. I likhet med motsvarande satelliter i Brasilien
            och andra länder tjänar den också den fascistiska säkerhetstjänsten
            och de militära myndigheterna. Den tjänar även kulturimperialismen
            och informationsimperialismen och sprider en masskultur skräddarsydd
            för nykolonialisternas behov. US Agency for International Development
            (US-AID), som till namnet är USA:s motsvarighet till Sida, sände
            1976 upp tre ”utbildningssatelliter”. Dessa satelliters sändningar
            täcker mer än en tredjedel av Brasiliens område, och deras sändningar
            förmedlas i Brasilien av sju TV-stationer och 60 radiostationer.
            De har samtidigt en viktig funktion för Brasiliens fascistiska
            militär- och säkerhetsorgan. Hela Latinamerika med undantag av
            Cuba är helt utlämnat till tre gigantiska nyhetsbyråer, som har
            monopol på vilka ”nyheter” som skall väljas ut och sändas från
            de latinamerikanska länderna till världen i övrigt, urvalet av
            ”nyheter” från ett latinamerikanskt land till ett annat och vilka
            nyheter från världen i övrigt som skall väljas ut och förmedlas
            till Latinamerika. Även ett utvecklat land som Sverige är föga
            skyddat mot kulturimperia- lismen och informationsimperialismen.
            Vi behöver bara nämna Vietnam som exempel. Under hela första kriget
            i Indokina (1945-1954) var svenska
          </p>
          <pb facs="riksdagen-motions-pdf/data/197879/mot_197879__2344/mot_197879__2344-003.pdf"/>
          <fw xml:id="i-Q2pYm5yAFBBYPzziyNJRQ1">
            Mot. 1978/79:2344 6
          </fw>
          <p xml:id="i-NsAoDE1ZonzQtuXgANvowR">
            massmedia till 95 96 försedda med ”nyheter” producerade av kolonialister-
            nas egen nyhetsbyrå, Agence France Presse (AFP), och de föga mindre
            ovederhäftiga övriga imperialistiska nyhetsbyråerna. Under det
            andra långa kriget i Indokina var det endast under de sista åren
            före USA-imperialismens definitiva nederlag 1975 som våra stora
            massmedia gav mera utrymme åt andra sidans nyheter, trots att
            dessa länge visat sig vara de enda som korrekt återspeglade situationen.
            Det kinesiska angreppskriget mot Vietnam — först med Pol Pot-regimen
            i Kampuchea som ombud från april-maj 1975, sedan genom det direkta
            angreppet mot de nordligaste provinserna från den 17 februari
            1979 — har i de stora svenska massmedia, inkl. radio och TV, behandlats
            på ett sätt som inte kan betecknas som annat än skandalöst och
            antivietnamesiskt. De s.k. nyheterna om den vietnamesiska motoffensiven
            i gränskriget i slutet av december 1978 och den samtidiga folkresningen
            i Kampuchea producerades i Bangkok och Hongkong. Fram till de
            kinesiska angriparnas nederlag någon vecka efter invasionen var
            det nästan enbart den imkperialistisk-maoistiska versionen av
            kriget som förmedlades till och genom svenska massmedia. Utrikesdebatten
            i riksdagen den 14 mars 1979 bekräftade att åtskilliga talare,
            däribland några partiledare, helt godtagit denna grovt fabricerade
            propagan- daversion av kriget. Regeringens proposition behandlar
            rymdverksamheten huvudsakligen som en industripolitisk fråga,
            när den i själva verket har många och vida förgreningar. Arbetarpartiet
            kommunisterna är ett marxistiskt parti. Som marxister skiljer
            vi mellan produktivkrafterna och produktionsförhållandena. Produk-
            tivkrafternas utveckling är en ekonomisk lag både under kapitalismen
            och under socialismen. Att bekämpa denna utveckling skulle vara
            lika menings- löst som reaktionärt. Det är mot de kapitalistiska
            produktionsförhållandena vi inriktar vår politiska kamp, inte
            mot produktivkrafternas utveckling. Rymdverksamheten kan bli och
            bör bli en verksamhet till nytta för hela folket i vårt land,
            till nytta för hela mänskligheten. Men den kan också bli — och
            är det redan i en skrämmande omfattning — en verksamhet i de transnationella
            bolagens och de militär-industriella komplexens tjänst. Det är
            denna ödesdigra snedvridning av rymdverksamheten som vi bekämpar.
            Med hänvisning till det anförda föreslås att riksdagen uttalar
            sig för 1. att de bolag förstatligas som bygger upp sin kompetens
            och produktion inom rymdverksamheten med statligt bistånd, 2.
            att en utredning tillsätts med syfte att frigöra den svenska
          </p>
          <pb facs="riksdagen-motions-pdf/data/197879/mot_197879__2344/mot_197879__2344-004.pdf"/>
          <fw xml:id="i-WsxBW4QS1xyw9m8Meup3wS">
            Mot. 1978/79:2344
          </fw>
          <p xml:id="i-5vMZUewR5hJoV6MZaEiQXS">
            rymdverksamheten från kulturimperialismen och informationsimperialismen.
          </p>
          <p xml:id="i-J1uwce7gJfK8DtMaT6kZe8" type="date">
            Stockholm den 26 mars 1979
          </p>
          <div xml:id="i-FDhyrp7TgCQQZ1P4oYdJaG" type="signatureBlock">
            <p xml:id="i-4ybsTv6FZ3Qt9UtSckS1Y4" who="i-6HVmZpF6CAUVuorYgJb32Y" type="signature">
              ROLF HAGEL (apk)
            </p>
            <p xml:id="i-D6udB6nhDem16TFWr8bSE8" who="i-W9KJtV2o1wQ4MwHUQGNFdx" type="signature">
              ALF LÖVENBORG (apk)
            </p>
          </div>
        </div>
      </div>
    </body>
  </text>
</TEI>
