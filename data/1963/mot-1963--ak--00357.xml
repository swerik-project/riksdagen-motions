<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00357">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__357/mot_1963__ak__357-001.pdf"/>
      <fw xml:id="i-LfCZezAsvYrKTJmUFP9NNY">
        12 Motioner i Andra kammaren, nr 357 år 1963
      </fw>
      <div xml:id="i-QBrdtavD5GtHJEKEDjctWw" type="motHeader">
        <div xml:id="i-RovX9hbTo3MF2BibkGVYiE" type="motTitle"/>
        <div xml:id="i-6gUfdjnYdUpeTFTE64awmh" type="motSubmissionInfo"/>
      </div>
      <div xml:id="i-Hbkn6u4KL89SWfzmjcBsip" type="motBody">
        <div xml:id="i-DBmtTad3vEA1itBAKsghJC">
          <p xml:id="i-Cv9bccuxNjNzKmuXsfGGng">
            Nr 357
          </p>
          <p xml:id="i-LVW4DhoBR9PJwMVuzETo1k">
            Av herr Wachtmeister, om utredning rörande Förenta Nationernas
            aktioner i Katanga.
          </p>
          <p xml:id="i-36AuhhQ9nw5CfCFCmY8bDo">
            Förenta Nationernas militäraktioner i Kongo har blivit föremål
            för skiftande omdömen och skapat olust och oro i vida kretsar
            inför utsikten, att Förenta Nationernas politik kan komma att
            utvecklas i ogynnsam riktning med tanke på fred och rättssäkerhet.
            Den 15 maj 1962 överlämnades sålunda till regeringen en skrivelse,
            under- tecknad av 56 svenskar, med begäran om en rättslig utredning
            angående Förenta Nationernas krigsföretag i Kongo. Skrivelsen
            hade följande lydelse:
          </p>
          <p xml:id="i-BEhSnTbrnTcEDaQKLxkSME">
            Härmed hemställes vördsamt, att svenska regeringen vidtager erforderliga
            åtgärder för att åvägabringa en rättslig utredning angående 1)
            de omständigheter, som föranledde Förenta Nationernas militäraktion
            mot Katanga i september och december 1961, samt av vem och på
            vilket sätt anfalls- orderna givits, och i anslutning härtill
            även 2) huruvida och i så fall i vilken utsträckning FN:s förband
            vid nämnda till- fälle kränkt Genéve-konventionernas bestämmelser
            om human krigföring. Emedan en utbredd uppfattning uppstått, att
            — såsom belgiske utrikesministern Spaak framhållit i belgiska
            deputeradekammaren den 12 december 1961 — nämnda FN-aktioner ej
            kan anses som försvarsåtgärder utan var företagna i politiskt
            syfte, är det angeläget att händelseförloppet i detalj klarlägges,
            ej minst av den anledning, att anfall till stor del utfördes av
            svensk trupp och svenska flygplan. Det synes oss svårförklarligt,
            att FN:s sekretariat hittills underlåtit att föranstalta en opartisk
            juridisk undersökning av krigshändelserna i Katanga i september
            och december 1961.
          </p>
          <p xml:id="i-TmjkSWkpcycMB2jRfPvyS2">
            Till någon åtgärd har skrivelsen hittills veterligt icke lett.
            Kvalificerade bedömare, folkrättssakkunniga och personer med stor
            erfaren- het från Afrika, vetenskapsmän och även personer, verksamma
            inom missionen, bl. a. den kände missionsläkaren dr Albert Schweitzer,
            har tämligen samstäm- migt fördömt de militära ingripandena i
            Katanga, som skett på FN:s initiativ. Sveriges medverkan i Förenta
            Nationernas krigsföretag, särskilt insatsen av jaktflyg, har på
            ett avgörande sätt möjliggjort krigföringen, vilket i sin tur
            medför ett moraliskt ansvar för vårt land. Med anledning av vad
            som före- varit och emedan Förenta Nationernas ledning nu tillkännagivit,
            att FN:s militäraktion inom kort kan avslutas eftersom krigsmålen
            uppnåtts, är det skäl till eftertanke för att klargöra huruvida
            FN handlat riktigt eller oriktigt. För den svenska allmänheten
            och för den ansvariga politiska ledningen torde det vara av synnerlig
            vikt att få veta om Förenta Nationernas åsidosättande
          </p>
          <pb facs="riksdagen-motions-pdf/data/1963/mot_1963__ak__357/mot_1963__ak__357-002.pdf"/>
          <fw xml:id="i-UW94oKFcus7hUkzqv73RBb">
            Motioner i Andra kammaren, nr 357 år 1963 13
          </fw>
          <p xml:id="i-Xoit7g7o1QAyzQ3EySi5h6">
            av sin stadga är försvarbart med hänsyn till det uppnådda resultatet.
            Förenta Nationernas krigföring i Katanga har vållat död för hundratals
            och lidanden och umbäranden för otaliga av landets invånare och
            vållat stor materiell skade- görelse. Huruvida FN:s krig i Katanga
            verkligen har bidragit till en politisk stabili- sering i landet
            eller i världen i övrigt torde vara oklart. En plan för den fort-
            satta verksamheten i Afrika borde med tillvaratagande av erfarenheterna
            från Kongo snarast göras upp. Det finns tyvärr anledning frukta,
            att när återstående kolonier skall avvecklas och bli självständiga
            förhållanden liknande dem i Kongo kan uppkomma. Förenta Nationernas
            krigsföretag har även aktualiserat behovet av en permanent rättslig
            granskning av verksamheten, så att åsidosät- tandet av FN-stadgan
            ej skall kunna ske under oklara omständigheter och annat än i
            yttersta nödfall. Katanga kom som bekant först 1894 att lyda under
            Belgiska Kongo. Folk- minnet av hur katangeser släpades bort av
            baluba för vidare befordran till den arabiska slavmarknaden lever
            än, och det är väl mycket begärt, att de som minns fäders och
            morfäders öden i en handvändning skall undertrycka sin hämndlystnad.
            Knappast lär de göra det bara på grund av FN:s åtgärder för att
            hindra Katangas självständighet, för att till varje pris upprätthålla
            godtyckliga gränser, som utländska diplomater för 70 år sedan
            diktatoriskt och på måfå behagat draga. Påståendet att det övriga
            Kongo av ekonomiska skäl ej skulle kunna klara sig utan Katanga
            håller ej streck, då naturtillgångarna i Kongo är minst lika stora
            som i övriga nyblivna självständiga afrikastater. Nu har emellertid
            olyckan skett. Då befolkningen i Katanga genom Förenta Nationernas
            försorg berövats sin självbestämmanderätt, är det angeläget —
            för oss bör det med hänsyn till Sveriges medverkan till den uppkomna
            situationen vara av särskild betydelse — att tillfredsställande
            garantier erhålles för att rättssäkerhet och mänskliga rättigheter
            iakttages. Inte minst angeläget är att tryckfriheten garanteras.
            Katangas ledande tidning har i dagarna förbjudits utkomma. Om
            segrarna därmed avser att förhindra katangeserna att genom egen
            press tillvarataga sina intressen, måste denna anmärkningsvärda
            sak uppmärksammas av en vaken opinion. Från skilda håll har hänvändelser
            gjorts för att få klarhet i händelseförlopp och sammanhang i detta
            skeende, som drabbat otaliga människor på det mest tragiska sätt,
            men det är anmärkningsvärt att Förenta Nationerna underlåtit att
            föranstalta om de opartiska utredningar som begärts. En utredning,
            som tillkom på initiativ av Internationella Röda korset för att
            utröna omständigheterna kring mordet på rödakorschefen Olivet
            den 13 december 1961, har ännu ej offentliggjorts i vederbörlig
            ordning, trots att ut- redningen överlämnades till FN och Röda
            korset den 8 juni 1962. Utredningen visar klart, att nedskjutningen
            skett på nära håll och med vapen som endast
          </p>
          <pb facs="riksdagen-motions-pdf/data/1963/mot_1963__ak__357/mot_1963__ak__357-003.pdf"/>
          <fw xml:id="i-53eztrefRy2qbjaqv461LJ">
            14 Motioner i Andra kammaren, nr 357 år 1963
          </fw>
          <p xml:id="i-EfTHs3HfusVFbq79Fo6LjB">
            FN:s styrkor disponerade och inom ett område som behärskades
            av FN. Den antibelgiska politik som förts av FN är ur många synpunkter
            beklaglig. ”Ett litet antal FN-amatörer på korttidsförordnanden
            kan aldrig ersätta 30 000 belgiska experter” (med. dr Stig Holm
            i tidskriften Samtid och Framtid nr 3/1962). Det är emellertid
            ej blott på det militära området, som FN:s verksamhet i Kongo
            ger anledning till eftertanke. Ur en artikel av en av våra främsta
            kongo- kännare, förste intendenten Kai Curry-Lindahl, förtjänar
            följande citeras (Göteborgs Handels- och Sjöfartstidning den 27
            januari 1962):
          </p>
          <p xml:id="i-2Tyz8Uk3x4zA4RSGPtznFt">
            — — — Skolundervisningen på landsbygden har praktiskt taget helt
            upp- hört utom på de platser där de katolska missionerna trots
            stora svårigheter fortsatt arbetet. Förvaltningen faller sönder,
            utanför de större städerna fun- gerar samhällsmaskineriet inte
            längre, de tidigare väl utbyggda sociala inrätt- ningarna saknar
            personal, rättsväsendet har upphört att existera. Under 18 månader
            av FN-ockupation har tiden i Kongo vridits 30 år tillbaka. Lands-
            bygdens Kongo glider nu successivt tillbaka mot stenåldersstadiet.
            Det var för skrivaren av dessa rader en chock att under hösten
            1961 åter besöka de delar av Kongo jag tidigare lärt känna och
            där jag senast hade ar- betat under 1959. Välmående bygder hade
            på kort tid förvandlats till misärens hemvist. Den förr öppna
            och vänliga befolkningen var nu sluten och misstänk- sam. I byarna
            ängslades man för stunden och framtiden, ett ovanligt drag hos
            afrikaner, och man beklagade att ordning, rättvisa och sjukvård
            inte längre hörde till det normala. På 18 månader har alltså ett
            land, som ännu 1960 var i full ekonomisk expansion, på alla områden
            hade en effektiv förvaltningsapparat och uppvisade tropiska Afrikas
            högsta sociala och ekonomiska standard, för- vandlats till kaos.
            För den tragiska och onödiga utvecklingen i Kongo kan FN inte
            undgå att dela ansvaret. FN ryckte in i Kongo med trupper och
            ”rådgivare” två veckor efter självständighetsdagen 1960. Trots
            Force Publiques välorganiserade ”myteri” fungerade då ännu Kongos
            administration över större delen av landet. Det är först sedan
            FN trädde in på scenen och successivt med sin besynnerligt rekryterade
            personal och ännu besynnerligare politik skulle ta hand om det
            mesta i Kongo som sönderfallet i landet begynte på allvar. Man
            körde de kun- niga belgierna på porten och hindrade dem att komma
            tillbaka, men skyllde alla egna misslyckanden på Belgien. Efter
            18 månader av energiska försök att diskreditera allt belgiskt
            i kongolesernas ögon medger nu FN genom ett ut- talande av Admet
            Khiari i slutet av december 1961 att endast belgierna kan klara
            Kongo ur dess svårigheter. Den indiska infiltrationen i FN-organisationen
            i Kongo betraktas med lätt- förståelig misstänksamhet av kongoleserna,
            i synnerhet som dessa indier i chefsställning ofta visar sig sakna
            elementära kunskaper om Kongo och dess- utom uppenbarligen arbetar
            för egoistiska och nationella syften i stället för att tjäna FN,
            långt mindre Kongo. FN i Kongo har dragit stora växlar på det
            förhållandet att press och opinion till en början uppfattade allt
            vad som sades från FN-håll som sanning. Redan
          </p>
          <pb facs="riksdagen-motions-pdf/data/1963/mot_1963__ak__357/mot_1963__ak__357-004.pdf"/>
          <fw xml:id="i-424y3n91jcQcpCVzgpg9fQ">
            Motioner i Andra kammaren, nr 357 år 1963 15
          </fw>
          <p xml:id="i-CfSWkRaPQZpLmUP3AQ9hBt">
            septemberkriget och dess bulletiner avslöjade ihåligheten i FN:s
            nyhetsförmed- ling, något som dock vida överträffats under decemberkriget.
            FN:s informa- tionsverksamhet förföll då till metoder, som hade
            mycket litet med objektivitet och sanning att göra. Den som gjort
            sig mödan att ur olika länders press dag- ligen arkivera den brokiga
            flora av under Katangakrisen producerade officiella FN-uttalanden
            — vilka ej sällan under en och samma dag är diametralt motsä-
            gande, beroende på om de fabricerats i Elisabethville, Léopoldville
            eller New York — har i sanning en för FN förnedrande dokumentation
            framför sig.
          </p>
          <p xml:id="i-VhnSbLHoN1EY4uzFbikuhg">
            Man kan inte vänta av i Katanga och Kongo djupt komprometterade
            FN- funktionärer att de lämnar objektiva informationer. I de fall
            då Internationella Röda korset under Katangakriget funnit sig
            föranlåtet att ingripa med protester har de utan undantag riktat
            sig mot FN.
          </p>
          <p xml:id="i-7MSMTvZgfvsXffAAKXFiC9">
            Men det förefaller vara hög tid att FN:s göranden och låtanden
            i Katanga och Kongo över huvud blir föremål för en offentlig internationell
            juridisk under- sökning. En sådan behöver inte sakna material.
            Det finns massor av ögonvitt- nen. Om FN inte godvilligt går med
            på en dylik utredning, kan det inte betyda annat än att organisationens
            verksamhet i Kongo inte tål öppen insyn. Allt tyder tyvärr på
            att FN är i stort behov av förmyndare. Än i dag saknas officiell
            klarhet om vem som i september gav anfallsorder i Katanga. Efter
            septemberkrisen kröp vederbörande bakom det anonymitets- skydd
            FN gav genom att organisationen då stod utan chef. Den situationen
            råder inte i dag. I motsats till sin företrädare har emellertid
            generalsekreterare U. Thant godkänt FN:s aggression i Katanga
            och uppenbarligen även att freds- organisationen utvecklats till
            en krigsapparat, som av allt att döma hittills skördat fler dödsoffer
            och sårade bland civila personer än bland militärer. FN:s nyligen
            lämnade förlustsiffror kan inte vara korrekta. De politiska och
            militära målen har av FN icke uppnåtts. Däremot har man lyckats
            stoppa Katangas produktion, utså hat mellan svarta och vita, fått
            europeerna att lämna sina hem, lämnat vägen öppen för mord och
            plundring. Varje katanges och europé bland Elisabethvilles civila
            befolkning har drabbats av obeskrivliga tragedier och lidanden.
            De som fått uppleva det allra värsta är inte längre förmögna att
            vittna därom. Om allt detta har mycket litet stått att läsa i
            svensk press. Det har gjort Sveriges namn stor skada utomlands
            att svenskar spelar en så framträdande roll inom både den civila
            och den militära sektorn i FN:s ur- spårade ledning i Kongo. Ingen
            klandrar den som lojalt försöker göra sitt bästa och utföra ofta
            omöjliga instruktioner. Men ”heroiseringen” av Sverige och den
            svenska ”hedersamma” militära insatsen i Katanga ter sig mot bakgrund
            av vad som verkligen ägt rum under FN:s krig rent upprörande.
          </p>
          <p xml:id="i-prjfXWqEHkQNvTkujGP2T">
            Så långt herr Curry-Lindahl. Till sista meningen i hans artikel
            bör för und- vikande av misstag betonas, att svensk militär i
            Kongo med några undantag skött sig mönstergillt, varför anmärkningarna
            icke drabbar denna personal som sådan, endast glorifieringen av
            de insatser de ålagts utföra. För att ytterligare belysa bakgrunden
            till denna framställning hänvisas till en folkrättslig översikt
            av professor Torsten Gihl i hans bok ”Om freden och säkerheten”,
            i vilken ett särskilt kapitel ägnats katangafrågan (sid. 353—371).
          </p>
          <pb facs="riksdagen-motions-pdf/data/1963/mot_1963__ak__357/mot_1963__ak__357-005.pdf"/>
          <fw xml:id="i-XFxpzE3JdWusvMeVc2Z1Fh">
            16 Motioner i Andra kammaren, nr 357 år 1963
          </fw>
          <p xml:id="i-XVJGR3bvmmdBgLZqbN8Qrg">
            Under åberopande av vad jag ovan anfört får jag härmed hemställa,
            att riksdagen ville besluta att i skrivelse till Kungl. Maj:t
            begära en rättslig utredning om Förenta Nationernas militära och
            övriga aktioner i Katanga, främst i följande avseenden: 1) de
            historiska, fördragsenliga och rättsliga förutsättningarna med
            särskild hänsyn tagen till Förenta Nationernas befogen- heter
            inom områden, som ej står under deras jurisdiktion, 2) de ansvariga
            instansernas beslut och åtgärder, 3) den genom krigshandlingar
            och rättsstridiga övergrepp upp- komna skadegörelsen till liv
            och egendom samt även i vil- ken utsträckning Förenta Nationerna
            sökt reglera och gott- göra uppkomna skador, 4) hur rättssäkerhet
            — inklusive tryckfrihet — och mänskliga rättigheter garanteras
            i Katanga i det läge som uppkommit genom FN:s åtgärder.
          </p>
          <p xml:id="i-JvwuwKSddr2YUQgJw2aMAD">
            Stockholm den 25 januari 1963
          </p>
          <p xml:id="i-4E5AeRRiyrfmCbmXuE8Z4b">
            Hans Wachtmeister
          </p>
          <p xml:id="i-Eqe3gJBcKjDPFykFmQeFmP">
            Tryck: Rotopress, Stockholm 1963
          </p>
        </div>
      </div>
    </body>
  </text>
</TEI>
