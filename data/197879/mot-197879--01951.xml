<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--01951">
  <teiHeader>
    <fileDesc>
      <titleStmt>
        <title>om slopande av straff för underlåtenhet att medföra körkort under  färd</title>
        <author>av Hans Nyhage</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om slopande av straff för underlåtenhet att medföra körkort under  färd</title>
          <idno type="rdwebb">G2021951</idno>
          <rs type="number">1951</rs>
          <ref type="dokument_url_text">http://data.riksdagen.se/dokument/G2021951/text</ref>
          <ref type="dokument_url_html">http://data.riksdagen.se/dokument/G2021951</ref>
          <ref type="dokumentstatus_url_xml">http://data.riksdagen.se/dokumentstatus/G2021951</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-DYxXbC2LXzL11J2rHdExZh</idno>
            <name>HANS NYHAGE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MzTCeJ7e71wAA6fbqKc9Fn" type="signed"/>
        <correspContext corresp="i-MzTCeJ7e71wAA6fbqKc9Fn">
          <note type="signatory" corresp="i-DYxXbC2LXzL11J2rHdExZh"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__1951/mot_197879__1951-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1978/79:1951
          </p>
          <p>
            av Hans Nyhage om slopande av straff för underlåtenhet att medföra
            körkort under färd
          </p>
          <p>
            Undertecknad har vid ett par tillfällen tidigare motionerat om
            att bilförare, som bevisligen innehar giltigt körkort, ej skall
            kunna ådömas straff för att körkortet ej medförs. I andra hand
            har jag yrkat att vederbörande skall befrias från straff, därest
            hon/han kan visa upp sitt körkort för polismyndighet eller åklagare
            senast efter tre dagar. Riksdagen har dock vid båda tillfällena
            avslagit motionen i enlighet med förslag från trafikutskottet.
            I trafikutskottets betänkande 1974:14 anfördes bl. a. följande.
          </p>
          <p>
            Starka skäl talar dock för att frågan om tillfälligt förbiseende
            med avseende på skyldigheten i fråga ändå bör beaktas. Enligt
            vad utskottet erfarit avser rikspolisstyrelsen att utfärda anvisningar
            till reglerna i polisinstruktionen om rapporteftergift av i huvudsak
            följande innehåll. Då trafikövervakande polispersonal anträffar
            fordonsförare, som inte kan uppvisa körkort, bör polispersonalen
            i de fall, då förare' kan legitimera sig eller på annat sätt göra
            troligt vem han är, genom kontroll hos centrala körkortsregistret
            utröna om han är innehavare av gällande körkort. Därest föraren
            vid denna kontroll visar sig vara berättigad föra fordonet, bör
            polispersonalen genom frågor till föraren söka utröna orsakerna
            till att körkortet inte medförs och övriga omständigheter av betydelse
            för bedömandet huruvida förutsättningar för rapporteftergift enligt
            12 $ polisinstruktionen föreligger. Fordonsförare bör även — i
            de fall då så lämpligen anses böra ske — beredas tillfälle att
            för polispersonalen under pågående tjänstgöringspass uppvisa sitt
            körkort. Utskottet förutsätter att vid prövningen av rapporteftergift
            även frågan om förseelsen beror på tillfälligt förbiseende kommer
            att påverka bedöm- ningen. Med det sålunda anförda ansåg utskottet
            att syftet med motionen skulle bli tillgodosett och motionen därmed
            ej föranleda någon riksdagens åtgärd. Innebörden av riksdagsbeslutet
            enligt ovan är otvivelaktigt att riksdagen har uttalat att böter
            normalt ej skall utkrävas av bilförare som ej medför körkort.
            Lika klart är emellertid, att detta uttalande i betydande omfattning
            ej efterföljs. Två likartade fall kan bedömas alldeles olika —
            i det ena fallet utkrävs böter, i det andra frias bilföraren helt.
            Detta är naturligtvis otillfredsställande från rättssäkerhetssynpunkt.
            Särskilt kränkande är att en person som bevisligen innehar giltigt
            körkort likväl alltjämt kan tvingas betala böter av det enda skälet
            att körkortet ej medförs. Det förefaller som om det ibland skulle
            vara allvarligare att ej medföra ett litet kort, hur exemplarisk
            körningen än är, än att begå en ren trafikförseelse. Det betydelsefulla
            med körkortet ligger ju inte i själva medförandet. Detta har inte
            i minsta avseende någon som helst betydelse för kompetensen att
          </p>
          <pb facs="riksdagen-motions-pdf/data/197879/mot_197879__1951/mot_197879__1951-002.pdf"/>
          <p>
            Mot. 1978/79:1951 $
          </p>
          <p>
            köra bil eller för själva körningen. Det är en elementärt enkel
            åtgärd för polispersonalen att via centrala körkortsregistret
            snabbt kontrollera, om den: bilförare, som kan legitimera sig,
            innehar giltigt körkort eller ej. Om så är fallet —- vilken vettig
            anledning finns då att utfärda böter? Det kan väl ändå inte vara
            nödvändigt att polispersonalen i ett sådant fall måste titta på
            körkortet med egna ögon! Eftersom det alltjämt råder klart otillfredsställande
            och rättskränkande förhållanden på det här området, är det nödvändigt
            att gällande bestämmelser ändras. I första hand bör fastslås att
            bilförare som bevisligen innehar giltigt körkort ej skall kunna
            ådömas straff av det skälet att körkortet ej medförs. I andra
            hand bör stadgas, att bilföraren ges möjlighet att inom tre dagar
            visa upp sitt körkort för polismyndighet eller åklagare, och om
            så sker skall straff ej ådömas. Med hänvisning till vad ovan anförts
            hemställs att riksdagen beslutar 1. att bilförare, som bevisligen
            innehar giltigt körkort, skall befrias från ansvar för ej medfört
            körkort, 2. att—därest yrkandet under 1. ej bifalles — bilförare
            som ej medför körkort skall befrias från ansvar, om körkortet
            visas upp för polismyndighet eller åklagare inom tre dagar.
          </p>
          <p>
            Stockholm den 25 januari 1979
          </p>
          <p>
            HANS NYHAGE (m)
          </p>
        </div>
      </div>
    </body>
  </text>
</TEI>
