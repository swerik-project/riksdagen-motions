<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-NU-01961">
  <teiHeader>
    <fileDesc>
      <titleStmt>
        <title>Elområden</title>
        <author corresp="i-8xM6U2UEMYF2ek1xU2cetn">av Ulrika Heindorff m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:1961 av Ulrika Heindorff m.fl. (M)</title>
          <idno type="rdwebb">H7021961</idno>
          <rs type="number">1961</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H7021961/text</ref>
          <ref type="dokument_url_html">http://data.riksdagen.se/dokument/H7021961</ref>
          <ref type="dokumentstatus_url_xml">http://data.riksdagen.se/dokumentstatus/H7021961</ref>
          <ref type="docx">http://data.riksdagen.se/fil/75842E16-C690-4E4F-89D6-99FD2F57F3DF</ref>
          <ref type="pdf">http://data.riksdagen.se/fil/5E83FBFD-098D-4EEA-9AB7-3118BDBB4DEB</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-KPGvtK4s6Zp3E6XH6vj18n</idno>
            <name>Tobias Billström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BNPcdNmACXycfvLR8wqbHp</idno>
            <name>Ann-Charlotte Hammar Johnsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-3yGB8i2p5vZhm4Sy536rgC</idno>
            <name>Anders Hansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-MEQoHPb6qh2nYtPCAZQYv3</idno>
            <name>Maria Malmer Stenergard</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-7bVDjZpV72vdnYhJ8phHuW</idno>
            <name>Louise Meijer</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-9xarzmckV5SS8EyJPN5b3x</idno>
            <name>Hans Wallmark</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-WwZzVPGhpXnyH5jyp86JB7</idno>
            <name>Boriana Åberg</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VfvzVCAndwNdKjW9x2pcfD" type="signed"/>
        <correspContext corresp="i-VfvzVCAndwNdKjW9x2pcfD">
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-KPGvtK4s6Zp3E6XH6vj18n"/>
          <note type="signatory" corresp="i-BNPcdNmACXycfvLR8wqbHp"/>
          <note type="signatory" corresp="i-3yGB8i2p5vZhm4Sy536rgC"/>
          <note type="signatory" corresp="i-MEQoHPb6qh2nYtPCAZQYv3"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-7bVDjZpV72vdnYhJ8phHuW"/>
          <note type="signatory" corresp="i-9xarzmckV5SS8EyJPN5b3x"/>
          <note type="signatory" corresp="i-WwZzVPGhpXnyH5jyp86JB7"/>
        </correspContext>
        <correspAction type="submitted" xml:id="i-2fKf5LxrmiX2zuGcDv4eAz">
          <date when="2019-10-02"/>
          <time when="16:19:08"/>
        </correspAction>
        <correspAction type="reviewed" xml:id="i-Pgc37uHo1CtjxC8eHcBkHK">
          <date when="2019-10-02"/>
          <time when="16:59:10"/>
        </correspAction>
        <correspAction type="referred" xml:id="i-BQoLkQtTKfwheqccDYZSPL">
          <date when="2019-10-11"/>
        </correspAction>
        <correspAction type="assigned" xml:id="i-3YZ21Abz5oBrwgVuCu3tVy">
          <date when="2020-08-26"/>
          <time when="14:40:40"/>
        </correspAction>
        <correspContext corresp="i-3YZ21Abz5oBrwgVuCu3tVy">
          <ref type="assignedTo">Näringsutskottet</ref>
        </correspContext>
        <correspAction type="behandlas_i" xml:id="i-6iicsZQbr58gozV6n99xGm"/>
        <correspContext corresp="i-6iicsZQbr58gozV6n99xGm">
          <ref type="uppgift">2019/20:NU10</ref>
          <ref type="ref_dok_id">H701NU10</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">NU10</ref>
          <ref type="ref_dok_titel">Elmarknadsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2019/20:1961 av Ulrika Heindorff m.fl. (M) Elområden</div>
      </div>
      <div type="motBody">
        <div type="motProposal" subtype="förslag">
          <head xml:id="i-WgQazMSkuBboVTqVp9QP9B">
            Förslag till riksdagsbeslut
          </head>
          <list style="ol">
            <item xml:id="i-UgJfP4d7DhybjvKTvACk6W">
              Riksdagen ställer sig bakom det som anförs i motionen om att
              undersöka möjligheten till en lokal effektreserv i södra Sverige
              och tillkännager detta för regeringen.
            </item>
            <item xml:id="i-Uss3q3GrXbULYtE5gewAmw">
              Riksdagen ställer sig bakom det som anförs i motionen om elområdesindelningen,
              dess effekter och möjliga lösningar på problemen och tillkännager
              detta för regeringen.
            </item>
            <item xml:id="i-pH5iJneoJDr7fPd7Wubh4">
              Riksdagen ställer sig bakom det som anförs i motionen om att
              det är viktigt att utbyggnaden av överföringskapacitet inom Sverige
              fortsätter och tillkännager detta för regeringen.
            </item>
            <item xml:id="i-6N65ZibadUaLzmgGS7aqt9">
              Riksdagen ställer sig bakom det som anförs i motionen om att
              regeringen måste säkerställa att den åtskilliga gånger försenade
              Sydvästlänken nu färdigställs och tas i drift, utan ytterligare
              förseningar, och tillkännager detta för regeringen.
            </item>
            <item xml:id="i-Guicj5uL4bY7yYCAQVTK5n">
              Riksdagen ställer sig bakom det som anförs i motionen om att
              regeringen bör ge Svenska kraftnät i uppdrag att ändra elområdesindelningen
              genom en sammanslagning till två områden i stället för fyra, i
              enlighet med de förslag som ursprungligen presenterades, och detta
              tillkännager riksdagen för regeringen.
            </item>
            <item xml:id="i-WdhE6zb5vLwUAu48GK3Xyq">
              Riksdagen ställer sig bakom det som anförs i motionen om att
              uppdra åt Svenska kraftnät att, så länge fyra elområden finns
              i Sverige, införa ett system med garanterad minimikapacitet i
              överföringen mellan elområde tre och elområde fyra i enlighet
              med det förslag som en utredning tagit fram, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head type="h1" xml:id="i-BVA4WedbJoTxencUho9NSA">
            Motivering
          </head>
          <p xml:id="i-K9ata3udxQRjavB5CoTDpT">
            Sedan den 1 november 2011 är Sverige indelat i fyra så kallade
            elområden, vilket betyder att elpriset kan variera mellan olika
            delar av landet. Indelningen innebär att elen i genom­snitt är
            dyrare i södra Sverige, vilket drabbar sydsvenska konsumenter
            och påverkar kon­kurrenskraften negativt för sydsvenska företag.
            Den överenskommelse som Svenska kraftnät har gjort med EU:s konkurrensmyndighet
            upphör 2020. Då kan vi återigen bestämma över vårt lands elektriska
            utformning. Det tar cirka sex månader att ställa om handelssystem
            till en ny elområdesindelning. Ett politiskt beslut om att återgå
            till en enad svensk elmarknad bör fattas skyndsamt.
          </p>
          <p xml:id="i-KUuFKm5tjEmkurRJjzVCnB">
            Under 2019 har problematiken på allvar blossat upp i Skåne, där
            näringslivet vid upprepade tillfällen har fått känna på elbristen,
            eller rättare sagt kapacitetsöverförings­bristen. Flera företag,
            såsom Pågen i Malmö, Ecolean i Landskrona och Lindab i Båstad,
            har inte kunnat bygga ut sin verksamhet. Detta hämmar allvarligt
            tillväxten för Skåne. Regeringen lade i sin budget för 2020 ett
            uppdrag till Länsstyrelsen i Skåne att utreda frågan; detta är
            inte tillräckligt. Utredningen kan ge lösningar framöver men problemen
            finns här och nu och måste lösas.
          </p>
          <p xml:id="i-LZThVronaggErZhC5Ka1RG">
            Svenska kraftnät ansvarar för upphandling av effektreserv, enligt
            lag max 2 000 MW, men enligt förordning numera max 750 MW. Det
            står dock i förordningen att denna kan utökas vid särskilda behov.
            I nuläget är det 562 MW i Karlshamnsverket som är upp­handlat
            till 2021 med potential fram till 2025. Med anledning av förordningens
            ”särskilda behov” skulle en ansträngd situation i Skåne kunna
            lösas med en lokal sydlig effekt­reserv för att klara den sydsvenska
            problematiken. Därför anser vi att en sådan lösning ska undersökas,
            och om den är möjlig sättas igång.
          </p>
          <head type="h2" xml:id="i-AYogX7cqo2c1WMnNkE6bEG">
            Bakgrund till elområdesindelningen
          </head>
          <p xml:id="i-ReGsrkAefQQKRLhmSDycoV">
            1999 och 2005 stängdes Barsebäcks två reaktorer, med en samlad
            effekt på 1 200 MW, motsvarande ungefär hälften av Skånes elbehov.
            Avvecklingen skapade stor effektbrist i hela södra Sverige. Att
            så blev fallet var ingen överraskning; riskerna och de potentiella
            problemen med en avveckling av Barsebäck har diskuterats åtminstone
            sedan avveck­lingsdiskussionerna tog fart på 1980-talet. Trots
            det stora och uppenbara elunderskottet gjorde varken dåvarande
            S-regering, som borde ha tagit sitt ansvar med tanke på att den
            genomdrev Barsebäcksavvecklingen, eller Svenska kraftnät tillräckligt
            för att lösa pro­blemet.
          </p>
          <p xml:id="i-31JEioxf8qvPk7ozmDQwpB">
            I stället reglerades problemen med elunderskott i södra Sverige
            genom så kallad mothandel och genom att Svenska kraftnät ibland
            stoppade exporten av el till Danmark. 2006 anmäldes förfarandet
            av danskarna till EU-kommissionen. Kommissionen gav i sin preliminära
            bedömning danskarna rätt; det svenska agerandet var ett brott
            mot EU:s kon­kurrensregler eftersom danska kunder diskriminerades
            i syfte att säkerställa leveransen av el till kunder i Sydsverige.
          </p>
          <p xml:id="i-2Mcjgjmezx9JWu7vwTJskb">
            Sverige riskerade därmed att drabbas av skadeståndskrav om inte
            en hållbar lösning kunde presenteras. Svenska kraftnät gjorde
            bedömningen att det fanns en risk för att Sverige skulle fällas
            och att det i så fall kunde bli kostsamt. För att lösa problemet
            föreslogs därför en indelning av Sverige i fyra elområden. EU-kommissionen
            godtog denna lösning våren 2010 och det överenskoms att indelningen
            skulle genomföras från den 1 november 2011. Sverige ansågs därmed
            ha löst frågan och alla eventuella skade­ståndsanspråk bakåt i
            tiden avskrevs.
          </p>
          <head type="h2" xml:id="i-GVDrYGMTf8nXdVs3EHxJmg">
            Så fungerar elområden
          </head>
          <p xml:id="i-WgfgZWmbSkE7h4KuPh2cHK">
            El handlas i Norden till allra största delen på den nordiska
            elbörsen, Nord Pool. Det är en marknadsplats där säljare (elproducenter)
            och köpare (elhandlare) möts. Priset sätts för varje timme utifrån
            vanliga marknadsmekanismer, det vill säga genom att utbud och
            efter­frågan möts. Elhandlarna säljer sedan elen vidare till sina
            kunder (privatkonsumenter och företag). Tidigare har hela Sverige
            utgjort ett elområde, vilket betyder att utbud och efter­frågan
            har mötts för hela landet. I Norge finns fem elområden, i Danmark
            två, i Finland ett och i Estland ett.
          </p>
          <p xml:id="i-Qb1AHLgvJBKwPNt2zDwCsc">
            Efter indelningen av Sverige i fyra elområden den 1 november
            2011 utgör vart och ett av de fyra områdena i stället ett anbudsområde,
            vilket betyder att priserna kan bli olika beroende på hur utbud
            och efterfrågan ser ut i respektive område. Överföringskapaci­teten
            mellan områdena är också en faktor i sammanhanget, och dessutom
            kan el föras både in i och ut ur det nordiska systemet genom import
            eller export. Sammantaget är det alltså flera samverkande faktorer
            som avgör priset i ett elområde, men i ett område där produktionen
            är låg, efterfrågan stor och överföringskapaciteten från andra
            områden begränsad – som i elområde fyra – är risken för högre
            elpris större.
          </p>
          <p xml:id="i-DvHMrY1vWKmsLSwDKYW1P">
            Gränsdragningen mellan områdena följer enligt Svenska kraftnät
            de fysiska flask­halsar som finns i nätet och är alltså ingen
            godtyckligt påhittad gräns. Den har inte heller med elproduktionen
            att göra utan är kopplad till begränsningar i nätet.
          </p>
          <p xml:id="i-3fHUXoJfpQNYLsSLN4g7HX">
            På Svenska kraftnäts hemsida
            <ref target="i-5nD9ZXeUoH6dJ8CjuWnrwt">
              [1]
            </ref>
            kan man se flödet av el mellan områdena samt se aktuella priser
            i områdena. Extraintäkten (när priset i ett elområde blir högre
            än det så kallade systempriset) tillfaller Svenska kraftnät och
            måste öronmärkas för att användas till nätinvesteringar i syfte
            att bygga bort flaskhalsar i överföringskapaciteten.
          </p>
          <head type="h2" xml:id="i-8fmsLgiaouRuqrozq2dPfA">
            Miljarder i merkostnader för konsumenterna i Sydsverige
          </head>
          <p xml:id="i-Wytvf5zsqJzwUynxBpHknP">
            Elkonsumenterna i södra Sverige (främst elområde fyra) tvingas
            sedan hösten 2011 betala mer för elen. Den utvärdering av elområdesreformen
            som gjordes ett par år efter genom­förandet visade att prisskillnader
            mellan elområdena saknades under ungefär 86 procent av tiden men
            att det under vissa timmar kunde vara stora skillnader
            <ref target="i-Fd7ShiobMsr8povDR6PCdZ">
              [2]
            </ref>
            . Sedan utvärdering­en gjordes har prisskillnaderna ökat både
            i tid och i omfattning. Räkneexemplen nedan utgår från siffrorna
            i utvärderingen men underskattar således sannolikt kostnaderna,
            både för enskilda och för företag.
          </p>
          <p xml:id="i-VGMqkuW8BukxbxyaEBBNQf">
            För en kund med en årlig elförbrukning på 20 000 kWh (vilket
            motsvarar en normal villa) var skillnaden 624 kronor (motsvarande
            3,4 procent) på årsbasis 2013
            <ref target="i-RqcZP5tqwUVY7BB8w4Nyy7">
              [3]
            </ref>
            . Summan i sig kanske inte låter så hög, men principiellt är
            prisskillnaden orättfärdig och totalt sett blir det stora belopp
            för de sydsvenska konsumenterna. Vi har dessutom haft generellt
            sett låga elpriser den senaste tiden, men om priserna ökar igen,
            till exempel om ytterlig­are kärnkraftsreaktorer avvecklas, är
            risken stor att skillnaderna också ökar.
          </p>
          <p xml:id="i-N3vphWUiXyUCSgsAxa8UQL">
            Företag och verksamheter som har högre förbrukning drabbas också
            av större mer­kostnader. Riktigt stora problem får den elintensiva
            industrin som inte köper el på löpan­de räkning utan handlar upp
            den till fast pris, ofta ett par år i förväg. Det betyder att
            före­tagen inte tjänar på när elpriserna är ovanligt låga men
            ändå tvingas betala prisskillnaden mellan elområdena. Detta är
            mycket problematiskt i industriella branscher där marginal­erna
            ofta är små. För ett företag med en årlig förbrukning på 30 GWh
            är merkostnaden i elområde 4 nästan en miljon kronor (motsvarande
            ungefär 10 procent)
            <ref target="i-YJBqw5fBYfqkco4G5CZtE9">
              [4]
            </ref>
            . Det är självklart att en sådan merkostnad är en betydande konkurrensnackdel,
            vilket skapar problem.
          </p>
          <p xml:id="i-98LDde2jtbJq2bNaAsiw2V">
            När kostnaderna blir för höga väljer företag till slut att lägga
            ned eller att flytta verksamheten någon annanstans. I det läget
            sker flytten sannolikt inte till norra Sverige utan till helt
            andra delar av världen. Därför är elområdesindelningen inte ett
            problem enbart för södra Sverige utan för hela landet.
          </p>
          <p xml:id="i-67s4QzCEswu1knjQkEcyFX">
            Konsumenternas merkostnad när det uppstår prisskillnader mellan
            olika elområden i det nordiska systemet betalas ut till Svenska
            kraftnät i form av så kallade kapacitets­avgifter, vilka alltså
            motsvarar de totala merkostnader som elkonsumenterna har betalat.
            För 2014 var kapacitetsavgifterna 1 172 Mkr och för 2015 hela
            2 068 Mkr
            <ref target="i-6Df5nnskdryL6JmHBC74s5">
              [5]
            </ref>
            . En stor del av detta avser merkostnader för elkonsumenterna
            i södra Sverige (och då huvudsakligen i elområde 4) för brister
            i elnätet som borde ha finansierats solidariskt av elkonsumenter
            i hela landet. Kapacitetsavgifterna har ökat väsentligt, bland
            annat beroende på större och mer förekommande prisskillnader inom
            Sverige.
          </p>
          <p xml:id="i-Pu7AZ48SFo8ADTKGB8xh7v">
            Nuvarande problem är skapade av politiska beslut samt av frånvaron
            av nödvändiga följdbeslut. Nedläggningen av Barsebäck skapade
            elunderskottet i Sydsverige. Från­varon av investeringar i överföringskapacitet
            och ny elproduktion i området har gjort att underskottet består
            än i dag, mer än 18 år efter stängningen av den första reaktorn.
            Ansvaret faller därför mycket tungt på de socialdemokratiska regeringar
            som låg bak­om nedläggningen av Barsebäck men inte fattade de
            följdbeslut som krävdes för att lösa de åtföljande problemen.
          </p>
          <p xml:id="i-3EpRVtyUc6tJffytdoDY1o">
            Människorna i södra Sverige har inte valt – och har inte heller
            önskat – att Barsebäck skulle avvecklas. Därför är irritationen
            nu mycket stor över att de tvingas betala högre elpriser och således
            straffas för beslut de aldrig ville ha.
          </p>
          <p xml:id="i-5K2wygibmn8z1XpecFgnfD">
            Situationen riskerar dessutom att allvarligt förvärras när ytterligare
            kärnkraftsreak­torer avvecklas på det sätt som har aviserats
            <ref target="i-9k2jMF9f479uVtSXgQc6i7">
              [6]
            </ref>
            . Effektbalansen försämras då ytterligare i södra Sverige och
            såväl nivån på prisskillnaderna och antalet timmar med prisskillnad
            riskerar att öka kraftigt.
          </p>
          <head type="h2" xml:id="i-Q2vMnzHk1RvWcXWsADanYk">
            Fanns det alternativa lösningar?
          </head>
          <p xml:id="i-7Ecinh663zUjRDbXqv5NSC">
            Enligt Svenska kraftnät var det nödvändigt att agera gentemot
            EU-kommissionen för att undvika skadeståndskrav. Affärsverkets
            bedömning är att en så kallad marknadsdelning – indelning i elområden
            – var den enda möjliga lösningen. Andra hävdar att det hade varit
            möjligt att agera annorlunda, exempelvis genom att inte direkt
            acceptera EU-kommissionens bedömning utan i stället slåss hårdare
            för Sveriges sak, försöka dra ut på förfarandet och överklaga
            ett eventuellt negativt beslut
            <ref target="i-WPqsu3RXw4TGhT5TwnoPMZ">
              [7]
            </ref>
            .
          </p>
          <p xml:id="i-8ZU9nTSt6MBYUW6zkC9K75">
            Det är svårt att avgöra huruvida det valda agerandet var rätt
            eller fel och det lär vi aldrig få veta. Hade Svenska kraftnät
            valt att trilskas och Sverige då hade fällts kan vi utgå från
            att affärsverket i så fall hade fått hård kritik för sitt agerande.
            Det är knappast en rimlig hållning av en svensk myndighet att
            medvetet agera i strid med gällande regler.
          </p>
          <p xml:id="i-EUY8aGP41gHgykN13kC2zz">
            Men det finns också kritik mot den valda lösningen – marknadsdelning
            genom indelning i fyra elområden. Problemet hade alternativt kunnat
            lösas genom fortsatt och utökad mothandel. Enligt Svenska kraftnät
            skulle detta dock kunna bli mycket dyrt, vilket anges som skäl
            till att den modellen valdes bort.
          </p>
          <p xml:id="i-SBUTv24AnCM9SQUjBbe7rs">
            Det är möjligt att kritikerna har rätt i att det hade varit möjligt
            att agera annorlunda gentemot EU-kommissionen och att det hade
            gått att välja en annan väg än marknads­delning. Men det kommer
            vi aldrig att få veta och nu gäller det i stället att agera konstruktivt
            i den gällande situationen.
          </p>
          <head type="h2" xml:id="i-EP4bTMLbiXB8RaPLCmb6Sc">
            Lösning: förstärkt överföringskapacitet
          </head>
          <p xml:id="i-E7zhiMXrmzAVJhj4Byrtwx">
            På lång sikt löses problemet med effektbrist genom utbyggnad
            av elproduktionen i söder, främst i elområde fyra, samt genom
            att kraftöverföringskapaciteten norrifrån byggs ut.
          </p>
          <p xml:id="i-Cs2xxDmZDZYYYA2ANa9iho">
            Riksdagen godkände under alliansregeringen rekordstora investeringsbudgetar
            för Svenska kraftnät – exempelvis femton gånger större för 2014
            (drygt 5,5 mdr) än 2005 – för att långsiktigt lösa problemen.
          </p>
          <p xml:id="i-VkjjYxfyB6aFHumHPT2vPi">
            Sydvästlänken är det viktigaste exemplet på pågående utbyggnad
            av kraftöverförings­kapaciteten inom Sverige. När den är färdig
            ökar överföringskapaciteten till elområde fyra med 1 200 MW, det
            vill säga ungefär motsvarande Barsebäcks effekt. Dessvärre har
            drift­tagningen försenats åtskilliga gånger och närmast förvandlats
            till en fars, där Svenska kraftnät i nya pressmeddelanden ett
            par gånger årligen berättar att drifttagningen ännu en gång har
            flyttats fram. Förbindelsen skulle ursprungligen ha varit i drift
            i slutet av 2014 men det beräknas nu ske först den 31 mars 2018
            <ref target="i-VqH5tLh7WkCkdsbE54poCr">
              [8]
            </ref>
            , bland annat till följd av leverantörs­problem. Situationen
            är oacceptabel och regeringen måste nu säkerställa att inga ytter­ligare
            förseningar uppkommer utan att förbindelsen snarast kan färdigställas
            och tas i drift
            <ref target="i-6fz61dFkTi3A9M3KCawCRD">
              [9]
            </ref>
            .
          </p>
          <p xml:id="i-3qSiuHMq5gdhhJjn25zrsV">
            Samtidigt som förbindelsen mellan norra och södra Sverige förstärks
            pågår arbete med andra förbindelser, vilka också påverkar balansen.
            NordBalt, mellan södra Sverige och Baltikum, har en kapacitet
            på 700 MW och togs i drift under 2016. Elen i förbind­elsen kan
            förvisso gå i båda riktningarna, men det finns överhängande risk
            att effektbrist i Baltikum leder till ett ökat flöde ut från Sydsverige
            och att förbindelsen därmed bidrar till att förvärra situationen
            i elområde 4. Nu förs samtal om en ny förbindelse till Tyskland,
            Hansa PowerBridge, som också den kommer att påverka effektbalansen.
          </p>
          <head type="h2" xml:id="i-6zUezMV1NfgBecnNjKMKv4">
            Lösning: alternativ indelning av elområden
          </head>
          <p xml:id="i-NEkQek7W3NRXyaM9qqwDh6">
            Givet att den av Svenska kraftnät valda lösningen är marknadsdelning,
            det vill säga indelning i olika elområden, skulle det ändå vara
            möjligt att åstadkomma en bättre utformning – nämligen att dela
            in landet i två områden i stället för fyra. Denna lösning är också
            den som förordades i den så kallade Pompeutredningen som presenterades
            2007. Bakom utredningen stod Energimarknadsinspektionen, Svenska
            kraftnät, Svensk Energi och Svenskt Näringsliv
            <ref target="i-2JRvSHXnTYikWyTgmsGU5Z">
              [10]
            </ref>
            .
          </p>
          <p xml:id="i-8KhAYkb5yw6RyCZKQL1sQC">
            I utredningen sägs bland annat ”att en prisområdesindelning i
            snitt 4 inte bör komma ifråga”. I stället förordas en gräns enbart
            längs snitt 2. En sådan indelning – i två områd­en i stället för
            fyra – skulle jämna ut prisskillnaderna avsevärt och dämpa problemen
            i Skåne och resten av södra Sverige. Några hållbara argument för
            varför den inriktningen övergavs har inte presenterats.
          </p>
          <head type="h2" xml:id="i-Sdm3RgTxikQXysoxn68eo">
            Lösning: garanterad minimikapacitet
          </head>
          <p xml:id="i-KvYCvRHMTYsQKk48y3fZMj">
            Alliansregeringen lät göra en snabbutredning av möjliga lösningar
            på problemen. Utred­arens viktigaste förslag handlade om att ge
            Svenska kraftnät i uppdrag att garantera en minimikapacitet i
            överföringen mellan elområde tre och elområde fyra motsvarande
            4 000 MW
            <ref target="i-Mg2m3QBY3pWQeRtr2j2Hpr">
              [11]
            </ref>
            . Nord Pool Spot har gjort beräkningar av hur det skulle påverka
            priserna under de 29 dygn då prisskillnaderna varit som störst.
            Körningen visar att en sådan åtgärd skulle minska prisskillnaden
            drastiskt, framför allt genom lägre pris i elområde fyra, till
            förhållandevis låg mothandelskostnad för Svenska kraftnät. Den
            samlade pris­sänkningen i exemplet skulle för elkunderna i elområde
            fyra vara drygt 12 miljoner euro.
          </p>
          <head type="h2" xml:id="i-UcjDGecgzhue3RDtJMaqcZ">
            Slutsatser
          </head>
          <p xml:id="i-GgAL1FngBYbPucjGAPzXN2">
            Det är viktigt att utbyggnaden av överföringskapacitet inom Sverige,
            som har kunnat accelereras tack vare de kraftigt ökade investeringsbemyndiganden
            som riksdagen beviljade under åren med alliansregering, nu fortsätter.
            Nuvarande regering får inte sänka ambitionerna till den nivå som
            gällde före 2006. Detta bör riksdagen tillkännage för regeringen
            som sin mening.
          </p>
          <p xml:id="i-FYo7MbWwTRdYvVon3c21v3">
            Regeringen måste säkerställa att den åtskilliga gånger försenade
            Sydvästlänken nu färdigställs och tas i drift, utan ytterligare
            förseningar. Detta bör riksdagen tillkännage för regeringen som
            sin mening.
          </p>
          <p xml:id="i-UsW5CEopbpaFABykWBr5Ed">
            Regeringen bör ge Svenska kraftnät i uppdrag att ändra elområdesindelningen
            genom en sammanslagning till två områden i stället för fyra, i
            enlighet med de förslag som ursprungligen presenterades. Detta
            bör riksdagen tillkännage för regeringen som sin mening.
          </p>
          <p xml:id="i-W4SsVr1gnSog4udjXhcHCF">
            Regeringen bör, så länge fyra elområden finns i Sverige, uppdra
            åt Svenska kraftnät att införa ett system med garanterad minimikapacitet
            i överföringen mellan elområde tre och elområde fyra i enlighet
            med det förslag som en utredning har tagit fram och som nämns
            ovan. Detta bör riksdagen tillkännage för regeringen som sin mening.
          </p>
          <p xml:id="i-C7bNt5GJUabeaYroMfNSuA">
            Denna motion står samtliga skånska moderata riksdagsledamöter
            bakom.
          </p>
        </div>
        <div type="motSignatures">
          <list>
            <item xml:id="i-RPuDwFAV3NcJjmdTWcbSp8">
              Ulrika Heindorff (M)
            </item>
            <item xml:id="i-GDDieeG9oMQ8RnNCKJKAvY">
              Tobias Billström (M)
            </item>
            <item xml:id="i-EA4havHSct7R53zCS3LKcB">
              Ann-Charlotte Hammar Johnsson (M)
            </item>
            <item xml:id="i-2iXXR51cWyMM7J4yc7giKS">
              Anders Hansson (M)
            </item>
            <item xml:id="i-MjV249hdwnGNYMKTDZWu32">
              Maria Malmer Stenergard (M)
            </item>
            <item xml:id="i-PYiBKQrxYZvXnrHgrmwzrE">
              Noria Manouchi (M)
            </item>
            <item xml:id="i-Aj3tTULkCbGDqPGdS3Trd1">
              Louise Meijer (M)
            </item>
            <item xml:id="i-AEUJYsSnG28pZtHECUCzFT">
              Hans Wallmark (M)
            </item>
            <item xml:id="i-E4AAmyuQ3c4EuMMghFtfzg">
              Boriana Åberg (M)
            </item>
          </list>
        </div>
        <div type="motNotes">
          <noteGrp>
            <note xml:id="i-5nD9ZXeUoH6dJ8CjuWnrwt">
              [1] http://www.svk.se/drift-av-stamnatet/kontrollrummet/.
            </note>
            <note xml:id="i-Fd7ShiobMsr8povDR6PCdZ">
              [2] http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-RqcZP5tqwUVY7BB8w4Nyy7">
              [3] http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-YJBqw5fBYfqkco4G5CZtE9">
              [4] http://www.ei.se/Documents/Publikationer/rapporter_och_pm/Rapporter%202014/Ei_R2014_08.pdf.
            </note>
            <note xml:id="i-6Df5nnskdryL6JmHBC74s5">
              [5] http://www.svk.se/siteassets/om-oss/organisation/finansiell-information/svenska-kraftnat-arsredovisning-2015.pdf.
            </note>
            <note xml:id="i-9k2jMF9f479uVtSXgQc6i7">
              [6] http://corporate.vattenfall.se/press-och-media/nyheter/2015/augusti/andrade-investeringsplaner-paverkar-aterstaende-drifttid-for-ringhals-1-och-2/
              och http://www.okg.se/Om-OKG/Framtiden-for-O1-och-O2--vad-hander/.
            </note>
            <note xml:id="i-WPqsu3RXw4TGhT5TwnoPMZ">
              [7] http://www.handelskammaren.com/fileadmin/user_upload/Press/Rapporter/Rapport_2.11_final_final.pdf.
            </note>
            <note xml:id="i-VqH5tLh7WkCkdsbE54poCr">
              [8] http://www.svk.se/natutveckling/stamnatsprojekt/sydvastlanken/byggnation/nya-drifttagningsdatum-for-likstromsdelen2/.
            </note>
            <note xml:id="i-6fz61dFkTi3A9M3KCawCRD">
              [9] http://www.smalanningen.se/article/forsenad-lank-tas-i-drift/.
            </note>
            <note xml:id="i-2JRvSHXnTYikWyTgmsGU5Z">
              [10] http://www.svk.se/PageFiles/43074/POMPE_rapporten.pdf.
            </note>
            <note xml:id="i-Mg2m3QBY3pWQeRtr2j2Hpr">
              [11] http://www.regeringen.se/content/1/c6/20/68/15/7bcd1fc4.pdf.
            </note>
          </noteGrp>
        </div>
      </div>
    </body>
  </text>
</TEI>
