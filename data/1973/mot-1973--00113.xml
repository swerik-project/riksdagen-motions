<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00113">
  <teiHeader>
    <fileDesc>
      <titleStmt>
        <title>om kommunal rösträtt för invandrare.</title>
        <author>av herr Björk i Göteborg m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om kommunal rösträtt för invandrare.</title>
          <idno type="rdwebb">FW02113</idno>
          <rs type="number">113</rs>
          <ref type="dokument_url_text">http://data.riksdagen.se/dokument/FW02113/text</ref>
          <ref type="dokument_url_html">http://data.riksdagen.se/dokument/FW02113</ref>
          <ref type="dokumentstatus_url_xml">http://data.riksdagen.se/dokumentstatus/FW02113</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-MeXvsK7yXnvLwkvhiu6BrW</idno>
            <name>KAJ BJÖRK</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-6BUB98yo7AWa3ytqrLBv21</idno>
            <name>ASTRID BERGEGREN</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-EwWj1hhTj77GkxX2Z7SW8V</idno>
            <name>NANCY ERIKSSON</name>
            <state type="partyAffiliation" ref="Q105112">
              <desc>s</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-U8pByhFy9ndNLB2ocvBguA" type="signed"/>
        <correspContext corresp="i-U8pByhFy9ndNLB2ocvBguA">
          <note type="signatory" corresp="i-MeXvsK7yXnvLwkvhiu6BrW"/>
          <note type="signatory" corresp="i-6BUB98yo7AWa3ytqrLBv21"/>
          <note type="signatory" corresp="i-EwWj1hhTj77GkxX2Z7SW8V"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__113/mot_1973__113-001.pdf"/>
      <fw xml:id="i-7Ct4GXmot9GZy8yYon4f2U">
        Mot. 1973:113 6
      </fw>
      <div type="motHeader" xml:id="i-KKmfWzcYDGpCQm843XR4YW">
        <div type="motTitle" xml:id="i-4QmXmbPLgpqimjAEg74rrG"/>
        <div type="motSubmissionInfo" xml:id="i-Y7K9y5XKr2HPaJHM6gn7Nu"/>
      </div>
      <div type="motBody" xml:id="i-YNScM5qqhQDur1aro7CmKa">
        <div xml:id="i-MGsicfzizCw42F9jh9pe2X">
          <p xml:id="i-47d7jfhqn5mTT1GcxxxNds">
            Nr 113
          </p>
          <p xml:id="i-61M9YqDGPSC32e7XWCpYk6">
            av herr Björk i Göteborg m. fl. om kommunal rösträtt för invandrare.
          </p>
          <p xml:id="i-12jvqX5d9voMjxWSWMwH2x">
            I motion till 1968 års riksdag yrkades att riksdagen i skrivelse
            till Kungl. Maj:t måtte anhålla att 1966 års grundlagberedning
            genom tilläggsdirektiv erhölle uppdrag att överväga och utreda
            frågan om rätt för i Sverige bosatta utländska medborgare att
            i första hand deltaga i landstings- och kommunalval, i andra hand
            även i riksdagsval. Konstitutionsutskottet fann att motionärerna
            anfört flera beaktans- värda synpunkter och ansåg att då vallagstiftningens
            utformning ändock var föremål för en allmän översyn genom grundlagberedningen
            även denna fråga borde kunna upptagas till överväganden. Dessa
            borde vara helt förutsättningslösa, och utskottet var inte berett
            att ta någon ståndpunkt i sakfrågan. Prövningen borde också begränsas
            till att gälla kommunalval. I enlighet med utskottets förslag
            beslöt riksdagen överläm- na motionen till grundlagberedningen.
            Vid 1971 års riksdag yrkades motionsledes att riksdagen skulle
            begära utredning av frågan om utökade politiska rättigheter, i
            första hand kommunal rösträtt för invandrare. Konstitutionsutskottet
            hänvisade denna gång till grundlagberedningens väntade förslag
            om förkortning av tiden för erhållande av svenskt medborgarskap
            och avstyrkte motionen, vilket även blev riksdagens beslut. I
            grundlagberedningens 1972 avgivna betänkande avstyrktes i korthet
            förslaget om kommunal rösträtt för invandrare och pekades på möjlighe-
            terna att förkorta kvalifikationstiden för att erhålla svenskt
            medborgar- skap. Grundlagberedningens argumentering är synnerligen
            summarisk och ger inte närmare vägledning om de bakomliggande
            motiven. Det låter sig inte heller utläsas huruvida frågeställningen
            blivit allvarligt penetrerad. Ett skäl för beredningen att så
            snabbt gå förbi problemet kan ha varit att förslaget om kommunal
            rösträtt för invandrare avvek alltför mycket från invanda tankebanor
            och när det först väcktes inte tycktes ha vunnit någon bredare
            anslutning. Sedermera har det framkommit att tanken på kommunal
            rösträtt väckt betydande intresse bland invandrare i Sverige,
            och olika framställ- ningar härom har förekommit. Särskilt starka
            tycks kraven vara att nordiska invandrare skall beredas sådan
            rösträtt. Också i andra länders debatt har liknande tankegångar
            förekommit. Den italienska regeringen har — mot bakgrund av det
            stora antalet italienska arbetare i andra länder — lanserat tanken
            på kommunal rösträtt för invandrare inom EEC-områ- det. I vad
            först gäller frågan om beviljande av svenskt medborgarskap efter
          </p>
          <pb facs="riksdagen-motions-pdf/data/1973/mot_1973__113/mot_1973__113-002.pdf"/>
          <fw xml:id="i-DctdQwuX17HrQMGyqPcAve">
            Mot. 1973: 113 AN
          </fw>
          <p xml:id="i-YDG2SHvHPgUspc6XJ3fHC9">
            kortare tid än vad som nu tillämpas kan det framhållas, att man
            därigenom inte löser de problem som åsyftats med förslaget om
            kommunal rösträtt. Förvärv av svenskt medborgarskap och i samband
            därmed avstående från tidigare medborgarskap är ett steg med betydande
            rättsverkningar. Det kan i en rad olika avseenden komma att påverka
            vederbörandes livssituation. Invandrare, som avser att endast
            under ett begränsat antal år kvarstanna i Sverige för att därefter
            återvända till hemlandet, kan ha mycket goda skäl att avstå från
            förvärv av svenskt medborgarskap. Det kan ju inte utan vidare
            förutsättas att de på nytt skall kunna förvärva sitt ursprungliga
            medborgarskap, om de så skulle önska. Det är just för dessa kategorier
            som kommunal rösträtt kan ha ett väsentligt värde. Under en följd
            av år påverkas de av besluten i den svenska kommun där de tills
            vidare är bosatta, men de saknar möjlighet att påverka dessa beslut.
            Från allmän demokratisk synpunkt är detta inte en tillfredsställande
            ordning. Självfallet kan man inom ett demokratiskt system inte
            låta dem som endast tillfälligt besöker landet påverka de politiska
            besluten. Men förslagen om kommunal rösträtt för invandrare bygger
            inte på föreställningen att rösträtt automatiskt skall beviljas
            i samband med bosättningen. De flesta som stöder tanken torde
            förutsätta att rösträtt skall beviljas efter två å tre års vistelse
            i landet. I avsaknad av en mera artikulerad argumentering mot
            kommunal rösträtt för invandrare kan man endast spekulera över
            vilka invändningar som anses bärkraftiga. Möjligen menar man att
            några års vistelse i Sverige inte utgör tillräcklig grund för
            rättigheter, som anses följa av en djupare och varaktigare samhörighet
            med landet. Ett sådant betraktelsesätt förefaller synnerligen
            statiskt i en tid då folkförflyttningar över nationsgränserna
            kan väntas bli allt vanligare. Under de närmaste årtiondena bör
            man räkna med att industrier och andra näringar i Europa i betydande
            utsträckning kommer att betjänas av människor, som för längre
            eller kortare tid lämnat sitt ursprungsland. Att ställa dessa
            stora människogrupper helt utanför de demokratiska beslutsprocesserna
            kan i längden bli allt svårare att försvara. Tanken att rösträtt
            måste bygga på varaktig bosättning har vuxit fram i ett äldre,
            mindre rörligt samhälle. För svenska medborgare, som flyttar mellan
            olika kommuner, tillämpas inte samma resonemang. Det är tänkbart
            att man på sina håll fruktar att kommunal rösträtt för invandrare
            skulle ge upphov åt kommunala ”invandrarpartier”, som kunde få
            ett mindre önskvärt inflytande på den kommunala politiken. En
            sådan argumentering förefaller bygga på klart konservativa värderingar.
            Benägenhet att diskriminera utlänningar existerar i alla samhällen
            och kan inte heller uteslutas i kommunalpolitiken. Grundtanken
            bakom allmän och lika rösträtt är att alla människor som beröres
            av politiska beslut också skall ha möjlighet att i lika mån påverka
            dem. Om en grupp inbyggare i ett samhälle saknar sådana möjligheter,
            ökar riskerna för att deras legitima intressen inte i tillräcklig
            utsträckning respekteras. Men därtill kommer att invandrarnas
            benägenhet att uppträda som en sluten påtryckargrupp rimligen
            måste bli större, så länge de saknar möjligheter att på samma
            sätt som andra inbyggare medverka i beslutsprocesserna.
          </p>
          <pb facs="riksdagen-motions-pdf/data/1973/mot_1973__113/mot_1973__113-003.pdf"/>
          <fw xml:id="i-Cr6P1Ewj2Rmco65E6Q999D">
            Mot. 1973:113 8
          </fw>
          <p xml:id="i-L6kE9UTisiD1zAuX3sQD2J">
            Omvänt kan ingenting tänkas mer stimulera partiernas intresse
            för invandrarfrågor än tvånget att ta hänsyn till invandrarnas
            röster vid valen. Invandrarna utgör inte en socialt enhetlig grupp,
            och det mest sannolika är att de skulle utöva sin rösträtt enligt
            samma premisser som andra röstberättigade. I allmänhet torde inte
            deras intressen vara betjänta av att det bildas särskilda ”invandrarpartier”.
            Diskussionen om det ”kommuna- la sambandet” kan till äventyrs
            ha gett upphov åt tanken att det vore olämpligt att ge en grupp
            människor rösträtt vid kommunala val men inte vid riksdagsval.
            I fråga om rösträtt vid riksdagsval är det ju rimligt att kräva
            en mera varaktig samhörighet med landet. Men även om det är riktigt
            att kommunala beslut och riksdagsbeslut är nära sammanflätade,
            kan detta inte utgöra ett tillräckligt skäl mot att bevilja kommunal
            rösträtt åt en grupp, som är utestängd från riksdagsvalen. Eftersom
            kommunalvalen inte påverkar riksdagens sammansättning, uppstår
            inte därigenom några särskilt allvarliga problem. Att röstlängderna
            för kommunalval och riksdagsval inte kommer att överensstämma
            bör inte vara någon väsentlig invändning. Röstlängderna för kyrkofullmäktigeva-
            len, där de som utträtt ur svenska kyrkan inte kan deltaga skiljer
            sig också från röstlängderna för andra val. Möjligtvis erbjuder
            kommunal rösträtt för invandrare en del tekniska problem. Så länge
            dessa inte blivit grundligt penetrerade och redovisade måste de
            dock betecknas som de obotfärdigas förhinder. En anknytning av
            den kommunala rösträtten till bosättningstillståndet är ett tänkbart
            alternativ. För nordiska invandrare, som inte behöver söka bosättnings-
            tillstånd, kan särskilda regler i så fall gälla. Det är å andra
            sidan möjligt att kommunal rösträtt måste knytas till ett särskilt
            ansökningsförfarande. Man bör inte överbetona de administrativa
            besvärligheter som därav kan följa. Sannolikt skulle åtminstone
            till en början endast ett begränsat antal särskilt aktiva och
            intresserade invandrare utnyttja en sådan möjlighet. Redan ett
            så begränsat invandrardeltagande i valen skulle emellertid vara
            ägnat att öka intresset för invandrarfrågorna på det kommunala
            planet. Partiernas officiella bekännelser till en upplyst invandrarpolitik
            skulle därigenom ställas på prov. De organisatoriska och administrativa
            svårig- heter som kommunal rösträtt för invandrare kan tänkas
            medföra torde i varje fall inte bli större än de många problem
            som visat sig vara förenade med en utvidgning av utlandssvenskarnas
            rösträtt — en rättighet som dessa endast i ringa utsträckning
            utnyttjar. Avgörande för inställningen till kommunal rösträtt
            för invandrare torde vara om man har en internationalistisk syn
            på det svenska samhällets utveckling eller om man satsar på nationell
            avsnörning och avgränsning i en föränderlig värld. Det är rimligt
            att räkna med att den allmänna opinionen ännu inte är helt mogen
            för ett så radikalt steg. Möjligen bör man pröva sig fram med
            delreformer, exempelvis kommunal rösträtt för nordbor. Eftersom
            frågan kan få ökad aktualitet på det europeiska planet, bör den
            internationella diskussionen och därvid framförda förslag till
            lösningar uppmärksammas. Under alla förhållanden synes det finnas
            tillräckliga skäl att utreda problemkomplexet med större
          </p>
          <pb facs="riksdagen-motions-pdf/data/1973/mot_1973__113/mot_1973__113-004.pdf"/>
          <fw xml:id="i-N3ZPTat6Ged4g1TFYosuEg">
            Mot. 1973: 113 9
          </fw>
          <p xml:id="i-JfkAhhTB8TJdjVa8D1BKNR">
            grundlighet än vad som tycks ha förekommit inom grundlagberedningen.
            En viss tvekan om de negativa argumentens bärkraft kan förmärkas
            på olika håll. Vid den senaste socialdemokratiska partikongressen
            uttalade sålunda partistyrelsen med anledning av motioner i ämnet,
            att frågan om kommunal rösträtt är av betydelse för invandrarnas
            möjligheter att påverka sin situation i det svenska samhället
            och att konsekvenserna av en sådan reform ännu inte utretts tillräckligt.
            Slutsatsen därav borde bli att frågan göres till föremål för ny,
            förutsättningslös utredning. Med hänvisning till det anförda hemställs
            att riksdagen i skrivelse till Kungl. Maj:t måtte anhålla om förutsättningslös
            utredning av frågan om kommunal rösträtt för invandrare i Sverige.
          </p>
          <p xml:id="i-TqhNQGDBKuwGR1Th4GZNhW">
            Stockholm den 18 januari 1973
          </p>
          <p xml:id="i-K6oJas37SaHDdi69QuBSva">
            KAJ BJÖRK (s) i Göteborg
          </p>
          <p xml:id="i-6nc7xEhkgXR8MSprMfSxtC">
            ASTRID BERGEGREN (s) NANCY ERIKSSON (s) i Stockholm
          </p>
        </div>
      </div>
    </body>
  </text>
</TEI>
