<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02892">
  <teiHeader>
    <fileDesc>
      <titleStmt>
        <title>Lärarutbildning för grundskolan m. m. (prop. 1984/85:122)</title>
        <author>Thorbjörn Fälldin m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Lärarutbildning för grundskolan m. m. (prop. 1984/85:122)</title>
          <idno type="rdwebb">G8022892</idno>
          <rs type="number">2892</rs>
          <ref type="dokument_url_text">http://data.riksdagen.se/dokument/G8022892/text</ref>
          <ref type="dokument_url_html">http://data.riksdagen.se/dokument/G8022892</ref>
          <ref type="dokumentstatus_url_xml">http://data.riksdagen.se/dokumentstatus/G8022892</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>OLOF JOHANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-3R2qbKpVQbNv7BvXe7jvcr</idno>
            <name>ANDERS DAHLGREN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-QhnsQ4XHA6EXWk4gj8dW77</idno>
            <name>NILS G. ÅSLING</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-JbQ4LaZceHR3Dk6TCPfuHh</idno>
            <name>GUNILLA ANDRÉ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-4Fpaw3XcFb6Gne8E62mhr1</idno>
            <name>KARL BOO</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-S9emfaxXsmAywnkewYKSJ7</idno>
            <name>GUNNEL JONÄNG</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-N3aYKF4kBnV2748MhAsbdj</idno>
            <name>TAGE SUNDKVIST</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-jfPyBgwNkgJP6agUZAarG</idno>
            <name>ARNE FRANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-K5xv4oCErCZbkmjE6NDTKr</idno>
            <name>BERTIL FISKESJÖ</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-FdvWw4zD2L3JULLMLZP4N7</idno>
            <name>KJELL A. MATTSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-6J1joFvFHPkqoFzNFfxEV4</idno>
            <name>BRITTA HAMMARBACKEN</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-X27kEcCwvxau4aCRVbR2E4" type="signed"/>
        <correspContext corresp="i-X27kEcCwvxau4aCRVbR2E4">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="r-0"/>
          <note type="signatory" corresp="i-3R2qbKpVQbNv7BvXe7jvcr"/>
          <note type="signatory" corresp="i-QhnsQ4XHA6EXWk4gj8dW77"/>
          <note type="signatory" corresp="i-JbQ4LaZceHR3Dk6TCPfuHh"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-4Fpaw3XcFb6Gne8E62mhr1"/>
          <note type="signatory" corresp="i-S9emfaxXsmAywnkewYKSJ7"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-N3aYKF4kBnV2748MhAsbdj"/>
          <note type="signatory" corresp="i-jfPyBgwNkgJP6agUZAarG"/>
          <note type="signatory" corresp="i-K5xv4oCErCZbkmjE6NDTKr"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-FdvWw4zD2L3JULLMLZP4N7"/>
          <note type="signatory" corresp="i-6J1joFvFHPkqoFzNFfxEV4"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2892/mot_198485__2892-001.pdf"/>
      <fw xml:id="i-G1eYLq3YubEjMb91WDLYbt">
        Motion 1984/85:2892
      </fw>
      <div xml:id="i-YU24DmV7pX8Fe1wUgjAFkc" type="motHeader">
        <div xml:id="i-8k55KswqjhdMXpDjwyXNzx" type="motTitle"/>
        <div xml:id="i-BV9VjQfQ4EmewUJvKyGyCS" type="motSubmissionInfo"/>
      </div>
      <div xml:id="i-J2GiqkJiY92vFDD3qGJHS" type="motBody">
        <div xml:id="i-GJP6Fh4fscntZYDBYsTsyC">
          <p xml:id="i-UfmniT1Q8geZeiRfRpFUes">
            Thorbjörn Fälldin m. fl. Lärarutbildning för grundskolan m. m.
            (prop. 1984/85:122)
          </p>
          <p xml:id="i-C5jp7oRnnHYLsqmZv6q7Ds">
            Centerpartiet har under de senaste åren i motioner till riksdagen
            och i andra sammanhang framhållit vikten av att vi får en lärarutbildning
            som är så utformad att lärarna ges möjligheter att fullfölja kravet
            att alla elever skall ges goda baskunskaper och färdigheter. Skolan
            skall fostra och ge sina elever normer och värderingar som kan
            bära upp och förstärka demokratins principer. Detta gör man bäst
            genom att ge lärarna både djupa ämneskunska- per och en större
            ämnesbredd. Centerpartiet föreslår därför betydande kvalitetsförstärkningar
            och vi vill också framhålla vikten av att UHÄ, i utbildningsplanen
            för grundskollärarlinjen, slår vakt om behovet av goda ämneskunskaper.
            I motion1983/84:1697 skrev centern bl. a. följande om lärarutbildningen:
          </p>
          <p xml:id="i-7TuNkJp82U2Qf6CbMtHQQN">
            Utbildningen bör vara en yrkesutbildning som konsekvent anpassas
            till målsättningen för den skola som läraren skall arbeta i. En
            sådan lärarutbild- ning måste givetvis i första hand tillgodose
            lärarnas behov av goda kunskaper. Men också lärarnas förmåga att
            skapa motivation hos eleverna och att lära känna elevernas behov
            och utveckling måste ges ett stort utrymme i utbildningen. Goda
            kunskaper om skolan som organisation, kunskaper om samhällets
            avsikter med skolan samt frågor om jämställdhet är andra viktiga
            moment för att läraren skall kunna vara med och ta det vidgade
            ansvar som ett decentraliserat skolsystem utan tvekan kräver.
            Ökade kunskaper om och erfarenheter av arbetslivet är betydelsefullt
            för att bättre kunna samordna elevernas arbetslivserfarenheter
            med skolans undervisning.
          </p>
          <p xml:id="i-HaG4RzqczfvJhgKC4xA4Am">
            Vidare framhöll vi att ”vi ser framför oss ett vikande elevunderlag
            i grundskolan. För att inte behöva öka andelen resande barn, för
            att kunna bibehålla de små skolornas fördelar och för att slå
            vakt om skolorganisatio- nen i glesbygd behöver skolstyrelserna
            kunna använda tillgängliga lärarre- surser på ett mer flexibelt
            sätt. Detta skulle underlättas av en lärarutbildning som ger möjligheter
            att tjänstgöra över nuvarande stadiegränser.” Det nu framlagda
            förslaget tillgodoser i viss utsträckning våra krav. Det innebär
            också att de lärare som skall undervisa i grundskolans tidigare
            årskurser får en utbildning som är längre än den som nu ges till
            blivande låg- och mellanstadielärare. Detta innebär en kvalitetshöjning
            som bör ge skolan bättre möjligheter att på ett tidigt stadium
            möta tendenser som annars kan leda till utslagning senare under
            skolgången. Samtidigt vill vi dock understryka att den medvetna
            satsning som har gjorts inom skolan under senare år för att ge
            eleverna bättre basfärdigheter måste fullföljas inom lärarutbildningen.
            Om t.ex. den grundläggande läs- och
          </p>
          <pb facs="riksdagen-motions-pdf/data/198485/mot_198485__2892/mot_198485__2892-002.pdf"/>
          <fw xml:id="i-W2SG5qTYzxmfs9UiU7aZQU">
            Mot. 1984/85:2892 3
          </fw>
          <p xml:id="i-BMobakivfF7DSU68QRgSua">
            skrivinlärningen på lågstadiet inte motsvarar elevernas behov
            utgör detta självfallet en mycket starkt hämmande faktor för allt
            annat kunskapsinhäm- tande och för färdighetsträningen. Den grundläggande
            lågstadielärarutbild- ningen är i dag för kort för att utbildningen
            att undervisa i ämnet svenska skall kunna förstärkas. Läs- och
            skrivinlärning är dessutom inte någonting som är genomgånget och
            avslutat i och med att barnen lämnar lågstadiet. Detta kan konstateras
            samtidigt som den nuvarande utbildningen av blivande mellanstadielärare
            inte i någon större utsträckning behandlar sådana moment. Ett
            allsidigt och väl utvecklat språk är det mest värdefulla verktyg
            skolan kan ge sina elever för att dessa skall nå framgång i sin
            sociala omgivning och i sin framtida yrkesroll. Det är dessutom
            en ovillkorlig förutsättning för inhämtande av kunskaper i alla
            andra ämnen. Ämnet svenska bör således förstärkas i lärarutbildningen.
            Förmågan att tala, läsa, skriva och räkna utgör en avgörande grund
            för allt arbete som utförs i skolan och senare i vuxenlivet. De
            grundläggande färdigheterna har väsentlig betydelse för vidare
            studier, för yrkesverksam- het, för återkommande utbildning och
            inte minst för att ge människor möjligheter att hävda sina rättigheter
            i samhället. Att eleverna tränar och systematiskt får utveckla
            sina grundläggande färdigheter, tala, läsa, skriva och räkna,
            måste därför vara centralt i skolarbetet och därmed också i lärarutbildningen.
            De etiska frågorna, livsåskådningsfrågorna och det kristna kulturarvet
            måste tillmätas stor vikt i skolans undervisning. Detta måste
            också komma till uttryck i lärarutbildningen. I det följande kommer
            vi att föreslå en viss begränsning i senarelärarnas inriktning
            mot vissa årskurser. Detta aktualiserar på ett annat sätt än vad
            som framgår av propositionen kravet på att tidigarelärarna ges
            sådana kunskaper i engelska att de klarar engelskundervisning
            fr. o. m. lågstadiet. När det gäller lärare för undervisning i
            senare årskurser är vi tveksamma till den stora spännvidden från
            årskurs 3t. o. m. årskurs 9. Även om det finns uppenbara fördelar
            med ett omlottsystem anser vi att detta bör begränsas något till
            sin omfattning och föreslår att utbildningen för senare årskurser
            förändras till att omfatta årskurs 5t. o. m. årskurs 9. Vi menar
            att detta är en mer naturlig avgränsning för senareläraren som
            ju trots allt kommer att vara ämneslärare, om än med en bredare
            kompetens. Innan vi går in på innehållet i utbildningen för senare
            årskurser vill vi understryka vikten av att de enskilda högskolorna
            ges en relativt stor frihet att inom givna ramar driva ett lokalt
            utvecklingsarbete också inom lärarut- bildningen. Detta kan t.ex.
            gälla utvecklingen av och utbildningen i alternativ pedagogik,
            t. ex. Montessori- och Waldorfpedagogik. När det gäller utbildning
            av lärare för senare årskurser har centerpartiet under lång tid
            hävdat att det vore till fördel för undervisningen och eleverna
            om lärarna hade en bredare kompetens, alltså utbildning i fler
            ämnen. Redan
          </p>
          <p xml:id="i-PCYsK2RafnR8Yf3nPjWHzX">
            1" Riksdagen 1984/85.3 saml. Nr 2891-2893
          </p>
          <pb facs="riksdagen-motions-pdf/data/198485/mot_198485__2892/mot_198485__2892-003.pdf"/>
          <fw xml:id="i-Xha5Ex7i8661UGoD4vvQFg">
            Mot. 1984/85:2892 4
          </fw>
          <p xml:id="i-7Aqvmhhmn7AQrPbQJnqX3K">
            nuvarande förhållanden där allt fler lärare undervisar i ämnen
            där de inte har någon utbildning talar för att det finns ett sådant
            uttalat behov. Detta problem löser man naturligtvis inte bara
            genom en förändrad lärarutbildning utan det kräver också målmedvetna
            insatser genom kompletteringsutbild- ning av redan verksamma lärare
            och vi återkommer senare till den frågan. Det är naturligt att
            man vid planeringen för en ny lärarutbildning tar till vara de
            beröringspunkter som finns inom de samhällsorienterande resp.
            de naturorienterande ämnesgrupperna för att skapa så stort ämnesdjup
            som möjligt inom den tidsram som står till buds. Vi vill gärna
            lyfta fram följande citat ur läroplanspropositionen 1978/79:180,
            där det sägs:
          </p>
          <p xml:id="i-9yaphCEvWmHoVeNwe3FDqR">
            Hur naturvetenskapligt-tekniska frågor behandlas och hur olika
            problem löses berör inte längre enbart specialområden eller begränsade
            detaljfrågor. Valet av alternativa lösningar påverkar varje människas
            dagliga liv nu och i framtiden. Avgöranden kan inte lämnas över
            till specialister inom begränsa- de områden eller avgöras inom
            en elitbetonad grupp av experter. Vetenskap- liga frågor har under
            de senaste decennierna blivit och måste bli politiserade i den
            meningen att inriktningen måste avgöras efter en bred samhällelig
            debatt. Inte minst har miljö- och energidebatterna åskådliggjort
            detta. Ett starkt demokratiskt argument talar därför för att skolan
            ger alla en insikt i problemens dimensioner, en uppfattning om
            vilka problem det gäller, deras sammanhang, deras avhängighet
            av mänskliga prioriteringar och det pris i form av uteblivna andra
            fördelar som den ena eller andra lösningen kan föra med sig.
          </p>
          <p xml:id="i-QgeBfDPSBYhMjKMhXbeeaB">
            På likartat sätt belyser läroplanen på s. 119 och 120 de samhällsorienteran-
            de ämnena:
          </p>
          <p xml:id="i-X41kDngorFrUAMWtCmjrVx">
            Skolans samhällsorientering har ett särskilt ansvar för att fostra
            eleverna till medborgare i ett demokratiskt samhälle. Undervisningen
            skall ge kunskaper om och förståelse för de lagar och normsystem
            som vårt samhälle vilar på. Den skall också leda till insikt om
            vikten av att värna om de demokratiska rättigheterna och fullgöra
            skyldigheterna. Genom undervisning i de samhällsorienterande ämnena
            skall eleverna vidga sina kunskaper om sig själva och andra, om
            människors liv och verksamhet förr och nu samt om tillvaron och
            dess problem. De skall därigenom skaffa sig tilltro till sin förmåga
            att påverka och förbättra sina egna och andras levnadsförhållanden.
            Eleverna skall stimuleras till egna insatser i samhällslivet och
            få kännedom om de möjligheter som finns att påverka utvecklingen
            genom medverkan i politiskt och fackligt arbete och genom anslutning
            till olika ideella organisationer och föreningar. I undervisningen
            skall eleverna träna sig att söka orsaker till motsättningar och
            att bearbeta konflikter. Skolan skall hjälpa eleverna att förstå
            hur konflikter mellan enskilda människor, mellan grupper och stater
            uppstått i det förflutna och kan uppstå i dag, vilken grund konflikterna
            kan ha, hur de kan förebyggas och hur de kan lösas. Undervisningen
            skall syfta till att stärka respekten för människans grundläggande
            fri- och rättigheter. Den skall ge en beredskap för fredssträvanden
            och öka förståelsen för behovet av internatio- nell solidaritet.
            Den skall leda till förståelse och respekt för alla folk, för
            deras kulturer, civilisationer, värderingar och levnadssätt.
          </p>
          <pb facs="riksdagen-motions-pdf/data/198485/mot_198485__2892/mot_198485__2892-004.pdf"/>
          <fw xml:id="i-VwC6bdwaAyUdV7nXZLJaZh">
            Mot. 1984/85:2892 5
          </fw>
          <p xml:id="i-Aq26ahpD9isXsyxaJLKATU">
            Samtidigt är det viktigt att framhålla att detta synsätt inte
            får leda till att de båda grupperna av orienteringsämnen läggs
            samman till blockämnen. Vi menar att det är viktigt att framhålla
            kunskapsinhämtandet i klart definierba- ra ämnen, såväl i lärarutbildningen
            som i grundskolan. Utifrån detta bör man sträva mot ett ämnesövergripande
            arbetssätt som ger eleverna goda möj- ligheter att själva bilda
            sig en uppfattning om de många gånger komplicerade sammanhangen.
            Det är viktigt att den blivande läraren tränas att i samarbete
            med andra behandla frågor som med fördel kan belysas inom ämnesövergri-
            pande arbetsområden. Det är också nödvändigt att i undervisningen
            möta eleverna på deras egen nivå. För läraren enkla och självklara
            saker kan sedda ur elevens perspektiv vara helt obegripliga. Den
            blivande läraren måste därför ges utbildning och träning att finna
            de svårigheter eleven kan ha och övning att se undervisnings-
            situationen ur elevens perspektiv. Denna träning bör komma till
            stånd både under de ämnesteoretiska studierna och under den praktisk-pedagogiska
            utbildningen. Enligt propositionen ges senarelärarna möjlighet
            att specialisera sig mot ettdera av tre ämnesområden, samhällsorienterande,
            naturorienterande eller språk. Den senare specialiseringen föreslås
            omfatta 180 poäng och de båda övriga 160 poäng. Enligt propositionens
            förslag skall ämnesstudierna för de samhällsoriente- rande resp.
            naturorienterande ämnesområdena rymmas inom 120 poäng fördelade
            på fyra ämnen. Jämfört med den nuvarande ämneslärarutbildning-
            en där ämnesstudierna omfattar endast tre ämnen inom samma poängram
            innebär detta en kunskapsmässig försvagning som inte kan accepteras.
            Vi anser i och för sig att betydande fördelar står att vinna i
            att lärarnas kompetens breddas till att omfatta hela de samhällsorienterande
            resp. naturorienterande områdena, men att detta rimligen kräver
            att mer tid ställs till förfogande för ämnesstudier. Enligt vår
            mening är det nödvändigt att även de naturorienterande och samhällsorienterande
            specialiseringarna ges samma omfattning som språk- området, dvs.
            180 poäng. Då ges det möjlighet till ytterligare ämnesfördjup-
            ning och för att ge t. ex. teknikinslagen ett rimligt innehåll
            utan att inkräkta på ämnesdjupet i övrigt. En viktig faktor för
            att säkerställa en god och jämn kvalitet i lärarutbild- ningen
            är naturligtvis de studerandes förkunskaper. Denna fråga kommer
            att behandlas av tillträdeskommittén men vi vill ändå redan nu
            slå fast att vi anser det nödvändigt med en treårig gymnasieutbildning
            som förkunskaps- krav. Denna uppfattning bör riksdagen som sin
            mening ge regeringen till känna. De åtgärder vi nu föreslagit
            bör bl. a. underlätta rekryteringen av lärare med naturvetenskaplig
            bakgrund.
          </p>
          <p xml:id="i-S8C67oaBXfQPY4nWW41tYf">
            Som vi tidigare redovisat är enligt centerns uppfattning fortbildning
            och vidareutbildning av redan verksamma lärare det viktigaste
            och effektivaste sättet att få genomslag för den nya läroplanen,
            Lgr 80. Genom den
          </p>
          <pb facs="riksdagen-motions-pdf/data/198485/mot_198485__2892/mot_198485__2892-005.pdf"/>
          <fw xml:id="i-DYzb72AjBGsDBjLSQm4Ckb">
            Mot. 1984/85:2892 6
          </fw>
          <p xml:id="i-88DAStMwg2VGGuPZpKL7m3">
            prioritering som riksdag och regering gör av angelägna ämnesområden
            erbjuds lärarna möjligheter att fördjupa och vidareutveckla sina
            kunskaper. Men dessa fortbildningsinsatser är inte nog. Det gäller
            nu att jämsides med en lärarutbildningsreform också möta de stora
            och berättigade kraven på kompletteringsutbildning av redan verksamma
            lärare. Inte minst den ökade benägenheten att låta lärare undervisa
            i ämnen i vilka de helt saknar utbildning, talar för detta. Men
            också läroplanens intentioner mot ett mer övergripande arbetssätt
            aktualiserar samma fråga. I centerns kommittémotion 1984/85:1325
            till årets riksmöte föreslogs att riksdagen anvisar 10 milj. kr.
            redan kommande budgetår för riktade insatser för att ge möjlighet
            till sådan kompletteringsutbildning. Därutöver föreslår vi nu
            att riksdagen hos regeringen begär ett förslag till en flerårig
            planering för kompletteringsutbildning utöver de insatser som
            är möjliga att göra inom ramen för den årliga lärarfortbildningen.
            En sådan insats är uppenbarligen inte möjlig att göra inom ramen
            för nuvarande fortbildningsresurser. Finansieringsfrågan får då
            prövas gentemot andra anslag inom skolväsendet. Frågan om samverkan
            med utbildningen inom barnomsorgen är i hög grad avhängig av vilket
            förslag förskola/skola-kommittén kan komma att lägga. Vi avstår
            därför från att nu lägga några konkreta förslag utöver vad som
            redovisas i propositionen men avser att återkomma i frågan. När
            det gäller frågan om möjligheten att erhålla s. k. dubbel behörighet
            att tjänstgöra såväl i grundskolan som i gymnasieskolan delar
            vi i och för sig föredragandens åsikt att detta önskemål inte
            får vara avgörande för utformningen av lärarutbildningen för grundskolan.
            Samtidigt vill vi fram- hålla värdet av att det i gymnasieskolan
            finns lärare med erfarenhet från grundskolan och vice versa. Därför
            är det angeläget att utbildningen av lärare för de bägge skolformerna
            planeras så att inga onödiga hinder skapas för den som vill ha
            dubbel behörighet, och att erforderliga kompletteringsmöjlighe-
            ter finns. Den fördjupning av ämneskompetensen för senarelärarna
            som vi har föreslagit skulle naturligtvis på ett avgörande sätt
            underlätta för lärare som vill ha dubbel behörighet. Denna fråga
            bör även beaktas vid en kommande översyn av ämneslärarutbildningen
            för gymnasieskolan. Avslutningsvis vill vi poängtera att vi ser
            ett stort värde i att den framtida lärarutbildningen kan utformas
            under en så bred enighet som möjligt för att säkerställa en långsiktig
            planering och kontinuitet i utbildningen. Skolväsen- det är föga
            betjänt av en lärarutbildning som förändras till sitt innehåll
            och sin karaktär med eventuella majoritetssvängningar i riksdagens
            sammansätt-
          </p>
          <p xml:id="i-CBNejmAYwV8Ef5rB6Pv6ea">
            ning. Med stöd av vad som anförs i motionen hemställer vi 1.
            att riksdagen som sin mening ger regeringen till känna vad som
            i motionen framhållits om behovet av goda ämneskunskaper, 2. att
            riksdagen som sin mening ger regeringen till känna vad som i motionen
            anförts om utbildning i engelska för lärare med inrikt- ning mot
            tidigare årskurser,
          </p>
          <pb facs="riksdagen-motions-pdf/data/198485/mot_198485__2892/mot_198485__2892-006.pdf"/>
          <fw xml:id="i-UxrcimBD7q5sRiPs6vCYF7">
            Mot. 1984/85:2892 9
          </fw>
          <p xml:id="i-K8CzQquDQPGBejMfNDwBw2">
            3.att riksdagen med ändring i regeringens förslag beslutar att
            utbildningen för lärare med inriktning mot senare årskurser bör
            avse årskurs 5 t.o.m. 9, 4. att riksdagen som sin mening ger regeringen
            till känna vad som i motionen anförts om att undervisningen såväl
            i lärarutbildningen som i grundskolan bör utgå ifrån kunskaper
            i klart definierbara ämnen, 5.att riksdagen med ändring i regeringens
            förslag beslutar att utbildningen för lärare med inriktning mot
            senare årskurser bör omfatta 180 poäng även för specialiseringar
            mot naturorienterande och samhällsorienterande ämnesområden, 6.
            att riksdagen som sin mening ger regeringen till känna vad som
            i motionen anförts om treårig gymnasieutbildning som behörighets-
            krav för lärarutbildningen, 7. att riksdagen hos regeringen begär
            förslag om en flerårig planering för kompletteringsutbildning
            av redan verksamma ämneslärare, 8. att riksdagen som sin mening
            ger regeringen till känna vad som i motionen anförts om möjligheterna
            att erhålla behörighet att undervisa i gymnasieskolan.
          </p>
          <p xml:id="i-KC7gBVCARPBrZiAYg9YmQr" type="date">
            Stockholm den 15 mars 1985
          </p>
          <p xml:id="i-7LhvwHP6i3rUCUAWmtFMD9">
            THORBJÖRN FÄLLDIN (c)
          </p>
          <p xml:id="i-VcNBThqd6LWxG9DGfL9vAS">
            OLOF JOHANSSON (c) RUNE GUSTAVSSON (c) ANDERS DAHLGREN (c) TAGE
            SUNDKVIST (c) NILS G. ÅSLING (c) ARNE FRANSSON (c) GUNILLA ANDRÉ
            (c) BERTIL FISKESJÖ (c) KARIN SÖDER (c) BERTIL JONASSON (c) KARL
            BOO (c) EINAR LARSSON (c) GUNNEL JONÄNG (c) KJELL A. MATTSSON
            (c)
          </p>
          <p xml:id="i-NNcNQsRoDVifNBW8jkUerm">
            GUNNAR BJÖRK i Gävle (c) BRITTA HAMMARBACKEN (c)
          </p>
        </div>
      </div>
    </body>
  </text>
</TEI>
