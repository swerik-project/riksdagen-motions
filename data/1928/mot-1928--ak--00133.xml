<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__133/mot_1928__ak__133-001.pdf"/>
      <fw xml:id="i-Tu5iWQd7W3HX8Ng5o8ejEi">
        Motioner i Andra kammaren, Nr 133. 15
      </fw>
      <div type="motHeader" xml:id="i-VxfQqQMEE7KMAgTENH5Dmq">
        <div type="motTitle" xml:id="i-3JEQpxTGNz4S484u7b66ku"/>
        <div type="motSubmissionInfo" xml:id="i-5dCYYPN42cp5JcgJLenvS1"/>
      </div>
      <div type="motBody" xml:id="i-2Xr2zd4RUJusxGEQ379s3P">
        <div xml:id="i-WQedXPkr5wwoRfA32jyRd2">
          <p xml:id="i-VJRfZbisKZNakb469CksUi">
            Nr 133.
          </p>
          <p xml:id="i-BWyATfF7a1si2h8Pa81bmb">
            Av herrar Fjellman och Pehrsson i Göteborg, angående kustartilleriets
            omorganisation till rörligt kustför- svar.
          </p>
          <p xml:id="i-MLfRPyuJsrpQ9vRpzF1c7U">
            Genom beslut av 1925 års riksdag har landets försvar undergått
            en genom- gripande omdaning, avseende att såväl reducera försvarsutgifterna
            som att inom riksförsvaret bereda plats för moderna stridsmedel.
            Omorganisationen har sökt att i någon mån tillgodose vissa delar
            av vårt land, exempelvis övre Norrland med dess försvarskrafter
            och ostkusten med Östra brigaden. Andra landsdelar däremot, såsom
            Skåne och västkusten, med vår förnämsta handels- stad, Göteborg,
            hava lämnats jämförelsevis blottade på försvarsmedel. Göte- borg
            är således, sedan Älvsborgs artillerikår indrogs, så gott som
            värnlöst, och Skåne har ej fått någon ersättning för sitt förlorade,
            slagkraftiga och lättrörliga kavalleri. Mot dessa delar av vårt
            land med sin rika bygd, blom- strande hamnstäder och nära kusten
            gående betydelsefulla järnvägar kan med jämförelsevis små sjöstridskrafter
            såväl i ett tidigt skede av ett krig, innan flottan ännu hunnit
            utrustas och utlöpa, som under krigets lopp, riktas an- grepp,
            som kunna hava ett högst olycksbringande inflytande på landets
            eko- nomiska liv. Dessa värdefulla delar av vårt land hade kommit
            i åtnjutande av ett bättre skydd, om världskrigets lärdomar och
            den nutida teknikens möj- ligheter tillvaratagits i avseende på
            ett modernt kustförsvar. En fördomsfri och sakkunnig undersökning
            av hithörande förhållanden skall giva vid han- den, att genom
            en teknisk och organisatorisk omformning av vårt kustför- svar
            större effekt skall kunna utvinnas, och nu jämförelsevis blottställda
            dyr- bara kustlandskap för sitt skydd kunna påräkna högst värdefulla
            försvars krafter. Erfarenheten från olika krig har med ovedersäglig
            tydlighet fastslagit, att en kustfästning måste betvingas genom
            ett omfattande och tidsödande an- grepp från land, såvida icke
            de stridsmedel, som äro avsedda att möta an- grepp från sjösidan,
            äro av fullständigt undermålig beskaffenhet. Orsaken till denna
            kustfästningarnas motståndsförmåga gentemot angrepp av en flotta
            är att söka i det sakförhållandet, att det på land uppställda
            artilleriet i för- ening med mineringar äro sjöstridskrafternas
            artilleri så överlägsna, att en kustfästnings intagande genom
            anfall från sjön — även för en makt, som disponerar högst avsevärda
            maritima resurser — är ett företag, som riske- rar uppoffrandet
            av allt för stora svårersättliga militära maktmedel. Det se-
          </p>
          <pb facs="riksdagen-motions-pdf/data/1928/mot_1928__ak__133/mot_1928__ak__133-002.pdf"/>
          <fw xml:id="i-2ru6DoYM9byq4hLLrY8v9k">
            16 Motioner i Andra kammaren, Nr. 133.
          </fw>
          <p xml:id="i-CaY9e9sQkaRmEDDAiS9hBc">
            naste krigshistoriska exemplet härpå utgör striden om Dardanellerna,
            vars relativt omoderna artilleri och befästningar likväl icke
            kunde betvingas av tvenne stormakters förenade flottor. Även den
            med stora uppoffringar av människoliv och materiel företagna landstigningen
            å Gallipolihalvön rann ut i sanden och måste uppgivas. Denna sjöstridskrafternas
            underlägsenhet gent emot kustförsvaret blev under världskriget
            ännu mer framträdande, då sjökrigsföretag mot hela kuststräckor
            kunde avvisas. Det är den moderna teknikens storartade utveckling
            på artil- leriets, minvapnets och U-båtsvapnets områden, som gjort
            det möjligt att ut- sträcka det förut lokalt bundna kustförsvaret
            till ett framgångsrikt försvar av hela kuststräckor. Järnvägsspåret
            har öppnat ett helt nytt verksamhetsfält för ett artilleristiskt
            vapen av hittills okänd kapacitet och rörlighet, och det är järnvägsartilleriets
            revolutionerande idé, som givit lösningen på problemet om ett
            billigt och effektivt kustförsvar. Tyskarna etablerade ett framgångsrikt
            försvar av Flandernkusten med hjälp av mineringar och U-båtar
            samt med kanoner, delvis monterade som järnvägs- artilleri, tagna
            från sin på sjön värdelösa sekundärflotta. Den av engelsmän- nen
            så ivrigt åtrådda landstigningen kunde icke utföras, och trots
            den inten- siva, ständigt pågående beskjutningen från de engelska
            monitorernas svåra artilleri träffades icke en enda av tyskarnas
            pjäser. Likväl voro de flesta batterier synliga från sjön, och
            pjäserna voro ofta uppställda här och var mellan dynerna utan
            fortifikatoriska anläggningar i egentlig mening. Det förtjänar
            vidare anföras, att då det till slut blev nödvändigt för tyskarna
            att utrymma Flandern, järnvägsartilleriet var det enda tunga artilleri,
            som kunde räddas. Allt fast uppställt artilleri måste sprängas.
            Italienarna hade under världskriget vid försvaret av sin kust
            vid Adriatiska havet stor nytta av ett på järnväg rörligt artilleri.
            Banan löper här tätt intill kusten och var sålunda utsatt för
            överraskande anfall av lätta sjöstridskrafter. Skyddandet av denna
            för Italien viktiga förbindelseled, som förenade landets norra
            med dess södra del, blev en fråga av allra största betydelse.
            Försvaret av de kuststräckor, där järnvägen löpte intill kusten,
            var baserat på ett flertal tåg med järnvägsartilleri. Varje tåg
            hade en viss sektion att försvara och kallades per telefon från
            utposter till den hotade sträckan, så snart fientliga krigsfartyg
            siktades. Järnvägsartilleriet visade sig även kunna ersätta sjöstrids-
            krafter för konvojerande av sjötransporter. Italienarna framförde
            betydande transporter sjöledes längs kusten i en utprickad segelled
            mellan minlinjer och land, samtidigt som järnvägsartilleritågen
            till skydd framgingo i höjd med transporten. Amerikas Förenta
            stater hava tillgodogjort sig världskrigets lärdomar på detta
            område och gå in för att göra allt tungt artilleri, vars vikter
            medgiva det, mobilt som järnvägsartilleri. För kustförsvaret anser
            man där rörliga pjäser lämpligare än fast uppställda, och järnvägspjäser
            avses för den skull. att användas, där man icke kan begagna sig
            av häst- eller motordragning. Med de krigshistoriska exemplen
            för ögonen torde det kunna betraktas som ett
          </p>
          <pb facs="riksdagen-motions-pdf/data/1928/mot_1928__ak__133/mot_1928__ak__133-003.pdf"/>
          <fw xml:id="i-4npCjgbk5EBgKhn4RLwQ1g">
            Motioner i Andra kammaren, Nr 133. 17
          </fw>
          <p xml:id="i-Fyri45xBc5fuJv9A7v75HU">
            ofullständigt utnyttjande av tillgängliga försvarsmedel att allt
            fortfarande bibe- hålla våra kustfästningars artilleri fast uppställt,
            sålunda i avsaknad av varje form av strategisk och taktisk anpassningsförmåga.
            Det kan icke ens räddas ur en ogynnsam strid. På tvenne nedlagda
            kustfästningar stå användbara kanoner kvar utan bemanningar, och
            dessa skulle i riksförsvaret bliva av stort värde. om de uppmonterades
            som järnvägsartilleri. . Genom en i största möjlig utsträckning
            verkställd omläggning av vårt kust- försvar med tillvaratagande
            av moderna tekniska möjligheter, så att artilleriet allt efter
            kaliber och tyngd, göres rörligt som järnvägsartilleri, eller
            framföres med hjälp av motor- eller hästdragkraft, kunna högst
            avsevärda fördelar vinnas. Genomförandet av rörlighetsprincipen
            medför ett bättre tillvaratagande av landets artilleristiska resurser
            än, vad den fasta uppställningen medgiver, så att i kustförsvarsartilleriet
            kommer att ingjutas strategiskt och taktiskt liv och detta sålunda
            bliva en mera levande del av riksförsvaret på de punkter, som
            betingas av krigsläget, och icke blott på ett fåtal aprioriska
            platser och under vissa klimatiska förhållanden, och giver, i
            händelse att en fientlig landstigning lyckats, armén tillgång
            på tungt artilleri, en artilleristisk förstärkning, som icke kan
            skattas nog högt. Härtill kommer, att fasta anläggningar på grund
            av sin utsträckning icke kunna camoufleras utan komma att bliva
            lätt upptäckta mål för bombarde- ring från luften. Gaskriget medför
            även, att de fasta anläggningarna äro i behov av kollektivt gasskydd,
            vilket kommer att draga avsevärda kostnader. Utan kollektivt gasskydd
            sakna de fasta anläggningarna varje stridsvärde. Det rörliga artilleriet
            däremot kan camoufleras, är icke i behov av kollek- tivt gasskydd
            och äger genom sin rörlighet förmåga till ställningsväxling och
            härigenom möjlighet att undandraga sig gasfara. Till slut förtjänar
            anföras, att då man under krig bör ställa sig så mycket som möjligt
            oberoende av import, finnes med hänsyn härtill särskilt anledning
            att i riksförsvaret giva plats för järnvägsartilleriet. Med den
            fortgående elek- trifieringen av våra järnvägar kunna vi för dirigerande
            av artilleristiska stridskrafter till olika punkter göra oss oberoende
            av kolet. Bristen på kol kan i ett kommande krig på flottans operationer
            hava ett förlamande infly- tande. Undertecknade föreslå därför,
          </p>
          <p xml:id="i-58Pv9dJwkNE6CKXMTx4cmH">
            att riksdagen i skrivelse till Kungl. Maj:t ville hemställa om
            igångsättande av utredning, huruvida icke med tillvaratagande
            av världskrigets lärdomar en omorganisation av det nu fasta kustartilleriet
            till ett rörligt kustförsvar skulle medföra bety- dande fördelar
            icke blott för Skåne, Göteborg och andra platser utan även för
            riksförsvaret i sin helhet.
          </p>
          <p xml:id="i-TecKKht2hqFGpnRwP6qW2u" type="date">
            Stockholm den 18 januari 1928.
          </p>
          <p xml:id="i-Ko2UxTdo9tBNpoFxE4Nr84">
            J. Fjellman. Per Pehrson.
          </p>
          <p xml:id="i-XwqBUdJkqoJQSfxzno4tL6">
            Bihang till riksdagens protokoll 1928. 4 saml. 27 häft. (Nr 129—133.)
            2
          </p>
        </div>
      </div>
    </body>
  </text>
</TEI>
