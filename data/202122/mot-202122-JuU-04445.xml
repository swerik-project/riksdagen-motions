<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-JuU-04445">
  <teiHeader>
    <fileDesc>
      <titleStmt>
        <title>med anledning av prop. 2021/22:133 En samlad straffrättslig terrorismlagstiftning</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4445 av Linda Westerlund Snecker m.fl. (V)</title>
          <idno type="rdwebb">H9024445</idno>
          <rs type="number">4445</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H9024445/text</ref>
          <ref type="dokument_url_html">http://data.riksdagen.se/dokument/H9024445</ref>
          <ref type="dokumentstatus_url_xml">http://data.riksdagen.se/dokumentstatus/H9024445</ref>
          <ref type="docx">http://data.riksdagen.se/fil/D19ED4C5-0BCD-482D-B1D4-C29CA6421475</ref>
          <ref type="pdf">http://data.riksdagen.se/fil/418FF15C-D4B9-4DBD-8AEB-2327DC0B889F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-QhdbBfCQXCqPEr4GTwvK8F</idno>
            <name>Tony Haddou</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-Dg6ZMkJ19focmRK7tU8Q6Z" type="basedOn"/>
        <correspContext corresp="i-Dg6ZMkJ19focmRK7tU8Q6Z">
          <ref>Proposition 2021/22:133</ref>
        </correspContext>
        <correspAction xml:id="i-JHyTmtYTWAg22vvwXU6W1j" type="signed"/>
        <correspContext corresp="i-JHyTmtYTWAg22vvwXU6W1j">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-QhdbBfCQXCqPEr4GTwvK8F"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-TAwECRVo1c8H4smQEpqjXD" type="submitted">
          <date when="2022-03-15"/>
          <time when="11:27:45"/>
        </correspAction>
        <correspAction xml:id="i-37nLiH5UBJZrUcW8qt69HF" type="dismissed">
          <date when="2022-03-23"/>
        </correspAction>
        <correspAction xml:id="i-Aoonoc5UE3LEqwdeGi39TM" type="reviewed">
          <date when="2022-03-23"/>
          <time when="09:35:14"/>
        </correspAction>
        <correspAction xml:id="i-91mHHQrCebBSpS9EMxQheG" type="referred">
          <date when="2022-03-24"/>
        </correspAction>
        <correspAction xml:id="i-GPefbQ9EKWo7CUQeg8fuik" type="assigned">
          <date when="2022-10-12"/>
          <time when="11:34:50"/>
        </correspAction>
        <correspContext corresp="i-GPefbQ9EKWo7CUQeg8fuik">
          <ref type="assignedTo">Justitieutskottet</ref>
        </correspContext>
        <correspAction xml:id="i-CMzzbVCPqE7PTAoHSFTwX" type="behandlas_i"/>
        <correspContext corresp="i-CMzzbVCPqE7PTAoHSFTwX">
          <ref type="uppgift">2021/22:JuU31</ref>
          <ref type="ref_dok_id">H901JuU31</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">JuU31</ref>
          <ref type="ref_dok_titel">En samlad straffrättslig terrorismlagstiftning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Gq4Q1Gt6p8ipBshqaQRMoc" type="motHeader">
        <div xml:id="i-KjKBc5uShMMqW1rTDZfMRS" type="motTitle">
          Motion till riksdagen 2021/22:4445 av Linda Westerlund Snecker
          m.fl. (V) med anledning av prop. 2021/22:133 En samlad straffrättslig
          terrorismlagstiftning
        </div>
      </div>
      <div xml:id="i-D8sKyH8DdPTjdzd7VnURwj" type="motBody">
        <div xml:id="i-RaoVw4gXs8oBMxVts7dW4v" type="motProposal" subtype="förslag">
          <head xml:id="i-WvUc9AH4xeHFYTaS9Tb1RF">
            1 Förslag till riksdagsbeslut
          </head>
          <list xml:id="i-LLdk67WSWGWGn7h1rnKp3J">
            <item xml:id="i-NbazYZR8dkfmuaZuzz9rwH" sortKey="Yrkande 1">
              Riksdagen avslår proposition 2021/22:133 En samlad straffrättslig
              terrorismlagstiftning.
            </item>
          </list>
        </div>
        <div xml:id="i-PTwS3XAkAcNVj2xtRNJqHG" type="motContent">
          <head xml:id="i-PG93WiHLDyKtDZ5tRkYZSc" type="h1">
            2 Inledning
          </head>
          <p xml:id="i-JRde1kiwJLonToE123je36">
            Vänsterpartiet värnar demokratiska grundvärden som rättssäkerhet
            och skyddet för den personliga integriteten. Den tekniska utvecklingen
            och den allt större möjligheten till datainsamling av privata
            uppgifter innebär en stor utmaning. I dag är det möjligt att samla
            in en stor mängd uppgifter av känslig karaktär som visar var människor
            befinner sig och vilka rutiner de har. Det är därför av yttersta
            vikt att skyddet för den personliga integriteten hela tiden utvecklas
            i takt med den ökande digitaliseringen. Vi vill samtidigt inte
            försvåra de brottsbekämpande myndigheternas arbete med att utreda
            och beivra brott. Därför är vi även angelägna om att det finns
            ett regelverk som ger ett gott skydd för Sveriges och landets
            invånares säkerhet. Det måste kunna ställas höga krav på att terrorism
            och grov brottslighet bekämpas på ett effektivt sätt med hjälp
            av lagstiftning som bygger på de grundläggande rättsliga principerna
            i en rättsstat. Förslag som innebär nykriminalisering eller straffskärpningar
            ska alltid vara väl underbyggda och ha analyse­rats utifrån nödvändighet,
            effektivitet och proportionalitet. Detta gäller även ny tvångs­medelslagstiftning.
            Förutsättningarna för att tillämpa befintlig lagstiftning ska
            vara goda, och lagstiftningen måste förstärkas där behov finns
            så att brottsbekämpningen blir effek­tiv. Samtidigt måste de som
            har till uppgift att motverka, förhindra och lagföra grov brottslighet
            få rätt resurser för att fullgöra sin uppgift.
          </p>
          <p xml:id="i-6MjcJZeqURDCJusATemCVj">
            Varje samhälle måste ha möjlighet att använda tvångsmedel för
            att kunna utreda och beivra brott. Sådana tvångsmedel innebär
            definitionsmässigt en inskränkning i grund­läggande fri- och rättigheter,
            rättigheter som i sin tur är grundläggande för demokratin i vårt
            samhälle. Därför måste såväl lagstiftningen som de medel som lagstiftningen
            till­handahåller omgärdas av de strängaste restriktioner. De viktigaste
            restriktionerna har vi i våra egna grundlagar och Europakonventionen
            till skydd för de mänskliga rättigheter­na och grundläggande friheterna.
            När det gäller frågor om utvidgning av det straffbara området
            uppkommer frågor om behov, effektivitet och proportionalitet.
            Dessa över­väganden gör sig särskilt gällande när det är fråga
            om centrala skyddsintressen som Sveriges säkerhet och grundlagsskyddade
            rättigheter såsom yttrande- och tryckfrihet och skyddet för den
            personliga integriteten. Det handlar således om att skydda den
            demokratiska rättsstaten i flera bemärkelser.
          </p>
          <p xml:id="i-WDCQitDdSMNAddpGWYg69f">
            Ett av fundamenten i en rättsstat är att medborgarna åtnjuter
            ett effektivt skydd mot statens maktutövning; den enskilda medborgaren
            ska vara tryggad mot statens missbruk av rättsordningen. Det primära
            värde som rättssäkerheten ska skydda är den enskildes intresse
            av självbestämmande och möjlighet till livsplanering. Rättssäkerheten
            bör i princip inte kunna åsidosättas. För att kravet på rättssäkerhet
            ska upprätthållas krävs bl.a. att lagstiftningen är av god kvalitet
            vad gäller både straffprocessuella regler och det materiella innehållet
            samt att rättstillämpningen är god.
          </p>
          <p xml:id="i-GHVg25EJ2d9HZdk2MGjUbp">
            Den andra bärande principen i vår rättsordning är proportionalitetsprincipen.
            Princi­pen innebär att de åtgärder som det allmänna använder sig
            av för att uppnå ett visst syfte inte får vara mer långtgående
            än vad som kan anses nödvändigt för att uppnå det efter­strävade
            syftet. Det ska således råda en balans mellan mål och medel samt
            vara sanno­likt att det syftet uppnås genom vidtagna medel. Finns
            det möjlighet att välja mellan flera verksamma åtgärder ska det
            minst tyngande alternativet väljas.
          </p>
          <p xml:id="i-AfdgHGgYSzpeAVj3C5BZ3a">
            Vi ser med stor oro på den utveckling som skett sedan början
            av 2000-talet och som i dag lett till att vi börjar närma oss
            ett övervakningssamhälle. Frågor om personlig inte­gritet och
            mänskliga rättigheter får gång på gång stå tillbaka. Varje inskränkning
            har motiverats utifrån skenbart goda syften som effektivare brottsbekämpning
            och ett gene­rellt ökat skydd för invånarna. Sammantaget framstår
            dock helheten av snart två decen­niers skärpta lagar när det gäller
            t.ex. kamerabevakning, hemliga tvångsmedel, signal­spaning, utlänningskontroll
            och åtgärder i syfte att hindra terrorism som illavarslande. Varje
            inskränkning som godtas tenderar att bereda väg för ännu fler
            och mer ingripande åtgärder. Argument i stil med att den som har
            rent samvete inte har något att frukta riskerar att bli urvattnade
            floskler ju fler inskränkningar av den personliga integriteten
            som accepteras. Konsekvenserna för samhällsklimatet och demokratin
            på lång sikt är svåra att överblicka.
          </p>
          <p xml:id="i-738A5PBrtbyh2mL4LurHb8">
            Regeringen har aviserat ett paket med antiterrorlagar som befinner
            sig i olika stadier i genomförandeprocessen. Terroristbrottsutredningens
            betänkande (SOU 2019:49) ligger till grund för den nu aktuella
            propositionen. Nya regler om datalagring och om ökad till­gång
            till signalspaning har antagits av riksdagen. Ett nytt hemligt
            tvångsmedel, hemlig dataavläsning, har införts efter riksdagsbeslut
            2020. Vidare har riksdagen beslutat om borttagen tillståndsplikt
            för polisen för kameraövervakning och borttagen tillståndsplikt
            för kameraövervakning i kollektivtrafiken. Regeringen har även
            tillsatt en utredning om utökade möjligheter att använda hemliga
            tvångsmedel (dir. 2020:104). En särskild utre­dare ska ta ställning
            till hur hemliga tvångsmedel ska kunna användas i en större ut­sträckning
            för att bekämpa allvarlig brottslighet. Utredaren ska redovisa
            sina slutsatser senast i april 2022. Regeringen har även tillsatt
            en utredning för att se över om det ska vara möjligt att använda
            hemliga tvångsmedel enligt preventivlagen, som i dag endast omfattar
            vissa allvarliga brott såsom terroristbrott, även vid gängrelaterad
            brottslighet. Detta innebär i korthet att personer som antas vara
            med i kriminella gäng ska kunna avlyssnas, kameraövervakas och
            övervakas elektroniskt utan att vara misstänkta för något brott.
            Utredningstiden har förkortats till den 14 oktober 2022.
          </p>
          <p xml:id="i-P7CjazN9T5p5pK7rHyz6AK">
            Vänsterpartiets inställning är och kommer att förbli att de mänskliga
            rättigheterna är odelbara. Dessvärre blir de mänskliga rättigheterna
            ofta ifrågasatta. Vi kommer inte att ge vika för dessa attacker,
            utan vårt mål är att ständigt försvara de friheter som är en för­utsättning
            för att demokratin ska bestå och utvecklas. Vi är övertygade om
            att demokrati inte kan försvaras genom att begränsningar i de
            demokratiska rättigheterna införs. De rättigheter som generationer
            före oss slagits för att få till stånd måste i stället bevaras
            och utvecklas. Enligt Vänsterpartiet måste samtliga redan genomförda,
            föreslagna och kommande åtgärder som syftar till att bekämpa grov
            kriminalitet, terrorism och vålds­bejakande extremism bedömas
            som en helhet. Frågan vi ställer oss är om dessa åtgärder sammantaget
            är proportionella i förhållande till syftet och om de är effektiva
            för att upp­nå målet. I åtgärderna ingår regeringens förslag om
            en ny terrorismlagstiftning som en del.
          </p>
          <head xml:id="i-JYdN6hERc3es9DHHdM25HQ" type="h1">
            3 Regeringens förslag
          </head>
          <p xml:id="i-N7YSb8KZZYnskC38qAeXwS">
            Regeringens förslag syftar bl.a. till att göra regleringen av
            terroristbrott mer ändamåls­enlig, effektiv och överskådlig. Den
            nya terroristbrottslagen ska ersätta de nuvarande lagarna och
            reglera straffansvar för terroristbrott, samröre med en terroristorganisation,
            finansiering av terrorism eller särskilt allvarlig brottslighet,
            offentlig uppmaning till terrorism eller särskilt allvarlig brottslighet,
            rekrytering till terrorism eller särskilt all­varlig brottslighet,
            utbildning för terrorism eller särskilt allvarlig brottslighet
            och resa för terrorism eller särskilt allvarlig brottslighet.
            Skärpta straff föreslås för de flesta av brotten i den nya lagen.
            Svensk domstol ska kunna döma över samtliga brott i den före­slagna
            lagen oavsett vem som har begått brottet och var det har begåtts.
            Alla fall av terroristbrott som inte är mindre grova ska, enligt
            förslaget, vara undantagna från pre­skription.
          </p>
          <p xml:id="i-BuP3FnQSuXcYD1yyac3qqV">
            Vidare föreslår regeringen bl.a. att uppräkningen av vilka brottsliga
            gärningar som kan bedömas som terroristbrott tas bort. I stället
            ska alla svenska uppsåtliga brott och försök till brott kunna
            vara terroristbrott, förutsatt att de allvarligt kan skada ett
            land eller en mellanstatlig organisation och begås med terrorismsyfte.
          </p>
          <p xml:id="i-Dx6nV2myRRTHNBoYVYCjwT">
            Ett av terrorismsyftena föreslås ändras till att vara att injaga
            allvarlig fruktan hos en befolkning eller en del av en befolkning,
            i stället för en befolkning eller en befolknings­grupp. Syftet
            är att grupper som asylsökande, hbtqi-personer eller personer
            av ett visst kön med säkerhet ska omfattas av den nya lagen.
          </p>
          <head xml:id="i-9x53j4oBTze4oYvqWCWS52" type="h1">
            4 Vänsterpartiets ställningstagande
          </head>
          <p xml:id="i-R15nCp849BbuDmf5pAsyVy">
            Vänsterpartiet anser att terroristbrottslighet är av mycket allvarlig
            och systemhotande natur och ett av de största hoten mot demokratin,
            det fria utövandet av mänskliga rättig­heter och den ekonomiska
            och sociala utvecklingen. Det är därför, och ska vara, straff­bart
            att planera och utföra terrordåd. Vi är positiva till att regeringen
            föreslår att regler­ingen av terroristbrott ska sammanfogas i
            en enda lag. Lagstiftningen om terrorism är för närvarande mycket
            komplicerad och svår att överblicka, delvis på grund av att flera
            bestämmelser grundar sig på EU-direktiv och FN-konventioner. Alla
            förslag i proposi­tionen som förenklar och gör lagstiftningen
            mer effektiv, överskådlig och ändamålsenlig är därför välkomna.
            Det är vidare mycket positivt att ett av terrorismsyftena föreslås
            ändras så att brott mot grupper som asylsökande, hbtqi-personer
            eller personer av ett visst kön tydligt kommer att omfattas av
            den nya lagen. Detta är en del av förslaget som Vänsterpartiet
            kan tänka sig att stå bakom.
          </p>
          <p xml:id="i-Tu4tEb3zUdNJJDNnbp4fZq">
            Dessvärre har regeringen, trots en viss omarbetning av vissa
            bestämmelser i den nya lagen, inte beaktat vår eller remissinstansernas
            grundläggande kritik mot terroristbrotts­lagstiftningen. Vänsterpartiet
            har i flera sammanhang återkommande problematiserat och kritiserat
            de lagstiftningsåtgärder som vidtagits på området, främst avseende
            bristande rättssäkerhet, proportionalitet, effektivitet och nödvändighet.
            Denna kritik har delats av flera tunga remissinstanser (se t.ex.
            mot. 2021/22:4277, mot. 2019/20:3427, mot. 2017/18:4083 och mot.
            2015/16:3301).
          </p>
          <p xml:id="i-Tw2iHwnb93QKq17n2RK5RD">
            Utvidgningen av det straffbara området avseende handlingar som
            kan klassificeras som terrorism och andra åtgärder som vidtagits
            mot terrorism har under de senaste åren skett mycket snabbt, och
            aktiviteten på detta lagstiftningsområde är alltjämt hög. Reger­ingen
            gör i det nu liggande förslaget ingen omprövning av tidigare ställningstaganden
            som gjorts i samband med tidigare lagregleringar. Därmed byggs
            de befintliga osäker­heterna i terroristbrottslagstiftningen in
            i den nya lagen. De förslag som nu lämnas i pro­positionen är
            behäftade med stora problem ur rättssäkerhets‑, effektivitets‑,
            nödvändig­hets- och proportionalitetsperspektiv. Denna grundläggande
            kritik, som vi delar med flera remissinstanser, kvarstår. Här
            nedan redogör vi för de brister i regeringens förslag som vi anser
            vara allvarligast.
          </p>
          <head xml:id="i-BePQKknnkNjcN8xKnyzgcM" type="h2">
            4.1 Definitionen av terrorism och terroristorganisation
          </head>
          <p xml:id="i-HKsynjJLcR2acb1xZUW5Gf">
            Det finns i dag ingen helt entydig definition av begreppen terrorism
            eller terroristorgani­sation. Den svenska terroristbrottslagstiftningen
            baseras på ett rambeslut från EU. Någon fullständig enighet om
            en definition av terrorism har inte nåtts inom FN-samarbetet,
            bl.a. till följd av bristande samsyn när det gäller hur befrielserörelser
            ska betraktas i samman­hanget (prop. 2021/22:42 s. 22). Vi har
            i tidigare motioner lyft frågan om definitionen av begreppet terroristorganisation.
            Våra farhågor att en alltför vag och otydlig definition gör att
            lagstiftningen varken blir effektiv, användbar eller rättssäker
            kvarstår.
          </p>
          <p xml:id="i-WKY1UXJHroNXt2iaVeRUhF">
            I ett tidigare lagstiftningsärende (prop. 2019/20:36 Ett särskilt
            straffansvar för sam­röre med en terroristorganisation) definierade
            regeringen begreppet terroristorganisa­tion. Enligt bestämmelsen
            om straffansvar för samröre är det en sammanslutning av personer
            som begår särskilt allvarlig brottslighet eller gör sig skyldiga
            till försök, för­beredelse, stämpling eller medverkan till sådan
            brottslighet. Ett kriterium är alltså att organisationen ägnar
            sig åt särskilt allvarlig brottslighet enligt definitionen i 2
            § rekry­teringslagen. Det handlar i stort sett om allvarliga brott,
            t.ex. mord, dråp, grov miss­handel, mordbrand, allmänfarlig ödeläggelse
            och sabotage med vissa i lagen angivna syften som att injaga skräck
            i en befolkning eller en befolkningsgrupp samt terrorist­brott
            och även finansiering av sådana brott.
          </p>
          <p xml:id="i-FkfmKWhuUchwmb7fyhH24Z">
            Remissinstanser som bl.a. Attunda tingsrätt, Uppsala och Lunds
            universitet och Sveriges advokatsamfund invände i det tidigare
            lagstiftningsärendet att definitionen kan leda till tillämpnings-
            och avgränsningsproblem. Svea hovrätt konstaterade att defini­tionen
            innebär att med terroristorganisation avses bl.a. en organisation
            som tar befatt­ning med pengar på sätt som anges i 3 § finansieringslagen,
            även om organisationen inte ägnar sig åt sådana brott som i övrigt
            framgår av uppräkningen i 2 § rekryteringslagen. Det kan t.ex.
            komma att handla om institutioner som på olika sätt ägnar sig
            åt penga­förmedling. Kriminaliseringen skulle t.ex. kunna träffa
            en sådan institutions hyresvärd. Hovrätten invände att kriminaliseringen
            skulle bli mycket vid och det blir svårt att överblicka var gränserna
            för straffansvaret går i fråga om samröresbrottet.
          </p>
          <p xml:id="i-BrJzbDasj2zXV7JLei2gVq">
            I samband med behandlingen av regeringens förslag om att ändra
            i grundlagen för att möjliggöra kriminalisering av deltagande
            i en terroristorganisation eller ett förbud mot terroristorganisationer
            (prop. 2021/22:42 Föreningsfrihet och terroristorganisa­tioner)
            lyfte Advokatsamfundet i sitt remissvar att definitionen av terroristbrottet
            i den straffrättsliga lagstiftningen kan komma att förändras över
            tid. Utvecklingen av terro­ristbrottet i lagstiftningen och i
            de internationella åtaganden som ligger till grund för denna kommer
            också att få betydelse för den faktiska förståelsen av begreppet
            terro­rism. Detta innebär enligt Advokatsamfundet att grundlagsändringen
            möjliggör in­skränkningar i föreningsfriheten genom förändring
            av lagstiftning som inte är på grund­lagsnivå. Den grundlagsskyddade
            föreningsfriheten blir då beroende av hur terrorism definieras
            på lagstiftningsnivå. Det leder till en risk för att det genom
            ”vanlig” lagstift­ning blir möjligt att kringgå det skydd som
            grundlagen är tänkt att ge. Regeringen menade dock att den inte
            kan se någon risk för att den föreslagna grundlagsändringen skulle
            komma att utnyttjas av lagstiftaren på ett långtgående sätt och
            få effekter som inte är överblickbara eller leda till att vår
            demokrati försvagas (prop. 2021/22:42 s. 19).
          </p>
          <p xml:id="i-FKhC3rmFAKHGtQyLtvuJFV">
            I det nu aktuella förslaget gör regeringen bedömningen att en
            terroristorganisation ska avse en sammanslutning av personer som
            begår terroristbrott eller gör sig skyldiga till försök, förberedelse,
            stämpling eller medverkan till terroristbrott. Dessvärre löser
            enligt vår mening detta försök till definition inte de problem
            vi framfört ovan. Samman­taget med förslaget om att utvidga det
            straffbara området, så att alla svenska uppsåtliga brott och försök
            till brott ska kunna vara terroristbrott under vissa förutsättningar,
            fram­står definitionen närmast som ett cirkelresonemang.
          </p>
          <head xml:id="i-6unjzjxjUBnWaDNoWQ1jUW" type="h2">
            4.2 Utvidgning av det straffbara området
          </head>
          <p xml:id="i-T9K8KGnnT1rWKy7rZPjiYh">
            Regeringen skriver i propositionen att endast de för samhället
            farligaste gärningarna ska bedömas som terroristbrott även enligt
            den nya lagen (prop. 2021/22:133 s. 70–71). Enligt regeringen
            måste det finnas ett objektivt rekvisit som tydligt avgränsar
            terrorist­brottet från annan brottslighet och som säkerställer
            att brottet enbart omfattar mycket allvarliga gärningar. Vi håller
            med regeringen om denna bedömning. Den nu gällande terroristbrottslagstiftningen
            innehåller en brottskatalog där de allvarligaste brotten listas
            som möjliga terroristbrott. Det är mycket problematiskt att regeringen
            i sin proposition föreslår att alla svenska uppsåtliga brott och
            försök till brott ska kunna vara terrorist­brott förutsatt att
            de allvarligt kan skada ett land eller en mellanstatlig organisation
            och begås med terrorismsyfte. Vänsterpartiet anser att den föreslagna
            ändringen utvidgar det straffbara området alltför mycket.
          </p>
          <p xml:id="i-JfeQJKFY8d8zrxsZwr7PA1">
            Flera remissinstanser ifrågasätter förslaget att slopa den nuvarande
            uppräkningen av vilka brott som kan utgöra terroristbrott. Enligt
            den svenska sektionen av Amnesty International öppnar den föreslagna
            ordningen upp för en godtycklig rättstillämpning, bl.a. med hänsyn
            till att det objektiva rekvisitet är tämligen öppet. Enligt Civil
            Rights Defenders, som avstyrker förslaget, är det ur ett rättssäkerhetsperspektiv
            viktigt med en lättöverskådlig lag, men detta intresse får inte
            gå ut över legitimitets- och förutsebarhets­principen. Det är
            enligt organisationen viktigt att det i lagen tydligt anges vilka
            allvarliga brott som avses. Riksdagens ombudsmän (JO) för fram
            liknande synpunkter och anser att det inte är godtagbart att låta
            straffansvaret begränsas enbart av allmänt hållna brotts­rekvisit
            med stort utrymme för tolkning. Enligt JO skulle förslaget behöva
            kompletteras med ytterligare kvalificerande rekvisit eller en
            allmän beskrivning av vilka gärningar som kan utgöra terroristbrott.
            Den föreslagna lagstiftningen uppfyller enligt JO inte grundläggande
            krav på tydlighet och förutsebarhet. Svea hovrätt ifrågasätter
            om förslaget på ett tillräckligt tydligt och förutsägbart sätt
            avgränsar det straffbara området med hän­syn till hur allmänt
            hållna de kvalificerande rekvisiten är. Sveriges advokatsamfund
            motsätter sig förslaget, då det enligt samfundet kan leda till
            en betydande, icke avsedd utvidgning av det straffbara området
            för terroristbrott utan att innebära någon väsentlig förenkling
            av regelsystemet. Ett slopande av brottskatalogen kan enligt samfundet
            lätt leda till att ett ökat antal brottsliga gärningar genom en
            praxisglidning stämplas som terroristbrott. Stockholms universitet
            avstyrker förslaget att slopa brottskatalogen och anser att terroristbrottet
            ska reserveras för de allvarligaste brotten, vilka bör anges i
            lagen. Universitetet befarar annars en urvattning av begreppet
            terroristbrott.
          </p>
          <p xml:id="i-Jss47D29GqzJaRv9N2967z">
            Förslaget om utvidgning av brottskatalogen får även konsekvenser
            för den person­liga integriteten då brottsutredande myndigheter
            kommer att få kraftigt utökad tillgång till hemliga tvångsmedel,
            vilket flera remissinstanser påpekat.
          </p>
          <head xml:id="i-S2smiJPZgvCRbkHk7zg5QC" type="h2">
            4.3 Skärpta straff
          </head>
          <p xml:id="i-XDhpShqB5gCEWCcf5wHAkF">
            Utredningen (SOU 2019:49) har gjort bedömningen att utvecklingen
            över tid har varit sådan att det finns anledning att se mer allvarligt
            på terroristbrottslighet än tidigare. Men utredningen konstaterar
            även att lagföringsunderlaget är begränsat. Enligt utred­ningen
            är därför viss försiktighet påkallad vid förändringar av de befintliga
            straffskalor­na. Regeringen väljer dock att gå fram med förslag
            som innebär skärpta straffskalor för flera av terroristbrotten.
            Flera remissinstanser ifrågasätter om det är nödvändigt med de
            föreslagna straffskärpningarna. Stockholms universitet, svenska
            avdelningen av Interna­tionella juristkommissionen och Sveriges
            advokatsamfund ifrågasätter om det finns skäl för skärpta straff,
            bl.a. med hänvisning till att lagstiftningen är förhållandevis
            ny och att rättspraxis är begränsad. Advokatsamfundet, som avstyrker
            en skärpning av straffska­lorna, ifrågasätter även om straffskärpningar
            är en effektiv metod att bekämpa terrorism. Vänsterpartiet instämmer
            i remissinstansernas bedömningar.
          </p>
          <head xml:id="i-KujrvzJ2tpygzPEe4CmwM8" type="h2">
            4.4 En generell straffskärpningsgrund
          </head>
          <p xml:id="i-GFEVmTcwregbpqw26EN4QU">
            Enligt gällande terroristbrottslagstiftning finns det en straffskärpningsregel
            enligt vilken det som försvårande omständigheter vid bedömningen
            av straffvärdet ska beaktas om någon med visst uppsåt har begått
            något av vissa uppräknade brott. De brott som om­fattas är bl.a.
            stöld- och rånbrottslighet med undantag för ringa stöld, utpressning
            och försök till sådana brott. Det uppsåt som krävs är uppsåt att
            främja terroristbrott. Vidare omfattas urkundsförfalskning och
            grov urkundsförfalskning, liksom försök till sådana brott. I det
            här fallet ska uppsåtet vara att främja terroristbrott eller brott
            enligt rekryter­ingslagens bestämmelse om resa.
          </p>
          <p xml:id="i-3qbZX1ZPLEconeDrDjb297">
            Regeringen föreslår i sin proposition att straffskärpningsgrunden
            görs generell. För­slaget innebär att det ska vara en försvårande
            omständighet vid bedömningen av straff­värdet om ett brott enligt
            annan lag har begåtts med uppsåt att främja terroristbrott.
          </p>
          <p xml:id="i-M7YsBbBdt5ujAyfEUbP1V2">
            Vänsterpartiet anser att förslaget innebär en klar överkriminalisering,
            i synnerhet sammantaget med regeringens förslag om att utvidga
            det straffbara området (se ovan). Sveriges advokatsamfund motsätter
            sig förslaget. Civil Rights Defenders, som också avstyrker förslaget,
            anför utifrån ett proportionalitets- och legitimitetsperspektiv
            att ytterligare generaliseringar inte är på sin plats. Stockholms
            universitet anser att det är oklart vilka brott enligt annan lag
            som skulle kunna komma i fråga och som inte om­fattas av den föreslagna
            terroristbrottslagen. Universitetet ifrågasätter därför det prak­tiska
            behovet av den föreslagna straffskärpningsgrunden. Riksdagens
            ombudsmän (JO) anser att förslaget brister i tydlighet och förutsägbarhet
            för den enskilde.
          </p>
          <p xml:id="i-UbheG7jFdF4DVjrYwuUWnn">
            Sammantaget är regeringens förslag, trots vissa positiva delar,
            behäftat med så pass omfattande brister att Vänsterpartiet inte
            kan stå bakom det. Enligt JO bör rätten till yttrandefrihet, informationsfrihet
            och föreningsfrihet belysas ytterligare i relation till lagförslagen.
            Vi förutsätter därför att regeringen, om den nya terroristbrottslagen
            antas, ser över den i förhållande till grundläggande fri- och
            rättigheter då den varit i kraft en tid.
          </p>
          <p xml:id="i-3t2Hc4v95LJSHb2cKsVwFf">
            Riksdagen bör avslå regeringens proposition 2021/22:133 En samlad
            straffrättslig terrorismlagstiftning. Detta bör riksdagen besluta.
          </p>
        </div>
        <div xml:id="i-3yKWsDAyCo828zevQMyU7f" type="signatureBlock">
          <list xml:id="i-F1aJ7Q1G7CDGuDe2ZcZdYB">
            <item xml:id="i-A5QdaQMZoFL6bWR3pup3my" type="signature">
              Linda Westerlund Snecker (V)
            </item>
            <item xml:id="i-YCJzfBG5tgHxTsi9oHjc6L" type="signature">
              Tony Haddou (V)
            </item>
            <item xml:id="i-B1GGWKP6HUvwruWJvQan8D" type="signature">
              Gudrun Nordborg (V)
            </item>
            <item xml:id="i-S8CrwdHd62KbN2hGiHeivy" type="signature">
              Mia Sydow Mölleby (V)
            </item>
            <item xml:id="i-997uGLUpRw899xR2fQSy2N" type="signature">
              Jon Thorbjörnson (V)
            </item>
            <item xml:id="i-NwCEJR9kYdKT7REBaEUoiB" type="signature">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
