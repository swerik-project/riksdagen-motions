<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--01011">
  <teiHeader>
    <fileDesc>
      <titleStmt>
        <title>Ett samlat program på sexualpolitikens område</title>
        <author>Jörn Svensson m.fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett samlat program på sexualpolitikens område</title>
          <idno type="rdwebb">G8021011</idno>
          <rs type="number">1011</rs>
          <ref type="dokument_url_text">http://data.riksdagen.se/dokument/G8021011/text</ref>
          <ref type="dokument_url_html">http://data.riksdagen.se/dokument/G8021011</ref>
          <ref type="dokumentstatus_url_xml">http://data.riksdagen.se/dokumentstatus/G8021011</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-EQSJnvt3y9r5wULtNbkTNu</idno>
            <name>JÖRN SVENSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person>
            <idno>r-0</idno>
            <name>BJÖRN SAMUELSON</name>
            <state type="partyAffiliation">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-L1yjXWHTcje9zgnbgMegmd" type="signed"/>
        <correspContext corresp="i-L1yjXWHTcje9zgnbgMegmd">
          <note type="signatory" corresp="i-EQSJnvt3y9r5wULtNbkTNu"/>
          <note type="signatory" corresp="r-0"/>
          <note type="signatory" corresp="i-RPvXiWoVbPvNZBh8bxVvbB"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__1011/mot_198485__1011-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motion 1984/85:1011
          </p>
          <p>
            Jörn Svensson m. fl. Ett samlat program på sexualpolitikens område
          </p>
          <p>
            Sexualiteten är hos varje människa en viktig personlig drift
            med avgöran- de, nära kopplingar till hennes känslomässiga status
            och utveckling. En psykiskt sund utveckling hos människan förutsätter
            därför en stark, positiv och i rimlig mån fri utlevelse av sexuella
            behov, liksom dessas förening med känsloliv och personlighet i
            dess helhet. Sexualiteten har dock alltid fått sina villkor präglade
            av samhällets struktur. I samhällen med över- och underordning
            människor emellan vävs även sexualiteten samman med maktförhållanden,
            kontrollbehov och utnytt- jande. Den har missbrukats och förvridits,
            undertryckts och förnekats, alienerats och kommersialiserats på
            liknande sätt som människors kroppar, själar och liv i övrigt.
            Arbetarrörelsen uppstod som en social befrielserörelse. Den utvecklades
            parallellt med och påverkades av en rad andra rörelser och tendenser,
            vilka alla syftade till att befria människan från okunskap, vidskepelse
            och andra tvång och band, som hindrade det personliga och sociala
            medvetandets utveckling. Det var därför naturligt, att sexuella
            upplysningssträvanden kom att gå sida vid sida med rörelsens materiella
            och allmänt sociala kamp. En fördomsfri och bejakande hållning
            till sexualiteten i strid mot förljugenhet, skuld och skam blev
            en del av den progressiva ideologin. Elise Ottesen- Jensens sexualpolitiska
            föreläsningar för svenska arbetarkvinnor kan stå som en god symbol
            för denna hållning. Dessa strävanden, understödda av andra sociala
            förändringar och refor- mer, har gett i och för sig betydande
            resultat. Mycken trånghet och falsk moralism har fallit. Mer kunskap
            och större öppenhet har vunnits. Men frigörelsen från det gamla
            har inte motsvarats av en tillräcklig frigörelse till något nytt.
            Många människor har nått nya insikter, men finner det svårt att
            leva efter dem, då de möts av etablerade samhällsförhållanden
            och attityder. Många, kanske särskilt kvinnor, har fått mod att
            bryta upp från torftiga och sexuellt dåliga äktenskap för att
            finna, att det nya livet varken varit självklart eller oproblematiskt.
            Sedan 40 år är homosexualitet avkriminaliserad men den är ännu
            långt ifrån accepterad som den naturliga och parallella variant
            inom sexualitetens spektrum, vilken den vetenskapligt sett är.
            Samhällets mate- riella struktur understöder alltjämt patriarkala
            mönster, kommersiella livssyner förvrider känslor och strävanden
            hos människor. Allt detta hindrar en verklig sexuell frigörelse
            från att utveckla sin kraft. I den samhälleliga krisens och otrygghetens
            spår träder också en nymora-
          </p>
          <pb facs="riksdagen-motions-pdf/data/198485/mot_198485__1011/mot_198485__1011-002.pdf"/>
          <p>
            Mot. 1984/85:1011 6
          </p>
          <p>
            listisk tendens fram. I stället för att se de samhälleliga orsakerna
            och de eftersläpande sociala mönstren som förklaring till de sexualpolitiska
            proble- men, vill företrädarna för denna tendens skylla dem på
            ”frigörelsen”. Nymoralismen hemfaller därför åt lättköpta och
            ytliga krav, vars innebörd är att man tror sig kunna lösa djupliggande
            deformationer i människors sexuella beteenden genom olika repressiva
            åtgärder. Genom att sprida skräckbilder av sociala avvikelser
            (prostitution, incest) och genom ett upphöjande av gångna tiders
            sociala ramar för sexualiteten (kärnfamilj, modersmyter, kvinnomystik)
            tror man sig kunna komma till rätta med brister, som i själva
            verket stammar just från denna blandning av falsk romantik och
            skräck, som präglade det gamla samhället. Nymoralismen konserverar
            i verkligheten de problem den utger sig för att vilja bekämpa.
            Det är nödvändigt att samhällets politiska institutioner, liksom
            olika folkrörelser, tar ett större och aktivare ansvar för sexualpolitiken.
            Detta kan ske genom att på de skilda vägar, som står till buds,
            höja den breda kunskapen om sexuallivet och främja en utveckling
            hos människor i riktning mot större öppenhet och självinsikt.
            Kunskapen och insikten bör också i det sociala medvetandet söka
            främja större insikter om sexualitetens samman- hang med hela
            personligheten och en kritisk diskussion om sådana strukturer
            och drag i samhället, vilka verkar hindrande, förvridande eller
            alienerande på sexualiteten. Att gå igenom och välja ut de mest
            ändamålsenliga praktiska kanalerna och tillvägagångssättet är
            inte möjligt inom ramen för en riksdagsmotion och kräver även
            av andra skäl en mer grundlig förberedelse. Vi vill dock här peka
            på några viktiga fält, där en socialpolitisk offensiv är naturlig
            och behövlig:
          </p>
          <p>
            1. Skolans sexualundervisning måste fördjupas och förbättras.
            Dess brister är f.n. svåra och uppenbara. Den sätts in sent i
            ungdomarnas utveckling. Den sker alltför mycket isolerat från
            allmänmänskliga och samhälleliga sammanhang. Läromaterialet innehåller
            påfallande ofta ovetenskapliga eller falska informationer och
            texterna är hållna i en naiv eller förnumstig ton, som motverkar
            en seriös anda i undervisningen. Med tanke på det särskilda behov
            av stöd och självförtroende, som homosexuella ungdomar har, bör
            man utmönstra en mängd fördomsfulla och förvirrande texter, som
            förekommer på området. Man bör ägna särskild uppmärksamhet åt
            standarden på informatörerna, vare sig dessa är lärare eller utomstående
            specialister. 2. Några landsting har startat särskilda sex- och
            samlevnadsprojekt, bl. a. med sikte att utbilda grupper av informatörer.
            Sådana initiativ bör mer aktivt stödjas från statens sida. Kostnaderna
            har visat sig vara mycket måttliga och statsbidrag även med smärre
            summor kan därför väntas få en positiv effekt. 3. Socialtjänsten
            bildar givetvis en viktig del i en sexualpolitisk offensiv. De
            frågor som här särskilt bör uppmärksammas på ett mer systematiskt
            sätt är
          </p>
          <pb facs="riksdagen-motions-pdf/data/198485/mot_198485__1011/mot_198485__1011-003.pdf"/>
          <p>
            Mot. 1984/85:1011 7
          </p>
          <p>
            bl.a. socialarbetarnas utbildning och fortbildning, metodiken
            för att frigöra de prostituerade från deras destruktiva livsformer
            samt vägarna för att bättre integrera sexualpolitiska insikter
            med det praktiska sociala arbetet i allmänhet. 4. Folkrörelser
            av skilda slag har också en given plats. Det gäller inte endast
            rörelser som RFSU och RFSL, som bör ges bättre uppbackning. Också
            den fackliga rörelsen — som visat starkt ökat intresse för socialpolitiska
            frågor — utgör ett viktigt forum för att bryta konservativa, fördomsfulla
            och patriarkala beteendemönster inom arbetslivet. 5. Särskild
            uppmärksamhet måste ägnas förskolebarnens upplevelse av och begreppsbildning
            kring sexualiteten. Man måste bl. a. eftersträva en mer medveten
            öppenhet om sexuella ting i relationer till små barn, liksom en
            respekt för deras naturliga intresse för den egna, tidiga sexualiteten.
            Detta är nödvändigt både för att undanröja omotiverade skuldkänslor
            och för att ge barnen självförtroende och ett naturligt försvar
            mot att psykiskt skadas, om de möter förvridna eller förtryckande
            former av sexualitet bland äldre ungdomar eller vuxna. Mot bakgrund
            av det anförda föreslås att riksdagen hos regeringen begär ett
            samlat program på sexualpoli- tikens område med den inriktning
            och i den anda som uttryckts i motionen.
          </p>
          <p>
            Stockholm den 21 januari 1985
          </p>
          <p>
            JÖRN SVENSSON (vpk) BJÖRN SAMUELSON (vpk) EVA HJELMSTRÖM (vpk)
          </p>
        </div>
      </div>
    </body>
  </text>
</TEI>
