<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1948--ak--00500">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1948/mot_1948__ak__500/mot_1948__ak__500-001.pdf"/>
      <fw xml:id="i-LR8rjPNoZowHwSUbQkf8dd">
        Motioner i Andra kammaren, nr 500. 3
      </fw>
      <div xml:id="i-Gy2h5RFgfXDXUERsVzfP5d" type="motHeader">
        <div xml:id="i-QY9RGbsS4THbVrQtxf6UUo" type="motTitle"/>
        <div xml:id="i-3J3M1NyiLXZcKLr957BndS" type="motSubmissionInfo"/>
      </div>
      <div xml:id="i-22dn4gmSNzoYjGG4afQ9Ar" type="motBody">
        <div xml:id="i-VfNhWPt99BP4pDkhQ3Tcx4">
          <p xml:id="i-PETCSv3w6iUyj8qwz9rzco">
            Nr 500.
          </p>
          <p xml:id="i-Kq15ayZT1xydFueZCvkzPE" type="titleString">
            Av herrar Heggblom och Jonsson i Malmgrava, i anledning av Kungl.
            Maj:ts proposition, nr 187, angående social jordbruks- kreditgivning
            m.m.
          </p>
          <p xml:id="i-QQo7xpdCHPsbV1oWQCYXLW">
            I fråga om jordbrukets sekundärkredit ha utredningsmännen rörande
            omarbetning av bestämmelserna för egnahemsverksamheten enhälligt
            för- ordat, att belåningsgränsen för sekundärlån höjes till 75
            procent av belå- ningsvärdet. Flertalet remissinstanser ha lämnat
            detta förslag utan erinran och lånenämnden för sekundär jordbrukskredit
            och Sveriges allmänna hypo- teksbank ha direkt tillstyrkt förslaget.
            Hypoteksbanken anför, att den nuva- rande övre belåningsgränsen
            för statliga sekundärlån är så snäv, att de jordbrukare, vilka
            icke önskat räntebundenhet inom denna gräns, lätteligen kunnat
            få sina kreditanspråk tillgodosedda i den allmänna marknaden.
            även fullmäktige i riksgäldskontoret ha ingen erinran mot höjning
            av lånegränsen, medan statskontoret, fullmäktige i riksbanken
            och Svenska bankföreningen åvstyrka. Ännu ett par remissinstanser
            avstyrka med motivering att hela sekundärlåneverksamheten bör
            upphöra. Departementschefen har dock i propositionen nr 187 anslutit
            sig till upp- fattningen, att någon ändring av bestämmelserna
            för sekundärlånen inte bör ske. Motiveringen härför är anmärkningsvärt
            kortfattad och oklar. Det heter endast: »Emellertid avse sekundärlånen,
            till skillnad från driftslånen, icke att främja något direkt socialt
            intresse, och de jordbrukare, vilka närmast anlita denna låneform,
            torde numera i allmänhet ha möjligheter att på annat sätt anskaffa
            erforderligt rörelsekapital. Då härtill kommer, att jordbruks-
            kasserörelsen kraftigt utvecklats och därigenom ytterligare lånemöjligheter
            erbjuda sig, torde någon ändring av bestämmelserna för sekundärlånen
            för närvarande icke böra ske.» Var gränsen vid ordnandet av jordbrukets
            kreditfråga går mellan låne- former, som främja eller icke främja
            »något direkt socialt intresse», är gi- vetvis svårt att säga,
            men det synes som om departementschefen ej beaktat alla omständigheter
            i detta spörsmål. Sekundärlånens största betydelse har varit,
            att de avgjort till vilken övre gräns lån kunnat erhållas mot
            enbart inteckning i jordbruksfastighet. Det har med nuvarande
            bestämmelser visst inte varit någon så lättordnad sak, som departementschefens
            uttalande an- tyder, för en nystartande jordbrukare att skaffa
            dels den fastighetskredit, som behövs utöver inteckningslån, dels
            behövlig driftskredit. När lån mot enbart inteckning begränsas
            till 75 procent av belåningsvärdet och detta av säkerhetshänsyn
            i regel sättes lägre än inköpspriset och vidare inventarie- och
            driftskapital med nuvarande krav på maskinutrustning uppgår till
            20 å
          </p>
          <pb facs="riksdagen-motions-pdf/data/1948/mot_1948__ak__500/mot_1948__ak__500-002.pdf"/>
          <fw xml:id="i-RtZ7iq4UN2RFz4R2LwYN8w">
            4 Motioner i Andra kammaren, nr 500.
          </fw>
          <p xml:id="i-QKCt998sBniqsYKN4Wu7mW">
            30 procent av fastighetskapitalet, äro nytillträdande jordbrukares
            svårigheter att ordna sina krediter i själva verket mycket stora.
            När över 40 procent av det behövliga kapitalet måste anskaffas
            genom eget kapital eller borgenslån, kan spörsmålet om de sekundära
            jordbrukskrediternas storlek inte från- kännas vara en fråga av
            socialt intresse, även om det gäller jordbruk, som ligga över
            de blivande basjordbrukens storlek. Att ordna så att sådana jord-
            bruk kunna förvärvas även av personer, som ej ha tillräckligt
            stora egna kapitaltillgångar eller tillgång till penningstarka
            vänner som borgensmän, anse vi vara både en social fråga och en
            fråga av stor betydelse för jord- brukets framtid. Den angår i
            särskild grad jordbrukarsöner, som vilja ägna sig åt jordbruk,
            men inte kunna få övertaga släktgårdar. Det är av hänsyn till
            svårigheterna att anskaffa tillräckliga säkerheter för behövlig
            jordbrukskredit, som blickarna riktats mot den godtagbara säker-
            het jordbrukarna äga i sina fastigheters värde utöver nuvarande
            sekundär- lånegränsen. Det kan erinras om, att vid egnahemslångivning
            har man utan några nämnvärda olägenheter hittills satt inteckningslånegränsen
            vid 90 pro- cent, och i propositionen nr 187 föreslås nu 100 procent,
            fast egnahemslån- tagare i allmänhet haft små egna kapitaltillgångar.
            Att höja sekundärlåne- gränsen till 85 procent av belåningsvärdet
            för jordbruk i allmänhet, kan inte vara att avvika från principen
            om affärsmässig kredit. Vad det för kredit- behövande jordbrukare
            skulle betyda om cirka 8 av de 40 procent av kapital- behovet,
            som nu ej kunna anskaffas mot inteckningssäkerhet, kunde placeras
            i sekundärlån, är lätt att inse. I samma grad minskas behovet
            av eget kapital och/eller behovet av lån mot borgen. Att borgenslån
            nu i så hög grad måste anlitas betyder högre räntekostnader och
            en många gånger olycklig sammankoppling av olika personers ekonomiska
            förhållanden med ökad otrygghet. Det borde vara en social jordbrukskreditgivnings
            uppgift att minska dessa olägenheter. Vad departementschefen anför
            om jordbrukskas- serörelsens ökade lånemöjligheter, betyder ju
            ingen befrielse för denna rörelses låntagande medlemmar att ställa
            fullgoda säkerheter för sina lån. Den lätthet varmed kreditbehövande
            jordbrukare kunna skaffa sig rörelse- kapital är främst beroende
            på vederbörandes möjligheter att få borgens- män. För äldre jordbrukare,
            som genom sparsamhet ökat sitt eget kapital, är saken kanske relativt
            lätt ordnad, för nybörjare är det både besvärligt och deprimerande.
            De svårigheter för erhållande av jordbrukskredit för dem, som
            ej kunna utnyttja den sociala kreditgivningens förmåner, te sig
            så mycket större i jämförelse med nu föreslagen utökning av kreditgivning
            för anskaffande av jordbruk av basjordbruks storlek, med lånerätt
            mot inteckning till 100 pro- cent av belåningsvärdet och driftslån
            till obemedlade och mindre bemedlade på upp till 10 000 kronor.
            Särskilt för jordbruk som i storlek ligga obetydligt över basjordbruken,
            men inte komma att räknas med bland de få undantag som skola tillåtas
            få social jordbrukskredit om de ligga över denna gräns,
          </p>
          <pb facs="riksdagen-motions-pdf/data/1948/mot_1948__ak__500/mot_1948__ak__500-003.pdf"/>
          <fw xml:id="i-DZcpVx5dEcgQa83L7bxYm9">
            Motioner i Andra kammaren, nr 500. 5
          </fw>
          <p xml:id="i-5AwPYAJvqodG2ffZcCTbUA">
            blir skillnaden i kreditmöjlighet särskilt märkbar, och det är
            en betydande del av den odlade jorden som brukas i enheter över
            basjordbrukets storlek. g av sekundärlånegränsen skulle i avsevärd
            grad underlätta dessa
          </p>
          <p xml:id="i-T1grtctbb1CVv1fvgm9V8F">
            En höjning jordbruks kreditsvårigheter. Liknande synpunkter som
            de här anförda ha tidigare framförts till riks- dagen och även
            blivit välvilligt beaktade. Så skriver jordbruksutskottet i anledning
            av motioner till 1945 års riksdag om ordnande av driftskrediter
            i sitt utlåtande nr 65: »Vad beträffar självägande jordbrukare
            synes... frå- gan i viss mån kunna lösas genom att ökade möjligheter
            beredas att kunna erhålla lån från statens sekundärlånefond för
            jordbrukare... Det är ut- skottets uppfattning att — utan att
            förluster för statsverket därigenom skulle uppstå — till vinnande
            av det i motionerna angivna syftet nämnda gräns skulle kunna sättas
            något högre.» Med anledning av motioner till 1946 års riksdag,
            som direkt förordade en höjning av sekundärlånegränsen för skapande
            av bättre kreditmöjligheter, upprepade jordbruksutskottet i sitt
            utlåtande nr 56 vad det föregående år yttrat, »att gränsen för
            erhållande av lån ur statens sekundärlånefond skulle kunna sättas
            något högre, utan att förluster för statsverket därigenom behövde
            befaras uppstå». Riksdagen anhöll i överensstämmelse med utskottsförslaget,
            att Kungl. Maj:t ville taga under övervägande olika möjligheter
            att förbättra jordbrukets kreditförhål- landen samt vidtaga de
            åtgärder som med anledning därav kunna ifråga- komma. När nu utredning
            verkställts och utredningsmännen förordat en höjning av sekundärlånegränsen,
            föreligger ingen anledning för riksdagen att frångå en ståndpunkt
            som den så nyligen uttalat sig för. Vi hemställa därför,
          </p>
          <p xml:id="i-M2DNUNF5SrY2o35QupQDTG">
            att riksdagen i överensstämmelse med utredningsmännens angående
            social jordbrukskreditgivning förslag ville besluta om höjning
            av övre gränsen för sekundärlån till 85 procent av belåningsvärdet.
          </p>
          <p xml:id="i-75zpGHQRnjfKC7XTtEMFBE" type="date">
            Stockholm den 6 april 1948.
          </p>
          <div xml:id="i-ChgthRC78A2o1HCXvP9AC4" type="signatureBlock">
            <list xml:id="i-4cqvAUdJ9L4kMaJwJwWem2">
              <item xml:id="i-RJFNSLVPkT3VcUUQAFKd1c" who="i-QSnE9kNxNnuFsRa5tbzEdS" type="signature">
                Einar Heggblom
              </item>
              <item xml:id="i-CkVWu9sEdBRoo3TyUAwcjN" who="unknown" type="signature">
                Per Jonsson
              </item>
            </list>
          </div>
          <p xml:id="i-MKCWvQHAS1cYYZzmQVrwj7">
            i Malmgrava.
          </p>
        </div>
      </div>
    </body>
  </text>
</TEI>
