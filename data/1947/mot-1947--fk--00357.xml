<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1947--fk--00357">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1947/mot_1947__fk__357/mot_1947__fk__357-001.pdf"/>
      <fw xml:id="i-7vERri2CAKRbdb8bHRMRH2">
        Motioner i Första kammaren, nr 357. 21
      </fw>
      <div xml:id="i-A9Kgrx5E2mJ11ZtC892Zov" type="motHeader">
        <div xml:id="i-WUyTuqtiTKVZFwf2LSkXVK" type="motTitle"/>
        <div xml:id="i-HUQVAi5gpTVteRF25qJwk2" type="motSubmissionInfo"/>
      </div>
      <div xml:id="i-DG62jcQDqcwZBpqNif6rGM" type="motBody">
        <div xml:id="i-67c4pZv3RYUFt22J3NNKR8">
          <p xml:id="i-NGTYXshv3fKMSSy6Pvp6Tw">
            Nr 357.
          </p>
          <p xml:id="i-9LVmm1qjFvNsWCVQpj46wD">
            Av fru Sjöström-Bengtsson och herr Eriksson, Einar, i anled-
            ning av Kungl. Maj:ts proposition med förslag till lag om särskilda
            barnbidrag till änkors och invaliders m. fl. barn, m. m.
          </p>
          <p xml:id="i-Gv5iEn9QbVh4hfQz9hZc4Y">
            I det förslag till lag om bidrag till änkor och änklingar med
            barn som återfinnes i Kungl. Maj:ts proposition nr 288 föreslås
            bl. a., att om änka eller änkling har under sin vårdnad barn i
            äktenskapet med den avlidne maken eller annat barn, vilket vid
            makens död stadigvarande vistades i makarnas hem, och har barnet
            icke fyllt tio år, äger vårdnadshavaren, un- der förutsättning
            att han stadigvarande bor tillsamman med barnet, av allmänna medel
            för egen del erhålla bidrag i enlighet med vad i lagen stadgas.
            Lagförslaget avser uppenbarligen att giva den av makarna, som
            vid den andre makens död ensam fått övertaga vårdnaden om barn,
            genom bidrag av allmänna medel möjlighet att hålla ihop hemmet
            och där själv sköta om sina barn under deras tidigaste år. Denna
            förmån anse vi böra tillkomma icke endast änklingar och änkor
            utan även frånskilda och ogifta mödrar. De ekonomiska svårigheter,
            som möta dessa, när de själva vilja behålla och vårda sina barn,
            torde för dem vara lika svåra att bemästra som för änkor i samma
            situation. Såväl de- partementschefen som socialvårdskommittén
            har inte varit helt främmande för tanken, att bidrag av föreslagen
            art borde utgå även till andra ensam- stående mödrar än änkor.
            Kommittén anför i sitt betänkande, att det prin- cipiellt måste
            anses önskvärt, att varje ensamstående mor med barn under sin
            vårdnad erhölle ekonomisk hjälp för att kunna behålla barnet hos
            sig. Trots denna sin principiella inställning anser dock kommittén,
            att den föreslagna lagen skall gälla endast sådana ensamma mödrar,
            som äro änkor. Som stöd för denna sin uppfattning anför kommittén,
            att änkorna redan i regel bildat ett hem, som de ha utsikt att
            genom ekonomiskt stöd hålla samman. Detta torde även gälla frånskilda
            mödrar. Även de ha oftast åtminstone en del av ett hem, som de
            ha stort intresse av att hålla samman såväl för barnens som för
            sin egen skull. Om detta skall vara möjligt för dem, äro de helt
            säkert i lika stort behov av ekonomiskt stöd som änkorna. Kommittén
            framhåller vidare, att man beträffande änkorna inte be- höver
            befara, »att de på grund av möjligheten att erhålla ifrågavarande
          </p>
          <pb facs="riksdagen-motions-pdf/data/1947/mot_1947__fk__357/mot_1947__fk__357-002.pdf"/>
          <fw xml:id="i-3rC7PLNKpLmNt2uiZ29xhX">
            28 Motioner i Första kammaren, nr 357.
          </fw>
          <p xml:id="i-4GMZjSwH8eYtrkTQDcMUYg">
            bidrag i nämnvärd utsträckning skulle undandraga arbetsmarknaden
            sin arbetskraft.&gt; Detta skäl för ekonomiskt bidrag till änkorna
            gäller sanno- likt i lika hög grad för de frånskilda mödrarna,
            vilkas livsföring i detta avseende icke torde skilja sig från
            änkornas. I fråga om de ogifta mödrarna ansluta vi oss helt till
            fru Nordgrens yttrande i socialvårdskommitténs betänkande, vilket
            återfinnes på s. 62 i propositionen. Fru Nordgren anför: »Det
            torde icke kunna bestridas, att det är av stor betydelse både
            för mor och barn att en ogift mor kan få behålla sitt barn hos
            sig och härigenom bereda hemgemenskap mellan sig och barnet. Därför
            bör även en ogift mor, som vill och kan ordna det så för sig och
            barnet, kunna erhålla liknande bidrag till sin egen försörj- ning
            som en änka. Det skäl, som kommitténs majoritet anfört häremot,
            nämligen att det kan befaras att en del ogifta mödrar, särskilt
            unga sådana, skulle söka bidrag för egen del och med barnet stanna
            hemma hos sina kanske rela- tivt välställda föräldrar samt sålunda
            undandraga arbetsmarknaden sin arbetskraft, kan jag icke biträda.
            Jag anser att det — under förutsättning att föräldrahemmet är
            gott, vilket barnavårdsmyndigheterna borde kunna kontrollera —
            vore till gagn för både mor och barn, om mycket unga ogifta mödrar
            stannade i föräldrahemmet med sitt barn under dettas första levnadsår.
            Måhända skulle detta hos de unga mödrarna väcka deras moderskänsla
            och hos dem skapa ansvarskänsla för barnet. Jag hyser inga större
            farhågor för att de skulle undandraga arbetsmarknaden sin arbets-
            kraft, då ju ifrågavarande bidrag icke är av sådan storleksordning
            att det i någon större omfattning kan leda till dylikt.» Med stöd
            av det anförda hemställa vi,
          </p>
          <p xml:id="i-C1eo8eFWgFKuXF4ZZmBhnY">
            att riksdagen vid behandlingen av Kungl. Maj:ts propo- sition
            nr 288 ville besluta, att föreliggande förslag till lag om bidrag
            till änkor och änklingar med barn måtte få vid- gad tillämpning
            i så måtto, att den kommer att omfatta även frånskilda och ogifta
            mödrar, samt att vederbörande anslag måtte höjas i erforderlig
            utsträckning.
          </p>
          <p xml:id="i-TWL6J4RSjhpFaGiVPk8YxR" type="date">
            Stockholm den 7 juni 1947.
          </p>
          <div xml:id="i-VU8MuPkUQKLnHLmYNGVz1W" type="signatureBlock">
            <p xml:id="i-8CHK4QW4XH9KPkApU2PLMp" who="i-EaZnKH6pxHCkXzigK6A5oV" type="signature">
              Anna Sjöström-Bengtsson
            </p>
            <p xml:id="i-K5VCzN4zYfmUWcN23dgUxg" who="i-QNZJ61mCvaEh7BNdwgiTqk" type="signature">
              Einar Eriksson
            </p>
          </div>
        </div>
      </div>
    </body>
  </text>
</TEI>
