<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-SoU-00579">
  <teiHeader>
    <fileDesc>
      <titleStmt>
        <title>Familjens och skolans betydelse för ungdomars alkoholvanor</title>
        <author corresp="i-Bs6HAugbEikWxWig1ej69y">av Lennart Sacrédeus (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Familjens och skolans betydelse för ungdomars alkoholvanor</title>
          <idno type="rdwebb">GW02So579</idno>
          <rs type="number">So579</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GW02So579/text</ref>
          <ref type="dokument_url_html">http://data.riksdagen.se/dokument/GW02So579</ref>
          <ref type="dokumentstatus_url_xml">http://data.riksdagen.se/dokumentstatus/GW02So579</ref>
          <ref type="doc">http://data.riksdagen.se/fil/EC443DB8-5CB4-4363-8C98-CF4C749FAAFC</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Bs6HAugbEikWxWig1ej69y</idno>
            <name>Lennart Sacrédeus</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-SaFxo9WWjWwyXz3oejQqk6" type="signed"/>
        <correspContext corresp="i-SaFxo9WWjWwyXz3oejQqk6">
          <note type="signatory" corresp="i-Bs6HAugbEikWxWig1ej69y"/>
        </correspContext>
        <correspAction type="numbering" xml:id="i-UVJwoykfEzBxsL4XJ6mygS">
          <date when="2008-10-09"/>
        </correspAction>
        <correspAction type="submission" xml:id="i-Gum4E9LLraiXG8B8VAYNFg">
          <date when="2008-10-07"/>
        </correspAction>
        <correspAction type="transfer" xml:id="i-Sua7EkCXkP5rAEsfanX3tg">
          <date when="2008-10-07"/>
        </correspAction>
        <correspAction type="assigned" xml:id="i-SCRVuAryg6eCXb7RfW9yM7"/>
        <correspContext corresp="i-SCRVuAryg6eCXb7RfW9yM7">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-MJ5eUApFDzPPbtUtk8cfUP">
            Förslag till riksdagsbeslut
          </head>
          <list style="ol">
            <item xml:id="i-T7px2k969WfxSoRTEZb2Ja">
              Riksdagen tillkännager för regeringen som sin mening vad som
              anförs i motionen om familjens betydelse för att skydda barn från
              alkohol.
            </item>
            <item xml:id="i-FsWb8iy2nmF8o2zoCyJCQi">
              Riksdagen tillkännager för regeringen som sin mening vad som
              anförs i motionen om en lugn skolmiljös roll i det alkoholförebyggande
              arbetet. 1
            </item>
          </list>
          <p xml:id="i-7hL4eau5WNweT7X1DCkUMe">
            1 Yrkande 2 hänvisat till UbU.
          </p>
        </div>
        <div type="motContent">
          <head type="h1" xml:id="i-9wa2hWfBcv4tnWBRn9JFgu">
            Familjens betydelse för att skydda barn från alkohol
          </head>
          <p xml:id="i-XQokMB1mWFXJ4zevZTFbW5">
            Alla länder, alltså därmed även Sverige, ska reducera riskerna
            för alkoholrelaterade skador på och inom familjen för att skapa
            en säker miljö för barn, detta enligt en rekommendation som framgår
            av WHO:s Europaregions Framework for alcohol policy . Detta innebär
            tveklöst en markering av den oro som finns i många länder för
            att barn tar skada av att leva i miljöer där alkoholen spelar
            en destruktiv och våldsam roll.
          </p>
          <p xml:id="i-UzwP2Fj1kzf15snC7Nefpm">
            Alkoholens betydelse som hinder för barns utveckling kan relateras
            till FN:s barnkonvention, där barnens rätt till en trygg och säker
            miljö framhålls. Alla barn har rätt att få sina behov tillgodosedda
            är en viktig sentens i barnkonventionen. Detta hindras ofta av
            vuxnas alkoholkonsumtion.
          </p>
          <p xml:id="i-FspyHaPG22mMz5DXPAfFA2">
            I Europeiska kommissionens rapport A lcohol in Europe A public
            health perspecitve (2006) beräknas 9 miljoner barn under 15 år
            växa upp och leva i en missbrukarmiljö. Det innebär att stolta
            deklarationer om barns rätt till en trygg uppväxt fått stå tillbaka
            för alkoholpolitiska beslut.
          </p>
          <p xml:id="i-MzUyimEYwgCkBjg5pqcN1n">
            I Sverige visar färska siffror från Folkhälsoinstitutet att minst
            400 000 barn lever i familjer där minst en vuxen har alkoholproblem.
            Detta antal kan naturligtvis inte accepteras. De insatser som
            görs kommer dessutom ofta för sent.
          </p>
          <p xml:id="i-DZpkdRRMkfxGFyriFLuyUH">
            I möten med förskolepersonal, lärare och fältarbetare framhålls
            ofta att man redan i förskoleåldern kan se vilka barn som kommer
            att hamna snett senare i livet. Alkoholen i hemmet är där en tung
            orsaksfaktor.
          </p>
          <p xml:id="i-CnsAtX4ZN1jUy3J4Hjjppc">
            Enligt Brottsförebyggande rådet, BRÅ, ökar också barnmisshandeln
            i Sverige. BRÅ drar inte den omedelbara slutsatsen att detta kan
            hänga samman med den ökande alkoholkonsumtionen, medan man är
            tydlig när det gäller vissa andra typer av våldsbrott.
          </p>
          <p xml:id="i-J8Cy7RMnQd7RV3kUf8JMJP">
            Det vore däremot märkligt om just barnmisshandeln skulle undgå
            att öka i ett samhälle där alkoholkonsumtionen tilltar. Stor uppmärksamhet
            på förhållandet att stora grupper barn far illa som en följd av
            samhällets alkoholpolitik, måste iakttas i alla de myndigheter,
            organisationer och institutioner som i sina uppdrag står i barnens
            tjänst.
          </p>
          <p xml:id="i-SYa3UAVNumLdBgSTUEcLC9">
            Vidare finns starka skäl att aktualisera dessa problem på lämpligt
            sätt inom EU och andra internationella organ.
          </p>
          <head type="h1" xml:id="i-ELGcVxshJETgbAgHx9KPBF">
            Lugn skolmiljö som alkoholförebyggare
          </head>
          <p xml:id="i-NZhnQPGMeYVr3Fmi8vnJ4w">
            Lugn och ro ger inte bara trygghet i skolan och klassrummet utan
            förebygger även skolmisslyckanden, missbruk och annan riskutveckling.
          </p>
          <p xml:id="i-2Jit2y2QDSVwaN97f4atzf">
            Att ge alla barn möjlighet att gå i en trygg och lugn skola är
            därför en av de absolut viktigaste preventiva insatserna för att
            förebygga missbruk och andra problem hos eleverna.
          </p>
          <p xml:id="i-2wLiRrKksokujHUuEbWZEB">
            I och med att näst intill alla svenska barn och ungdomar går
            i grundskolan och fortsätter till gymnasiet, är det av central
            betydelse vad vårt utbildningsväsende gör för att främja barns
            och tonåringars utveckling samt fysiska, sociala och själsliga
            hälsa.
          </p>
          <p xml:id="i-HzM1SyXrZHtGiuKtoKAp1f">
            Hit hör preventiva insatser mot riskbeteenden av olika slag som
            tidig alkoholdebut, berusningsdrickande, experimenterande med
            narkotika samt kriminalitet dock handlar det inte bara, eller
            ens i första hand, om undervisning kring till exempel alkohol
            och narkotika. Det har nämligen inte gått att vetenskapligt dokumentera
            att enbart undervisning kan ge långsiktiga positiva effekter på
            elevernas alkohol- och narkotikabruk. Studier visar däremot att
            en skola som fungerar väl i sitt grunduppdrag även förebygger
            alkoholmissbruk.
          </p>
          <p xml:id="i-6MQxiVGdJSwY9q6ph94bfc">
            I internationell preventivforskning finns även ett växande stöd
            för att ett brett upplagt förebyggande arbete i skolorna, i nära
            samarbete med föräldrarna, kan stärka barns och ungas anknytning
            till skolan och minska riskerna för bland annat missbruk. I den
            enskilda skolan måste detta arbete knytas an till och ses som
            en del av strävan att vidmakthålla eller förbättra skolan som
            arbets- och utbildningsmiljö för såväl elever som lärare och annan
            personal.
          </p>
          <p xml:id="i-GfWdEgLNMELgXkzqVdcn5w">
            Statens folkhälsoinstitut tillsammans med andra berörda myndigheter
            och organisationer har i regeringsuppdraget Skolan förebygger
            arbetat med spridning av kunskap och metoder som stärker det alkohol-
            och drogförebyggande arbete i skolan.
          </p>
          <p xml:id="i-SegqxUozHPFKmhsK6eFpYD">
            Uppdraget har nu slutredovisats och ger ett antal förslag till
            fortsatta insatser. Det bör understrykas att ett förändringsarbete
            av detta slag tar sin tid och att det, för att ha någon chans
            till framgång, måste få verka under flera år. Det bör skapas förutsättningar
            för att så blir fallet.
          </p>
        </div>
        <div type="motSignatures">
          <list>
            <item xml:id="i-S1VnouQGhPnkr5bTJ6gTfR" who="i-Bs6HAugbEikWxWig1ej69y">
              Lennart Sacrédeus (kd)
            </item>
          </list>
        </div>
      </div>
    </body>
  </text>
</TEI>
