<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1938/mot_1938__fk__16/mot_1938__fk__16-001.pdf"/>
      <fw xml:id="i-7AsoeiJjwbr9F3pJPe1uZx">
        Motioner i Första kammaren, Nr 16. 3
      </fw>
      <div type="motHeader" xml:id="i-L8pNDiYYZ95KUqc35yPt7q">
        <div type="motTitle" xml:id="i-AQqEusv1N8iSwZtBRqxPmd"/>
        <div type="motSubmissionInfo" xml:id="i-NqRMoBSAcGzoheWCJfpiec"/>
      </div>
      <div type="motBody" xml:id="i-QAxWboMVJ1KEFdXNqdMaYy">
        <div xml:id="i-6HNBWeb8q7Xm7UEBJTRJwE">
          <p xml:id="i-9eoQV4eAojMHYkxySNASS2">
            Nr 16.
          </p>
          <p xml:id="i-5nbYCF8pJ8pFWyrtzmtMiq">
            Av herr Berg, Robert, m. fl., om ändring i bestämmel-
          </p>
          <p xml:id="i-NxeaUtkGVAJj8SU1VCtpCK">
            serna rörande återkallelse av körkort.
          </p>
          <p xml:id="i-C5VEdQykMYhkVoUDMXp3sP">
            I 21 $ I mom. av gällande motorfordonsförordning den 23 oktober
            1936 stadgas angående återkallande av körkort följande.
          </p>
          <p xml:id="i-C6zRUfGKsQ4y63Q1NuDAbH">
            Har förare vid färd med motorfordon eller traktortåg i något
            för trafik- säkerheten väsentligt hänseende allvarligen åsidosatt
            honom såsom förare åliggande förpliktelser eller varit så påverkad
            av starka drycker, att han kan antagas ej hava ägt nödigt herravälde
            över sina handlingar, eller har förare eljest ådagalagt sådana
            egenskaper, att han icke vidare bör betros med att innehava körkort,
            skall länsstyrelse, som utfärdat körkortet, efter nöjaktig utredning
            återkalla detsamma. Vid sådan utredning må avseende icke fästas
            vid förseelse, vilken antecknats i det i 20 $ 3 mom. omnämnda
            körkortsregistret mer än två år före begåendet av den förseelse,
            som giver anledning till att frågan om körkortets återkallelse
            upptages till prövning. Är fråga om straffbelagd förseelse, må
            återkallelse av körkort på grund av denna förseelse icke äga rum,
            förrän frågan om straff för förseelsen blivit genom domstols laga
            kraft ägande utslag avgjord, där länsstyrelsen ej fin- ner uppenbart,
            att föraren är olämplig att föra motorfordon. Äro omstän- digheterna
            av den beskaffenhet, att anledning är att antaga, att föraren
            skall, utan att återkallelse av körkortet sker, låta sig rättas,
            och är ej fråga om förare, som vid färd med motorfordon varit
            så påverkad av starka dryc- ker som ovan angives, må varning i
            stället meddelas. Återkallas körkort, skall därvid förklaras,
            att föraren, sedan viss tid, minst två månader och högst två år,
            gått till ända, på ansökan hos länsstyrelsen i det län som i 20
            $ 1 mom. sägs, äger få, om tiden angivits till ett år eller därunder,
            frågan om körkortets återbekommande och, om tiden angivits till
            över ett år, frågan om utfärdande av nytt körkort upptagen till
            prövning; dock skall beträffande förare, som vid färd med motorfordon
            varit så påverkad av starka drycker, som nyss sagts, tiden efter
            vilken dylik prövning först må ske, bestämmas till minst sex månader.
            Om förares förmåga att föra motorfordon blivit så väsentligt nedsatt
            genom sjukdom, skada eller dylikt, att han ur trafiksäkerhetssynpunkt
            icke vidare bör betros med att föra motorfordon skall körkortet
            återkallas. Fin- nes grundad anledning till antagande att förhållande,
            som nyss sagts, före- ligger, äger länsstyrelsen tillhålla föraren
            att inom viss tid förete nytt läkare- intyg vid äventyr att körkortet
            eljest återkallas. Uppstår fråga om återkallelse av körkort och
            föreligga därvid sådana omständigheter, att föraren uppenbarligen
            måste anses olämplig att föra motorfordon, må länsstyrelsen, redan
            innan slutligt beslut om återkallelse fattas, återkalla körkortet
            i avvaktan på nämnda beslut. Vid frågans slut- liga prövning skall
            hänsyn tagas till den tid, körkortet på grund av sådant förordnande
            varit återkallat.
          </p>
          <pb facs="riksdagen-motions-pdf/data/1938/mot_1938__fk__16/mot_1938__fk__16-002.pdf"/>
          <fw xml:id="i-6JFZ4qrYxfW8DpgTdSGHpi">
            4 Motioner i Första kammaren, Nr 16.
          </fw>
          <p xml:id="i-RrCRNwPfF9cVzN5aeN5oUR">
            Har förare vid färd med motorfordon ådagalagt grov vårdslöshet
            eller visat uppenbar likgiltighet för andra människors liv eller
            egendom eller varit synbarligen överlastad av starka drycker eller
            har förare till följd av sjukdom, skada eller dylikt uppenbarligen
            förlorat förmågan att föra mo- torfordon utan risk för liv eller
            egendom, äger polismyndighet, som i 20 $ 1 mom. sista stycket
            sägs, omhändertaga körkortet i avbidan på beslut av länsstyrelse
            huru med körkortet skall förfaras. Körkort som sålunda omhändertagits
            skall jämte redogörelse för de skäl, som föranlett omhän- dertagandet,
            inom 48 timmar insändas till länsstyrelse, på vars prövning frågan
            om körkortets återkallande ankommer; och åligger det länsstyrelsen
            att skyndsamt förordna, huruvida körkortet skall tills vidare
            återkallas eller till föraren återställas. I avbidan på dylikt
            förordnande vare föraren icke berättigad att föra motorfordon.
            (Dagsböter, minst 10, M 39.) För omhändertagande av körkort till
            följd av onykterhet fordras sålunda högre berusningsgrad (synbarligen
            överlastad) än för »fylleri vid ratten». Där återkallelse skett,
            åligger det föraren att efter anmaning överlämna körkortet till
            länsstyrelsen. (Penningböter, M 28.) Varder, efter anförda besvär,
            beslutet om återkallande upphävt, skall kör- kortet återställas
            till föraren. Varning må ej överklagas.
          </p>
          <p xml:id="i-FRkBnNSy5PcPsi1nPFLn3s">
            Bestämmelsen är likalydande med motsvarande bestämmelse i 1930
            års motorfordonsförordning med undantag av att den utöver automobil
            ut- sträckts att gälla motorfordon i allmänhet samt traktortåg
            samt att vid utredning om återkallande av körkort avseende icke
            må fästas vid förseelse, vilken antecknats i körkortsregistret
            mer än två år före begåendet av den förseelse, som giver anledning
            till att frågan om körkortets återkallelse upp- tages till prövning.
            Vidare har nytillkommit bestämmelsen att återkallelse av körkort
            på grund av straffbelagd förseelse icke må äga rum, förrän frå-
            gan om straff för förseelsen blivit genom domstols laga kraft
            ägande utslag avgjord, där länsstyrelsen ej finner uppenbart,
            att föraren är olämplig att föra motorfordon. I sitt betänkande
            med förslag till förordning om motorfordon m. m. utta- lade 1927
            års motorfordonssakkunniga, att enligt svensk lagstiftning åter-
            kallelse av körkort icke vore att betrakta som ett straff utan
            som en preven- tivåtgärd, som vidtages för att skydda medborgarna
            mot den som visat sig farlig för den allmänna säkerheten. Indragning
            av körkort innebure för den som drabbades därav ett allvarligt
            intrång i hans medborgerliga rättig- heter och — när det gällde
            en yrkeschaufför ett avsevärt försämrande av hans förvärvsmöjligheter.
            Under dylika förhållanden, uttalade de sakkun- niga, borde uppenbarligen
            återkallelse av körkort icke verkställas utan nog- grann prövning
            från myndigheternas sida och endast då en persons farlig- het
            som förare blivit till fullo ådagalagd. Detta vore enligt de sakkunniga
            uppenbarligen fallet beträffande förare, som vid färd med automobil
            befun- nes så påverkad av starka drycker, att han kunde antagas
            ej hava ägt nödigt herravälde över sina handlingar. De sakkunniga
            framhöllo emellertid huru-
          </p>
          <pb facs="riksdagen-motions-pdf/data/1938/mot_1938__fk__16/mot_1938__fk__16-003.pdf"/>
          <fw xml:id="i-NsCm6dbcFMHQMWttW9SzFt">
            Motioner i Första kammaren, Nr 16. 5
          </fw>
          <p xml:id="i-QTz3cpuZANivDUBn428DMB">
            som trafiken med motorfordon allt mera omgärdats med säkerhets-
            och ordningsföreskrifter, vilkas överträdande torde innebära ringa
            eller ingen fara för det allmänna. Å vissa håll syntes emellertid
            utvecklingen gå i den tiktning, att även överträdelse av sådana
            mindre viktiga trafikföreskrifter och ordningsbestämmelser, åtminstone
            vid upprepad förseelse, kunde för den felande medföra återkallelse
            av körkort. De sakkunniga uttalade såsom sin mening härutinnan,
            att dylika förseelser givetvis borde åtföljas av bestraffning,
            men att någon anledning att därjämte vidtaga den skyddsåt- gärd,
            som indragning av körkort avsåge att utgöra, ej torde föreligga;
            för- seelserna ådagalade ej, att vederbörande saknade de egenskaper,
            som måste förefinnas för att samhället skulle kunna betro honom
            att föra automobil. Endast när förare i något för trafiksäkerheten
            väsentligt hänseende åsido- satt honom såsom förare åliggande
            förpliktelser syntes körkortsindragning böra ifrågakomma. Ej heller
            då borde återkallelse vara obligatorisk. En ytterligare förutsättning
            härför borde enligt de sakkunnigas mening vara, att förseelsen
            vore av allvarligare karaktär. Denna de sakkunnigas uppfattning
            kom till uttryck i den av dem före- slagna, och sedermera lagfästa
            formuleringen av bestämmelsen om körkorts- indragning, enligt
            vilken för indragning förutsattes, att föraren i något för trafiksäkerheten
            väsentligt hänseende allvarligen åsidosatt honom såsom förare
            åliggande förpliktelser eller eljest ådagalagt sådana egenskaper,
            att han icke vidare borde betros att föra automobil. Därest rätten
            till körkortsindragning varit begränsad till de fall, då förare
            i något för trafiksäkerheten väsentligt hänseende allvarligen
            åsidosatt sina törpliktelser, hade däremot från förarekårens sida
            icke varit något alt erinra. Lagstiftaren torde icke heller ha
            åsyftat att medgiva något undan- tag från ifrågavarande förutsättning
            för det fall att indragningen sker på grund av att förare »eljest
            ådagalagt sådana egenskaper att han icke bör betros med att innehava
            körkort». I varje fall finns i de sakkunnigas betän- kande intet
            som helst stöd för en sådan tolkning av bestämmelsen. Emeller-
            tid har länsstyrelsernas praxis i fråga om körkortsindragningar
            icke fast- hållit vid ifrågavarande av de sakkunniga angivna principer
            utan ansluter tvärtom nära till den tidigare praxis, vilken av
            de sakkunniga påtalades. Att körkortsindragning sker i sådana
            fall, då föraren varit så påverkad av starka drycker, att han
            kan antagas ej ha ägt nödigt herravälde över sina handlingar,
            är helt naturligt, och däremot ha vi givetvis intet att erinra.
            Icke heller kan rimligen något vara att invända mot körkortsindragning
            i andra fall, där förarens farlighet för den allmänna säkerheten,
            såsom av de sakkunniga förutsattes skola ske, blivit till fullo
            ådagalagd. Såväl för den tjänsteanställde chauffören som för yrkesutövare,
            som i sin verksamhet är hänvisad till att föra bil, måste det
            emellertid framstå såsom i hög grad orimligt och obilligt att
            återkallelse av körkort vidtages redan på grund av rena ordningsförseelser
            eller andra bagatellförseelser, såsom lindrigare kolli-
          </p>
          <pb facs="riksdagen-motions-pdf/data/1938/mot_1938__fk__16/mot_1938__fk__16-004.pdf"/>
          <fw xml:id="i-KxiAk5XfXDku9dE1QrF7Mc">
            6 Motioner i Första kammaren, Nr 16.
          </fw>
          <p xml:id="i-552qTUM1mfchA3MySRTkpU">
            sioner, parkeringsförseelser, underlåtenhet att giva körriktningstecken,
            för- summelse i fråga om skatte- eller premiebetalning, försummelse
            av anmäl- ningsskyldighet o. d. Emellertid synes praxis, i varje
            fall vid upprepande eller sammanträffande av dylika förseelser,
            anse förutsättningar föreligga för återkallelse. Enligt vår mening
            bör det icke ifrågakomma, att körkort indrages i andra fall än
            då föraren ådagalagt grov vårdslöshet vid framförandet av motor-
            fordon, med därmed förbunden risk för andras liv eller egendom.
            Körkorts- indragningen bör alltså ges den karaktär, de sakkunniga
            tillade densamma, nämligen av ett skyddsmedel mot förare, som
            visat sig farlig för den all- männa säkerheten. För närvarande
            får indragningen i realiteten mycket ofta karaktären av ett moment
            i bestraffningen av den förseelse, som för- anlett återkallelsen.
            På grund av vad vi sålunda anfört få vi anhålla,
          </p>
          <p xml:id="i-WFF8PeuFV9uufoStLYjYi5">
            att riksdagen måtte hos Kungl. Maj:t anhålla om följande ändrade
            lydelse av 21 $ mom. 1 av 1936 års motorfordons- förordning:
          </p>
          <p xml:id="i-WvnGJPFs2ZfmVYE7niK38R">
            218
          </p>
          <p xml:id="i-JfDsSXiaXrDVU5FjRgnmuP">
            1 mom. Har förare vid färd med motorfordon eller trak- tortåg
            varit så påverkad av starka drycker, att han kan anta- gas ej
            hava ägt nödigt herravälde över sina handlingar eller eljest ådagalagt
            grov vårdslöshet eller uppenbar likgiltighet för andra människors
            liv eller egendom, skall länsstyrelse RNA RR ÄRR KR RR AAA må
            ej överklagas.
          </p>
          <p xml:id="i-YRnQQqhY2nHQZPiicWZzwS" type="date">
            Stockholm den 17 januari 1938.
          </p>
          <p xml:id="i-TNNKRHg319ZzDbQNaWBxYJ">
            Rob. Berg. J. Hansson. Rickard Lindström.
          </p>
          <p xml:id="i-94HJ4Wc2Z7AvFfaRzVUgJX">
            Svenska Tryckeriaktiebolaget, Stockholm 1938
          </p>
        </div>
      </div>
    </body>
  </text>
</TEI>
