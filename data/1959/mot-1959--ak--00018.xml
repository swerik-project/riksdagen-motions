<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__18/mot_1959__ak__18-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, nr 18 år 1959 7
          </p>
          <p>
            Nr 18
          </p>
          <p>
            Av herr Ekström i Iggesund, angående vissa ändringar i förord-
            ningen om nöjesskatt.
          </p>
          <p>
            Vid fjolårets riksdag framställde undertecknad en interpellation
            angå- ende översyn och omarbetning av de deklarations- och redovisningsblan-
            ketter, som fastställts för beskattning av film m. m. I motiveringen
            fram- fördes bl. a. att även om alla de synpunkter, som anfördes
            i 1954 års nöjes- skatteutrednings betänkande icke blevo beaktade,
            innebär likväl 1957 års riksdags beslut om ändring av nöjesbeskattningen
            avsevärda lättnader till båtnad icke minst för landsbygdens olika
            föreningar och organisationer. I interpellationen anfördes vidare,
            att förordningen, som trädde i kraft den 1 juli 1957, tyvärr visat
            sig synnerligen svår att tillämpa, trots ett flertal från riksräkenskapsverket
            och länsstyrelser i upplysande syfte avlåtna cir- kulär. Oklarheten
            har främst varit rådande inom biografbeskattningens om- råde,
            beroende på att biografägarna i sina deklarationer måste ta hänsyn
            både till de nya reglerna om skattelättnad och skattebefrielse
            och till de redan förut gällande provisoriska bestämmelserna om
            stöd åt svensk film- produktion. Dessa svårigheter kvarstå alltjämt
            för såväl deklaranter som uppbördsmyndigheter i landet, och avvaktas
            nu med intresse den kungl. proposition som på grundval av 1957
            års filmstödsutrednings nyligen av- givna betänkande kommer att
            föreläggas riksdagen. De provisoriska be- stämmelserna upphöra
            att gälla vid utgången av innevarande budgetår. Även inom några
            andra områden blevo de partiella reformerna i nöjes- beskattningen
            icke tillfredsställande utformade. I fråga om sceniska och musikaliska
            framträdanden beslutades nämligen, att teaterföreställning, musikunderhållning,
            litterär underhållning och uppvisning i konstnärlig dans skulle
            åtnjuta skattefrihet. Däremot skulle nöjesskatt utgå för revy-,
            kabaré- och varietéföreställning. Det var givetvis att hälsa med
            tillfreds- ställelse, att nöjesskattereformen gav den under mången
            gång svåra ekono- miska förhållanden arbetande teatern ett ekonomiskt
            handtag. För den lät- tare underhållningen och främst då revyerna
            blevo emellertid de nya be- stämmelserna formulerade på ett svävande
            sätt. Sålunda infördes begreppet »röd tråd&gt; som standardkrav på
            skattefri revyunderhållning. Det måste här inskjutas att det ingalunda
            var överraskande, att förordningen skulle med- föra besvärliga
            konsekvenser. Flera remissinstanser hade nämligen anfört sina
            betänkligheter. Länsstyrelsen i Kalmar län uttalade sålunda: »
            Vid bedömande av revyn som konstart är länsstyrelsen närmast böjd
            att ansluta sig till reservanten Carl Christenssons uppfattning
            i denna del, att revyer är en konstart, visserligen med sitt eget
            speciella värde, men ofta av
          </p>
          <pb facs="riksdagen-motions-pdf/data/1959/mot_1959__ak__18/mot_1959__ak__18-002.pdf"/>
          <p>
            8 Motioner i Andra kammaren, nr 18 år 1959
          </p>
          <p>
            hög konstnärlig halt, vilket ingalunda alltid torde vara fallet
            med vissa teaterföreställningar, vilka ändock föreslås erhålla
            befrielse från nöjesskatt. Det torde icke kunna förnekas, att
            revyn har ett visst samhällsintresse, där- igenom att den ofta
            speglar tidens ansikte, enkannerligen dess lyten, och genom sitt
            ofta karikerande sätt att återge och belysa dagens händelser kan
            ge publiken en tankeställare och sätta problem under debatt. I
            den allmänna meningen torde revyn jämställas med teatern och betraktas
            såsom teater- verksamhet.» Just de gränsdragningssvårigheter mellan
            teater och revy, som uppbörds- myndigheterna under det halvtannat
            år förordningen varit gällande haft att brottas med, befarades
            i det remissyttrande som avgavs av länsstyrelsen i Kristianstads
            län: »Det kan tänkas, att en revy just med tanke på undgående
            av nöjesskatt utformas så, att det svårligen kan avgöras huruvida
            den skall bedömas som teaterföreställning eller icke. även om
            författningen kompletteras med an- visningar för uppbördsmyndigheterna
            till ledning vid bedömningen av frå- gan om revy eller teater,
            torde svårlösta tolkningsproblem uppstå.» Detta är vad som icke
            minst i huvudstaden inträffat, där uppbördsmyn- dighetens och
            överståthållarämbetets skatteexpertis haft svåra problem ati taga
            ställning till. Detta framgår särskilt av det förhållandet, att
            besluten om skatteplikt eller icke dragit långt ut på tiden. Revyförfattarna
            ha visat en väntad uppslagsrikedom när det gällt att göra om »gammaldags,
            heder- liga nummerrevyer»&gt; till åtminstone till namnet föreställningar
            av annan art. Oftast har man velat ge sken av att föreställningarna
            varit att betrakta som operett, men lagstiftningen har även framkallat
            andra begrepp, såsom t. ex. vaudeville, priller (prillig thriller)
            o. s. v. Utmärkande för samtliga är, att det varit fråga om musikaliska
            teaterstycken med genomgående handling, men den röda tråden har
            oftast varit så tunn, att den under långa avsnitt av föreställningen
            helt tappats bort. Det är givetvis vanligt, att effekten av en
            ny lag icke kan helt överblickas förrän en viss tid förflutit.
            Nöjesskatteförordningens bestämmelser i här berörda avseenden
            torde redan framstå som ohållbara. Jag är väl medveten om de svårigheter
            som föreligga men kan icke instämma i de synpunkter som bevillningsutskottet
            anförde i sitt betänkande nr 34 i anledning av Kungl. Maj:ts proposition.
            &gt;Även om man i detta sammanhang kan nödgas godtaga tämligen scha-
            blonmässiga regler, hyser utskottet den uppfattningen, att skattefriheten
            i princip bör dikteras av föreställningens kulturella och konstnärliga
            halt. Det skall inte bestridas, att revy-, kabaré- och varietéföreställningar
            kan vara konstnärligt värdefulla och att den intellektuella behållningen
            av t. ex. en revy, när den är som bäst, kan vara större än vad
            som är fallet med enklare operetter och farser. Allmänt sett torde
            emellertid revyer, liksom även kabaré- och varietéföreställningar,
            i första hand vara inriktade på att skänka besökaren förströelse.
            Utskottet ansluter sig således till departe-
          </p>
          <pb facs="riksdagen-motions-pdf/data/1959/mot_1959__ak__18/mot_1959__ak__18-003.pdf"/>
          <p>
            Motioner i Andra kammaren, nr 18 år 1959 9
          </p>
          <p>
            mentschefens uppfattning, att det här rör sig om vad man kan
            kalla typiska nöjestillställningar.» Det kan icke vara riktigt,
            att i fortsättningen vidhålla bestämmelser, son ha konsekvensen,
            att t. ex. ett hafsigt hopkommet lustspel på en frilufts- teater
            skall anses vara av den kulturella och konstnärliga halt, att
            skatte- befrielse får åtnjutas, medan däremot en revyföreställning
            på en fast scen, där kanske emellanåt även skattefri teater ges,
            skall vara skattepliktig. Kun- na icke dessa problem lösas, borde
            det möjligen övervägas att återinföra den tidigare gällande ordningen
            med nöjesskatt på all offentlig scenverk- samhet, med eventuellt
            lägre skattesats och med undantag för de fall, där organisation
            enligt 15 8 nöjesskatteförordningen står som arrangör. Även i
            ett annat avseende måste nöjesskatteförordningen i dess nuvarande
            lydelse anses mindre tillfredsställande. 1934 års nöjesskatteutredning
            före- slog att från beskattning undantaga uppvisningar och tävlingar
            i icke pro- fessionell sport, idrott och gymnastik. Departementschefen
            ansåg sig emel- lertid icke kunna biträda detta förslag, utan
            innehöll i stället propositionen förslag om att för såväl idrottsorganisationer
            som ideella och andra orga- nisationer en utvidgning skulle ske
            av möjligheterna till skattelindring så till vida, att beloppet,
            för vilket befrielse kan erhållas, skulle höjas från 150: till
            300 kronor per tillställning. Departementschefen anförde, att
            det måste anses föreligga ett starkt behov av lättnader beträffande
            nöjesskatt för de organisationer det här är fråga om och att detta
            inte minst gällde idrottsrörelsen. Han ansåg sig dock icke kunna
            biträda utredningens förslag om fullständig skattebefrielse för
            idrottstävlingar. Propositionen förordade alltså, att gränsen
            för skattebefrielse enligt 15 $ fastställdes till 300 kro- nor,
            vilket innebar, att biljettintäkter intill ett belopp av 2 000
            kronor för varje tillställning skulle bliva skattefria. Bevillningsutskottet
            tillstyrkte en höjning av det s. k. taket för de ideella organisationerna.
            Beträffande idrottsorganisationerna togs emellertid hän- syn till
            vad som framhållits i remissvaren från idrottsrörelsen, nämligen
            att man har största intresset för de egentliga idrottsarrangemangen
            och att den utväg som departementschefen anvisat, om anordnandet
            av nöjestill- ställningar för att klara ekonomien, måste te sig
            som en ofta motbjudande nödlösning. Bevillningsutskottet stannade
            för sin del vid det förslaget, att beträffande idrottsarrangemang
            det belopp, för vilket befrielse erhålles, fastställdes till 700
            kronor, vilket innebar biljettintäkter intill ett belopp av kr.
            4 666: 67. Detta belopp av kr. 700: —, som bevillningsutskottet
            enade sig om, utgjorde tydligen en kompromiss mellan å ena sidan
            nöjesskatte- utredningens förslag om hel skattebefrielse och å
            andra sidan propositio- nens förslag om kr. 300: — i avdragsgillt
            belopp. Riksdagen beslutade enligt bevillningsutskottets hemställan.
            Även om jag på grund av de svåra ekonomiska förhållanden, varunder
            idrottsrörelsen i regel arbetar, skulle vara benägen alt ånyo
            aktualisera nö- jesskatteutredningens förslag, vill jag med hänsyn
            till det statsfinansiella
          </p>
          <pb facs="riksdagen-motions-pdf/data/1959/mot_1959__ak__18/mot_1959__ak__18-004.pdf"/>
          <p>
            10 Motioner i Andra kammaren, nr 18—19 år 1959
          </p>
          <p>
            läget begränsa mitt förslag till att avse en höjning av avdragsbeloppet
            till kr. 750: —, vilket då skulle svara mot biljettintäkter av
            5 000 kronor. Idrotts- rörelsen skulle därmed få ytterligare ett
            litet men välkommet stöd, samtidigt som nöjesskatteförordningens
            $ 15 finge en mera logisk utformning. Under åberopande av det
            ovan anförda hemställes, a) att riksdagen måtte besluta, att sådan
            ändring vidtages i förordningen den 21 december 1943 om nöjesskatt
            i dess lydelse enligt kungl. kungörelsen den 26 april 1957, att
            dels i3 5 a) ordet »revy» utgår och dels i 15 $ det avdragsgilla
            beloppet för uppvisning eller tävling i sport, idrott eller gym-
            nastik höjes från 700 till 750 kronor, b) att vederbörande utskott
            måtte utarbeta härför erfor- derlig författningstext.
          </p>
          <p>
            Stockholm den 20 januari 1959
          </p>
          <p>
            Sven Ekström i Iggesund
          </p>
          <p>
            Nr 19 Av herr Hagberg m. fl., om lagfäst rätt till arbete, m.
            m.
          </p>
          <p>
            (Lika lydande med motion nr 15 i Första kammaren) Stockholm i
            januari 1959 H. Hagberg Knut Senander Helmer Holmberg
          </p>
          <p>
            Gustav Johansson Henning Nilsson
          </p>
        </div>
      </div>
    </body>
  </text>
</TEI>
