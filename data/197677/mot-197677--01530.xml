<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197677--01530">
  <teiHeader>
    <fileDesc>
      <titleStmt>
        <title>med anledning av propositionen 1976/77:108 om alkoholpolitiken</title>
        <author>av herr Carlshamre</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1976/77:108 om alkoholpolitiken</title>
          <idno type="rdwebb">G0021530</idno>
          <rs type="number">1530</rs>
          <ref type="dokument_url_text">http://data.riksdagen.se/dokument/G0021530/text</ref>
          <ref type="dokument_url_html">http://data.riksdagen.se/dokument/G0021530</ref>
          <ref type="dokumentstatus_url_xml">http://data.riksdagen.se/dokumentstatus/G0021530</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-RxkptNoJYi3BWpTneSNTUn</idno>
            <name>NILS CARLSHAMRE</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XP5U7RzXVJv92Byv6G5ktQ" type="signed"/>
        <correspContext corresp="i-XP5U7RzXVJv92Byv6G5ktQ">
          <note type="signatory" corresp="i-RxkptNoJYi3BWpTneSNTUn"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197677/mot_197677__1530/mot_197677__1530-001.pdf"/>
      <fw xml:id="i-9dzRyS9kZTXxr53G6Ua2zN">
        Motion 1976/77:1530
      </fw>
      <div xml:id="i-4o1YNLcv5adjmoZdtMT5qp" type="motHeader">
        <div xml:id="i-De7L7a9d6AsXhgC2wdDGDu" type="motTitle"/>
        <div xml:id="i-CwCDs3Kt6J8FAw3xyryepL" type="motSubmissionInfo"/>
      </div>
      <div xml:id="i-W6xWbTwv6cnzihGYg4wFuU" type="motBody">
        <div xml:id="i-WbpvvMKQnv5wXTM146SnNt">
          <p xml:id="i-AhhuTNXkDtEzy136AX59NW">
            av herr Carlshamre med anledning av propositionen 1976/77:108
            om alkoholpolitiken
          </p>
          <p xml:id="i-8KZhQFpSHTJS9zvNNFVRm3">
            Propositionen om alkoholpolitiken är en nedslående läsning för
            alla som hoppats att tolv års arbete med utredningar och andra
            förberedelser äntligen skulle resultera i en konstruktiv och med
            socialpolitiken fast samordnad alkoholpolitik. Om de nu framlagda
            förslagen genomförs, och det får stanna vid detta, kommer alkoholpolitiken
            att i allt väsentligt förbli vad den varit sedan omläggningen
            vid mitten av 1950-talet. Den enda mer betydande förändringen
            blir att, enligt förra årets riksdagsbeslut, den tragiska parentesen
            mellanölet avslutas. I övrigt föreslås en del detaljändringar
            i fråga om för- säljning och utskänkning av alkohol, skattesatserna
            justeras till samstäm- mighet med den allmänna prisutvecklingen,
            vissa icke närmare preciserade insatser skall göras inom områdena
            information och fritidsaktiviteter, och slutligen sker en ytterst
            blygsam förstärkning av alkoholforskningens re- surser. Detta
            är i stort sett allt. Alkoholpolitiska utredningens mångåriga
            och ambitiösa arbete har knappast satt några märkbara spår i propositionen.
            Och den aviserade samordning med social- och vårdpolitiken som
            1976 fick moti- vera ett ettårigt uppskov med propositionen har
            i stort sett fått stanna på det administrativa planet; på regeringsnivå
            har alkoholfrågorna i huvudsak flyttats från budget- till socialdepartementet,
            och på verksplanet får social- styrelsen överta motsvarande ärenden
            från riksskatteverket. Det är nästan symboliskt att den enda brygga
            som hittills funnits mellan alkoholpolitik och vårdpolitik nu
            rivs — utan att något annat kommer i stället. Möjligheten att
            avstänga kända missbrukare från inköp av alkohol har varit ett,
            låt vara misslyckat, försök att låta alkoholpolitik och vårdpolitik
            stödja varandra. De s.k. spärrlistorna har varit verkningslösa,
            och därför finns det ingen anledning att motsätta sig att de avskaffas.
            Men nog hade man väntat sig åtminstone något försök att finna
            andra former för samverkan mellan alkoholpolitik och vård.
          </p>
          <p xml:id="i-8ytXaJxCzqpbFgqTeNn1HZ">
            Varför inte nytt uppskov?
          </p>
          <p xml:id="i-8bHycYpKHFgNduQLVdKt4Z">
            Beslutet 1976 att uppskjuta propositionen ett år motiverades
            bl. a. med önskvärdheten att avvakta socialutredningens slutbetänkande.
            Nu är detta betänkande försenat, och det finns alltjämt ingen
            möjlighet att bedöma vad den kommande socialtjänstlagen kan komma
            att innehålla av betydelse för alkoholpolitiken. Vidare vågar
            man förmoda att organisatoriska och andra förändringar
          </p>
          <p xml:id="i-37mziPhjPKyTWa7gzxWkpU">
            1 Riksdagen 1976177. 3 saml. Nr 1530-1533
          </p>
          <p xml:id="i-Vn64TSqMLGBw2VSXkcyEBU">
            Mot. 1976/77 1530-1533
          </p>
          <pb facs="riksdagen-motions-pdf/data/197677/mot_197677__1530/mot_197677__1530-002.pdf"/>
          <fw xml:id="i-QzYid8suD29dh47EUAyGnb">
            Mot. 1976/77:1530 2
          </fw>
          <p xml:id="i-N6GWRa9v5hADyJCx8h2W7K">
            i regeringens kansli efter regeringsskiftet gjort det svårt att
            hinna få fram förslagen till aviserad tid; i varje fall ger propositiohen
            på många punkter ett starkt intryck av att vara tillkommen under
            svår tidsnöd. Man kan fråga sig om det inte i detta läge varit
            motiverat att nu endast lägga fram förslag om justering av skattesatserna
            och låta reformen i,övrigt anstå ytterligare något halvt eller
            helt år tills socialutredningens slutbetän- kande åtminstone hunnit
            framläggas och remissbehandlas. När så inte skett, är det närmast
            självklart att de nu föreslagna åtgärderna endast kan betraktas
            som provisorier. Arbetet på en verklig alkoholpolitisk reform
            måste fortsätta och ytterligare förslag, insatta i sitt socialpolitiska
            sammanhang, framläggas snarast möjligt.
          </p>
          <p xml:id="i-4MmRoHsLHsxECkxnnTjAbB">
            Utgångspunkter
          </p>
          <p xml:id="i-AUK9LoPM3SrVvEs2iKc71d">
            Det är möjligt att en verkligt framgångsrik alkoholpolitik i
            ett samhälle som vårt är en utopi. Önskemålet att låta ett accepterat
            alkoholbruk fortgå under största möjliga frihet för konsumenterna
            låter sig kanske över huvud taget inte förena med effektiv kamp
            mot missbruk och skador. Men sam- hället kan ändå inte ge upp
            striden mot vad som är ett av våra svåraste sociala problem, kanske
            det allra svåraste. Om gamla vägar visar sig ofram- komliga måste
            nya prövas. 1954 års alkoholpolitiska reform blev i stort sett
            ett misslyckande. Teorin att en avdramatisering av alkoholhanteringen,
            genom borttagande av de flesta restriktionerna, skulle leda till
            minskat bruk av alkohol visade sig inte hålla. Endast genom snabba
            och för svenska förhållanden dramatiska skattehöjningar blev det
            möjligt att hejda en närmast explosiv ökning av både totalkonsumtion,
            missbruk och skador. Sedan dess är det ostridigt att alkoholproblemen
            trängt allt längre ned i åldrarna, så att alkoholen i Sverige
            i dag är inte bara ett ungdomsproblem utan ett barnproblem. Många
            läkare hävdar vidare att andelen patienter med alkoholrelaterade
            sjukdomar i såväl somatisk som psykiatrisk sjukvård fördubblats
            sedan mitten av 1950- talet. Självklart är det riktigt att samhällets
            insatser starkt inriktas på förebyg- gande åtgärder. Men vi får
            för den skull inte glömma de sannolikt hund- ratusentals människor
            som redan har problem. Tillskyndarna av reformen på 1950-talet
            måste ha varit nästan cyniskt medvetna om att de framgångar man
            hoppades nå genom liberalisering och ”avdramatisering” endast
            kunde uppnås på bekostnad av de redan alkoholskadade. Så blev
            det också. De flesta som den gången hade grava alkoholproblem
            torde programenligt ha gått under, snabbare och brutalare än de
            skulle ha gjort utan någon reform alls. Detta får inte upprepas.
            Alla måste få klart för sig att ju friare alko- holhanteringen
            tillåts bli, desto intensivare insatser krävs för att uppsöka
            och hjälpa de många som helt enkelt inte kan klara sig själva
            i ett samhälle
          </p>
          <pb facs="riksdagen-motions-pdf/data/197677/mot_197677__1530/mot_197677__1530-003.pdf"/>
          <fw xml:id="i-A35nvvXGAFUyyawBxQXtyf">
            Mot. 1976/77:1530 3
          </fw>
          <p xml:id="i-CKo9CVDuKxWjWEcriL1Ai7">
            med fri tillgång till alkohol. Det är därför det är så viktigt
            att alkoholpolitiken byggs fast samman med socialpolitiken.
          </p>
          <p xml:id="i-E7Bct3vDzrLnwtzSX6YchZ">
            Planmässigt reformarbete
          </p>
          <p xml:id="i-3oU1wHNNv4QoqdjwiTDNnn">
            Den nu aktuella propositionen säger mycket litet om framtiden.
            Men det torde stå klart för de flesta att de marginella åtgärder
            som föreslås inte utgör någon färdig reform. Det är nödvändigt
            att arbetet fortsätter och att det fortsätter planmässigt. De
            åtgärder som sätts in måste utvärderas snabbt och noggrant, så
            att insatser som förefaller att ge resultat snabbt kan byggas
            ut. Detta gäller såväl informationen, de speciella fritidsinsatserna
            och — kan- ske framför allt — forskningen.
          </p>
          <p xml:id="i-2jhX3JM9GDqARiudW42MF1">
            Information
          </p>
          <p xml:id="i-bGQomtApTLoJGinrWAGmm">
            Att bedriva effektiv information om alkohol, riskerna för missbruk
            och skador, måste vara mycket svårt, bl. a. därför att det egentligen
            inte finns någon positivt inställd målgrupp att vända sig till.
            De redan alkoholskadade är knappast mottagliga för information
            och behöver inte heller någon — de är redan eminent sakkunniga.
            Och alla de som är eller tror sig vara problemfria är i allmänhet
            övertygade om att de egentligen inte löper någon risk och att
            budskapet därför inte kan vara avsett för dem. En huvuduppgift
            för alkoholinformationen bör vara att hos den problem- fria majoriteten
            skapa en solidaritet med dem som har eller lätt kan få problem.
            Vårt samhälle är genompyrt av alkoholseder och attityder till
            al- koholen som gör livet till en ständig, hård kamp för alla
            dem som har svårt att ”umgås naturligt” med spriten. En ständig
            och intensiv propaganda för större hänsyn till den utsatta minoriteten
            borde kunna ge åtminstone någon effekt; det är osolidariskt att
            inleda sin medmänniska i frestelse En sådan solidaritetsskapande
            information kan dessutom komma att visa sig värdefull om och när
            vi måste bankruttförklara hela den hittillsvarande alkoholpolitiken
            och slå in på helt andra vägar. Om — vilket dess värre är mycket
            sannolikt om inte mer görs än som föreslås i den nu aktuella propositionen
            — missbruk och alkoholskador fortsätter att öka lär det bli nödvändigt
            att gå över till en väsentligt mer restriktiv politik. I dag skulle
            det vara mycket svårt att upprätthålla mera genomgripande restriktioner
            i form av t. ex. ransonering eller registrering av alkoholinköp,
            därför att sådana åtgärder inte skulle ha någon förankring hos
            folkflertalet. Att skapa ökad förståelse för nödvändigheten att
            frivilligt eller som ett accepterat tvång underkasta sig begränsningar
            i den personliga konsumtionsfriheten av hän- syn till medmänniskor,
            det är en angelägen och framåtsyftande informa- tionsuppgift.
          </p>
          <pb facs="riksdagen-motions-pdf/data/197677/mot_197677__1530/mot_197677__1530-004.pdf"/>
          <fw xml:id="i-XjK3UDEVVEqowXK789eFdS">
            Mot. 1976/77:1530 4
          </fw>
          <p xml:id="i-9wHRZ7x4NdHsmAyQf41B7t">
            Särskilda aktiviteter
          </p>
          <p xml:id="i-53SfXjqW2YDntJFuwcCecg">
            I propositionen föreslås försöksverksamhet inom fritidsområdet
            med in- riktning på de människor som är särskilt utsatta för risken
            att hamna i alkoholmissbruk. Detta är naturligtvis bra — om man
            bara vet vilka dessa människor är och har möjlighet att få kontakt
            med dem. Tyvärr vet vi ganska litet om detta. I propositionen
            nämns bara att ”gemensamt för de människor som åsyftas är dock
            att de har sociala problem”. Detta må så vara, även om det är
            klart att det måste finnas en stor riskgrupp som ännu inte har
            några påvisbara sociala problem men som riskerar att få det när
            de väl ”har hamnat i alkoholmissbruk”. Gemensamt för ”de människor
            som åsyftas” är emellertid dess värre också att de som regel känner
            sig föga dragna till föreningsliv eller sådana aktiviteter som
            arrangeras av kommunala fritidsförvaltningar. Hur når man dem,
            särskilt bland ungdomen, som löper särskilda risker i sitt förhållande
            till alkohol och som samtidigt är och vill fortsätta att vara
            vad man brukar kalla föreningslösa? Här har propositionen tagit
            upp en tanke från APU som torde förtjäna att prövas i så stor
            skala som möjligt: ”Inom ramen för försöksverksamheten bör vidare
            kunna anordnas nöjesverksamhet i lokaler där alkoholservering
            inte förekommer.” Det är känt att alkoholfria dansställen har
            svårt att hävda sig i konkur- rensen med dem som serverar sprit,
            vin och öl. Här bör det vara möjligt att hjälpa till. De många
            ungdomar som dricker så mycket öl och sprit att man måste tala
            om missbruk är i de flesta fall ändå inte alkoholister i den meningen
            att de hunnit utveckla något verkligt alkoholberoende. Fort- farande
            kan andra intressen konkurrera med lusten att dricka, förutsatt
            att det erbjudna alternativet är tillräckligt lockande. Om de
            alkoholfria nöjes- ställena för ungdom ges ekonomiska möjligheter
            att konkurrera med dans- restaurangerna om de allra populäraste
            orkestrarna och artisterna, då är det goda utsikter att ungdomen
            kommer även utan att lockas med alkohol. När det i propositionen
            sägs att denna verksamhet inte bör begränsas ”i fråga om arrangörer
            av verksamheten”, bör detta få tolkas så att inte bara föreningar
            och kommuner utan också kommersiella nöjesarrangörer bör kunna
            få vara med. Enda villkoret skall vara att inga alkoholdrycker
            serveras.
          </p>
          <p xml:id="i-Kc9AyTSBV5xtoqHid7mtsD">
            Alkoholfria miljöer
          </p>
          <p xml:id="i-RFHNYprZpXpBW4bYvv1JGi">
            Det är inte särskilt konsekvent att, samtidigt som samhället
            föreslås satsa på alkoholfria miljöer i form av nöjesställen och
            föreningar, införa alkoholen i liknande miljöer där den i dag
            saknas. Att tillåta alkoholservering i teatrar och konserthus
            lär väl visserligen inte vara särskilt riskabelt från alkohol-
            politisk synpunkt. Men om det inte är någon farlig reform, så
            är det i varje
          </p>
          <pb facs="riksdagen-motions-pdf/data/197677/mot_197677__1530/mot_197677__1530-005.pdf"/>
          <fw xml:id="i-V5vhBBJjbJNjKiMMyMsTZj">
            Mot. 1976/77:1530 5
          </fw>
          <p xml:id="i-NTKDXYNFGhFhYEZCTWUFR2">
            fall en onödig reform. Den försöksverksamhet med sådan servering
            som APU på sin tid an- ordnade blev närmast ett fiasko på grund
            av bristande intresse hos både arrangörer och publik. Av 22 etablissemang
            som fick serveringstillstånd var det 20 som utnyttjade tillståndet
            och bara 13 som fortsatte försökstiden ut. I genomsnitt lär det
            ha serverats drinkar för 50 öre per teater- eller kon- sertbesökare.
            Behovet var uppenbarligen inte stort, och veterligen har egent-
            ligen ingen sedan dess med nämnvärd intensitet begärt att drinkbarerna
            skall få komma tillbaka till teatrarna. När ett viktigt mål för
            alkoholpolitiken är att åstadkomma så många al- koholfria miljöer
            som möjligt bör det krävas mycket starka skäl för att införa alkoholen
            där den nu inte finns. Jag föreslår därför att riksdagen avslår
            förslaget genom att andra stycket i 41 3 i lag om handel med drycker
            får utgå.
          </p>
          <p xml:id="i-QNi8aJcR3uTBHTAg8XwPHs">
            Säkra mellanölsreformen
          </p>
          <p xml:id="i-2Zbxo6JfDQTqVQNmqaeWkJ">
            Fr. o. m. den 1 juli 1977 får mellanöl inte längre säljas i den
            allmänna handeln. Det är viktigt att syftet med den reformen inte
            äventyras genom samtidiga åtgärder som verkar i andra riktningen.
            Detta motiv anförs i pro- positionen för förslaget att inte nu
            sänka åldersgränsen för inköp på sy- stembolaget. Konsekvensen
            bjuder att inte heller handeln med det öl som i fortsättningen
            får säljas i allmän handel utsträcks över vad som nu gäller. Jag
            föreslår därför att riksdagen beslutar om fortsatt giltighet av
            bestäm- melsen att öl endast får försäljas vardagar mellan kl.
            8 och 20.
          </p>
          <p xml:id="i-M4Bj2QyEmrCUDJnHprraZo">
            Forskning
          </p>
          <p xml:id="i-Ddk2Z3HLjPzGkMAQaDYM9g">
            APU föreslog en ganska betydande utbyggnad av alkoholforskningen,
            bl. a. med inrättande av 13 nya forskartjänster. Den insatsen
            prutas i pro- positionen till endast 3 tjänster. Detta är helt
            otillfredsställande. Om vi över huvud taget någonsin skall kunna
            komma till rätta med al- koholproblemen i samhället måste vi ha
            långt större kunskap om alkohol och alkoholproblem. Stora forskningsinsatser
            behövs både inom samhälls- vetenskap och inom naturvetenskap.
            För närvarande tenderar forsknings- resurserna på alkoholområdet
            närmast att krympa genom samordning med narkotikaforskning. Även
            om alkohol- och narkotikafrågorna uppvisar en viss parallellitet
            är många frågor inom båda områdena av specifik natur. I varje
            fall minskar kapaciteten för alkoholforskning om forskarna åläggs
            att även ägna sig åt narkotikafrågorna utan att någon resursökning
            sker. I dag omfattar samtliga tre befintliga professurer inom
            alkoholområdet även narkotikaforskning. APU hade ett väl genomtänkt
            förslag om hur den starkt eftersatta al- koholforskningen skulle
            kunna organiseras för att få en rimlig balans mellan
          </p>
          <pb facs="riksdagen-motions-pdf/data/197677/mot_197677__1530/mot_197677__1530-006.pdf"/>
          <fw xml:id="i-UqCqMtsuy3oTs4mfXmSNPX">
            Mot. 1976/77:1530 6
          </fw>
          <p xml:id="i-ChjoCgCvHcBvCrqTqLj19w">
            samhällsvetenskaplig och biologisk-medicinsk forskning. Det är
            ytterst an- geläget att det förslaget snarast realiseras. Som
            skäl för att endast en ytterst blygsam satsning på forskningen
            nu föreslås anförs att det skulle vara förenat med organisatoriska
            svårigheter att på en gång tillsätta så många tjänster som APU
            föreslagit. Detta skäl förefaller inte övertygande; nog har både
            större och snabbare utbyggnad av forskningsorganisationer förekommit
            på andra områden utan att några svårigheter uppstått. Och även
            om man — med tvekan — accepterar de ad- ministrativa hindren för
            en snabbare utbyggnad, så borde ju därav följa närmast som en
            självklarhet att en genomtänkt plan framläggs för hur ut- byggnaden
            skall kunna ske i så snabb takt som de organisatoriska och ad-
            ministrativa förutsättningarna medger.
          </p>
          <p xml:id="i-BmBYnKUekyEHnfQtzZ1RYf">
            Yrkanden
          </p>
          <p xml:id="i-M1Ly1gjzq9RMd4cHT49ZZ5">
            Med hänvisning till det anförda hemställer jag 1. att riksdagen
            beslutar a. att 41 $,andra stycket, i förslaget till lag om handel
            med drycker skall utgå, b. att försäljning av öl i allmän handel
            får ske endast vardagar kl. 8-20, 2. att riksdagen hos regeringen
            begär a. förslag till plan för utbyggnad av alkoholforskningen
            i enlighet med APU:s förslag, b. förslag till fortsatt alkoholpolitiskt
            reformarbete i anslutning till de förslag som kan föranledas av
            socialutredningens kom- mande slutbetänkande.
          </p>
          <p xml:id="i-PEeuhkGKya6YXzackgLfej" type="date">
            Stockholm den 28 mars 1977 NILS CARLSHAMRE (m)
          </p>
        </div>
      </div>
    </body>
  </text>
</TEI>
