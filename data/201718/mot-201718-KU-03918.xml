<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-KU-03918">
  <teiHeader>
    <fileDesc>
      <titleStmt>
        <title>med anledning av framst. 2017/18:RS4 Översyn av Riksrevisionen - grundlagsfrågor</title>
        <author corresp="i-KpRhBkZDGXygZqD2TRUHXv i-SY5yVeBgygNtac9cxE94T2">av Fredrik Eriksson och Jonas Millard (båda SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3918 av Fredrik Eriksson och Jonas Millard (båda SD)</title>
          <idno type="rdwebb">H5023918</idno>
          <rs type="number">3918</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H5023918/text</ref>
          <ref type="dokument_url_html">http://data.riksdagen.se/dokument/H5023918</ref>
          <ref type="dokumentstatus_url_xml">http://data.riksdagen.se/dokumentstatus/H5023918</ref>
          <ref type="docx">http://data.riksdagen.se/fil/AA983CFE-C10E-4F1E-839C-D61CFC687E38</ref>
          <ref type="pdf">http://data.riksdagen.se/fil/607F136E-085D-46C8-8EF8-6FF3F3375793</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KpRhBkZDGXygZqD2TRUHXv</idno>
            <name>Fredrik Eriksson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SY5yVeBgygNtac9cxE94T2</idno>
            <name>Jonas Millard</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction type="basedOn" xml:id="i-XAhZ1phdL8AMGUAmnpDD5U"/>
        <correspContext corresp="i-XAhZ1phdL8AMGUAmnpDD5U">
          <ref>Framställning 2017/18:RS4</ref>
        </correspContext>
        <correspAction xml:id="i-B4SyHbUR951WNKxEpYeiHa" type="signed"/>
        <correspContext corresp="i-B4SyHbUR951WNKxEpYeiHa">
          <note type="signatory" corresp="i-KpRhBkZDGXygZqD2TRUHXv"/>
          <note type="signatory" corresp="i-SY5yVeBgygNtac9cxE94T2"/>
        </correspContext>
        <correspAction type="submitted" xml:id="i-DfSaKzPyW2LWWujBwaMtYE">
          <date when="2017-10-31"/>
          <time when="15:48:25"/>
        </correspAction>
        <correspAction type="reviewed" xml:id="i-CrKFZP2rhjdniTXpwx7jpg">
          <date when="2017-11-02"/>
          <time when="14:23:13"/>
        </correspAction>
        <correspAction type="dismissed" xml:id="i-JmeZsEtt6ewD2xS5aSCDiM">
          <date when="2017-11-07"/>
        </correspAction>
        <correspAction type="referred" xml:id="i-VA9HJ7GDSgNZnMUQ9pFDtq">
          <date when="2017-11-08"/>
        </correspAction>
        <correspAction type="assigned" xml:id="i-MxNRxjsHbYjEJ73ofDyPWE">
          <date when="2018-04-11"/>
          <time when="16:20:16"/>
        </correspAction>
        <correspContext corresp="i-MxNRxjsHbYjEJ73ofDyPWE">
          <ref type="assignedTo">Konstitutionsutskottet</ref>
        </correspContext>
        <correspAction type="behandlas_i" xml:id="i-BXbDwTiHGpC6MhC6Bdznj4"/>
        <correspContext corresp="i-BXbDwTiHGpC6MhC6Bdznj4">
          <ref type="uppgift">2017/18:KU15</ref>
          <ref type="ref_dok_id">H501KU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">KU15</ref>
          <ref type="ref_dok_titel">Översyn av Riksrevisionen - grundlagsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:3918 av Fredrik Eriksson och Jonas Millard (båda SD) med anledning av framst. 2017/18:RS4 Översyn av Riksrevisionen – grundlagsfrågor</div>
      </div>
      <div type="motBody">
        <div type="motProposal" subtype="förslag">
          <head xml:id="i-EAawTLw4XGwGrcr4LTApAZ">
            Förslag till riksdagsbeslut
          </head>
          <list style="ol">
            <item xml:id="i-KnxBoVa2D23k3swydwNyvS">
              Riksdagen ställer sig bakom det som anförs i motionen om medborgarskap
              och tillkännager detta för riksdagsstyrelsen.
            </item>
            <item xml:id="i-KvxiLHKwSy6cNRva6n1o4X">
              Riksdagen ställer sig bakom det som anförs i motionen om formuleringen
              av hur riksrevisorerna väljs och tillkännager detta för riksdagsstyrelsen.
            </item>
            <item xml:id="i-6efzFEvrdPXrK7aBGVy8Hu">
              Riksdagen ställer sig bakom det som anförs i motionen om självständigheten
              för riksrevisorerna och tillkännager detta för riksdagsstyrelsen.
            </item>
            <item xml:id="i-79nhRV3wExG5zR82RvwhpR">
              Riksdagen ställer sig bakom det som anförs i motionen om objektiva
              grunder för att skilja en riksrevisor från hans eller hennes uppdrag
              och tillkännager detta för riksdagsstyrelsen.
            </item>
            <item xml:id="i-CfJTuCTRqZHiGXv5zhPYaV">
              Riksdagen ställer sig bakom det som anförs i motionen om parlamentariska
              majoritetsförhållanden som grund för avsättning och tillkännager
              detta för riksdagsstyrelsen.
            </item>
          </list>
        </div>
        <div type="motContent">
          <head type="h1" xml:id="i-UKBKgNH1nW59UkNHakVwbv">
            Motivering
          </head>
          <p xml:id="i-7q22MQx3vKRx1zNzppjAGc">
            Sverigedemokraterna anser att Riksrevisionen är en av de viktigaste
            och mest centrala myndigheterna i den svenska samhällsapparaten.
            Det är avgörande att myndigheten erhåller rätt förutsättningar,
            stöd och styrning för att kunna fullgöra sitt uppdrag på bästa
            sätt. Sverigedemokraterna betraktar Riksrevisionen som en sammanhållen
            myndighet under riksdagen, vilket ställer stora krav på samtliga
            inblandade. Ansvarskedjan måste vara tydlig redan i grundlagsregleringen
            av myndighetens verksamhet. Vem som kan komma i fråga för att
            bli riksrevisor är av stor betydelse för att minimera risken för
            att dennes trovärdighet och lojalitet ska kunna ifrågasättas.
            Enligt oss är det inte lämpligt att någon person som innehar något
            annat medborgarskap än uteslutande svenskt besitter ett ämbete
            som utgör en så central funktion för den konstitutionella kontrollen.
            Vi hade önskat se detta komma till otvetydigt uttryck i regeringsformen
            (RF), förslagsvis i anslutning till 12 kap. 6 § RF.
          </p>
          <p xml:id="i-PZrj6huQRQMmLx9LhQCWsh">
            Avgörande för myndighetens förtroende och ändamålsenliga agerande
            är förstås också dess självständighet och oberoende. Här gäller
            det emellertid att vara tydlig med i vilka avseenden detta gäller,
            på vilket sätt och mot vem eller vilka, så att varken huvudmannaskapet
            eller ansvaret blir otydligt eller myndigheten riskerar att utvecklas
            till eller uppfattas som en fragmenterad institution, där samordningsansvaret
            för myndighetens verksamhet närmast hamnar på tjänstemän under
            de av riksdagen valda riksrevisorerna. En ordning där flera riksrevisorer
            oberoende av varandra kan komma att granska i princip samma sak,
            men likväl komma till olika slutsatser, torde inte enbart försvåra
            tillvaron för berörda tjänstemän på myndigheten och orsaka allmän
            förvirring för omvärlden. Det är heller inte ett effektivt nyttjande
            av samhällets resurser och riskerar att leda till att varken riksdag
            eller regering kommer att kunna vidta adekvata åtgärder för att
            adressera i värsta fall motstridiga konklusioner från respektive
            granskning.
          </p>
          <p xml:id="i-9wWzbNWpHw535pq4auHtux">
            Vi har inte någon avvikande uppfattning om i vilka tre avseenden
            det är väsentligt att riksrevisorernas självständighet grundlagsfästs,
            dvs. vad som ska granskas, hur granskningen ska bedrivas och om
            slutsatserna av respektive granskning. På strategisk nivå bör
            dock inriktning och övergripande planer beslutas av myndigheten
            som sådan snarare än av varje enskild riksrevisor. Vårt alternativa
            förslag till formulering i 13 kap. 8 § andra stycket RF blir därför
            följande:
          </p>
          <p xml:id="i-KRH7E1BWz8ykwmjEczkR7T">
            ”Riksrevisionen beslutar självständigt, med beaktande av de bestämmelser
            som finns i lag, vad som ska granskas. En riksrevisor beslutar
            självständigt hur granskningen ska bedrivas och om slutsatserna
            av sin granskning.”
          </p>
          <p xml:id="i-ArXoeazxdbnDj9qvAcvWQi">
            Av detta följer även att vi anser en lämpligare formulering av
            13 kap. 8 § första stycket första meningen RF vara följande:
          </p>
          <p xml:id="i-3s5DW6EepuU6QbTsFmuUkf">
            ”Riksdagen väljer en eller flera riksrevisorer”, snarare än ”Riksrevisionen
            leds av en eller flera riksrevisorer, som väljs av riksdagen”.
          </p>
          <p xml:id="i-BL9CFAzAKDjTBnbqMhWvxd">
            En sådan formulering hade likaledes varit mer koherent med motsvarande
            reglering avseende Riksdagens ombudsmän (JO). Därefter kan, som
            för JO, det exakta antalet och närmare föreskrifter regleras i
            riksdagsordningen och lägre rättskällor, vad avser upprättande
            av arbetsordning etc.
          </p>
          <p xml:id="i-3kxJN8NbcVFWydsG94JDD2">
            Återstoden av 13 kap. 8 § första stycket RF rör grunderna för
            att skilja en riksrevisor från hans eller hennes uppdrag. Förslaget,
            att låta grunden ”allvarlig försummelse” kvarstå, är mycket dåligt.
            Såväl begreppets tillkomst och inträde i den svenska rättsordningen,
            vilka ju bygger på en felaktig översättning av en stadga för det
            europeiska centralbankssystemet, som den föreslagna lösningen
            att försöka förklara innebörden av denna väsensfrämmande oxymoron
            i diverse förarbeten etc. ter sig i det närmaste anstötliga. Att
            trots dessa konstateranden falla till föga och inte försöka göra
            något för att rätta till problemet i efterhand torde knappast
            göra saken bättre.
          </p>
          <p xml:id="i-VYhBZiLvCdLBJA1aFSn5wG">
            Vad som däremot gör saken bättre är att utredningen, som föregått
            nu aktuell framställning, också har sett över två alternativa
            förslag till grunder. Vad gäller alternativet att göra riksrevisionsämbetet
            till ett rent förtroendeuppdrag får tillstås att detta vid en
            första anblick inte synes vara helt utan förtjänster. Likheten
            med vad som gäller för JO talar bl.a. för en sådan lösning. Dock
            har Riksrevisionen, till skillnad från JO, befogenhet att granska
            regeringen. Tyvärr uppstår då en risk för att en missnöjd regering
            om möjligt försöker begagna sig av en riksdagsmajoritet för att
            avsätta en misshaglig riksrevisor. Så även om det egentligen endast
            krävs att Riksrevisionen i detta avseende åtnjuter ett oantastligt
            konstitutionellt skydd gentemot granskningsobjektet, i det här
            fallet regeringen, torde detta förslag i realiteten också tarva
            ett förstärkt skydd gentemot huvudmannen riksdagen, vilket jämte
            risken för subjektivt godtycke ter sig olyckligt. En dylik konstruktion
            kan likaså ge sken av att det är regeringen som kontrollerar och
            styr riksdagen snarare än tvärtom.
          </p>
          <p xml:id="i-Abbo2qDGWag2BLTD8Tj3Py">
            Mot bakgrund av bl.a. ovanstående förordar vi således det alternativ
            som närmast motsvarar vad som gäller för att skilja svenska domare
            från sin anställning, med modifiering för att det här rör sig
            om ett uppdrag snarare än en anställning samt att något uppenbarhetsrekvisit
            inte nödvändigtvis behöver föreligga. Det är enligt vår mening
            rimligt att envar redan i lagtexten kan utläsa åtminstone några
            objektiva grunder att förhålla sig till inför en så ingripande
            åtgärd som att skilja en riksrevisor från sitt uppdrag i förtid.
            Kombinerat med möjligheten att låta konstitutionsutskottet kunna
            uppdra åt JO att företa utredning och fastställa de faktiska sakomständigheterna
            erhålls flera fördelar. Bland annat torde två så objektiva instrument
            som möjligt erhållas, vilka kan jämföras och läggas till grund
            för konstitutionsutskottets fortsatta beredning. Konstitutionsutskottet
            får också verkningsfulla åtgärder att tillgripa redan i ett initialt
            skede, vilket begränsar risken för att ett ifrågasatt förtroende
            för myndigheten spiller över på huvudmannen. Samtidigt torde en
            omsorgsfull utredning av relevanta sakuppgifter ta en viss tid
            i anspråk, vilket säkerställer att inga överilade beslut fattas
            i ärendet. Härutöver skulle man, trots att konstitutionsutskottets
            ledamöter förväntas vara vana att sätta partipolitiska hänsyn
            åt sidan, som en sista förstärkningsåtgärd möjligen även kunna
            komplettera beslutsordningen med krav på kvalificerad majoritet
            i konstitutionsutskottet, för att ärendet ska överlämnas till
            kammaren och där slutligen avgöras utifrån samma eller åtminstone
            så snarlika förutsättningar som möjligt som vid tillsättandet.
            En sådan ordning skulle då efterlikna och kunna anses reversera
            den grannlaga process som ledde fram till att berörd riksrevisor
            över huvud taget valdes till en första början. Liksom att stor
            enighet eftersträvas i konstitutionsutskottet vid beredningen
            av valbara kandidater säkerställs härigenom ett minoritetsskydd
            inför ett eventuellt avskiljande samtidigt som kretsen vilken
            kan komma att behöva förklara sina ställningstaganden för allmänheten
            snävas in, varvid ansvarsutkrävandet kan tydliggöras också i detta
            led.
          </p>
          <p xml:id="i-TMZ49AkAWCvskrFA1Y7S83">
            Att utöver lagfästa objektiva grunder, konstitutionsutskottets
            beredningsansvar, JO:s utredning och eventuellt kvalificerad majoritet
            i konstitutionsutskottet dessutom uppställa långtgående krav på
            kvalificerad majoritet vid omröstningen i kammaren vore att gå
            för långt. Som nämndes inledningsvis betraktar Sverigedemokraterna
            Riksrevisionen som en sammanhållen myndighet under riksdagen.
            En ordning som i det närmaste gör riksrevisorerna oavsättliga
            och tillåter dem att agera så gott som helt oberoende av och mot
            såväl varandra som huvudmannen kan inte anses vara till fyllest.
          </p>
        </div>
        <div type="motSignatures">
          <list>
            <item xml:id="i-WsBcRR6GZfbWpsq2dnXjwX">
              Fredrik Eriksson (SD)
            </item>
            <item xml:id="i-XEeLFoDxH6t4wDtiqeLs9n">
              Jonas Millard (SD)
            </item>
          </list>
        </div>
      </div>
    </body>
  </text>
</TEI>
