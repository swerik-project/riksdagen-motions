<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-CU-00390">
  <teiHeader>
    <fileDesc>
      <titleStmt>
        <title>Konsumentpolitik</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumentpolitik</title>
          <idno type="rdwebb">H002C390</idno>
          <rs type="number">C390</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H002C390/text</ref>
          <ref type="dokument_url_html">http://data.riksdagen.se/dokument/H002C390</ref>
          <ref type="dokumentstatus_url_xml">http://data.riksdagen.se/dokumentstatus/H002C390</ref>
          <ref type="doc">http://data.riksdagen.se/fil/513EEF7E-F8C8-443A-9067-610DE367A354</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Ty8QCuVFBPKpfBLfr6zVqn</idno>
            <name>Berit Högman</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-VaKqu11TaRcUomd1Kq59Ta" type="signed"/>
        <correspContext corresp="i-VaKqu11TaRcUomd1Kq59Ta">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-2J3r8zwqpPMPgVzdyt5mXb"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-Ty8QCuVFBPKpfBLfr6zVqn"/>
        </correspContext>
        <correspAction xml:id="i-RLTQeyz6gR2L1DEdZfWEyT" type="numbering">
          <date when="2012-10-08"/>
        </correspAction>
        <correspAction xml:id="i-Hc3XuXBvKYPZCAeHsqQiRB" type="submission">
          <date when="2012-10-05"/>
        </correspAction>
        <correspAction xml:id="i-Eyt37zjjnjaQP8TUtJxNGG" type="transfer">
          <date when="2012-10-04"/>
        </correspAction>
        <correspAction xml:id="i-5pL4bEEdWUSUTU1M6yqLpL" type="assigned"/>
        <correspContext corresp="i-5pL4bEEdWUSUTU1M6yqLpL">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-C7dyjGGCMUB39Nb3UMcUgW" type="motHeader"/>
      <div xml:id="i-HRjwbjvcF7YdN6CcwJg1S" type="motBody">
        <div xml:id="i-4tJNhMRbTVaH662oeeBVCA" type="motProposal" subtype="förslag">
          <head xml:id="i-UVyk59GkQncuLMUxi9eNMK">
            Förslag till riksdagsbeslut
          </head>
          <list xml:id="i-2VSj2nMALCJgsG5dMNNfxH" style="ol">
            <item xml:id="i-4Qac32VtisCmvQp6ozYZEg">
              Riksdagen beslutar att ersätta målet för området Konsumentpolitik
              med det mål och delmål som anförs i motionen.
            </item>
            <item xml:id="i-PTMSFwiigRh5cff1gXs5wx">
              Riksdagen tillkännager för regeringen som sin mening vad som
              anförs i motionen om att alla finansiella institutioner som erbjuder
              krediter till konsumenter ska stå under Finansinspektionens tillsyn.
            </item>
            <item xml:id="i-EyaaSdH6jGeoRcTwWEhZXR">
              Riksdagen tillkännager för regeringen som sin mening vad som
              anförs i motionen om att alla försäljare när det gäller handel
              på distans bör erbjuda en underskrift om kunden begär det.
            </item>
            <item xml:id="i-VnyGMGnYBCMhicJqahTQ8Z">
              Riksdagen tillkännager för regeringen som sin mening vad som
              anförs i motionen om skydd för småföretag.
            </item>
            <item xml:id="i-WpMoRMdZJ5FPRmQ1z9vyMw">
              Riksdagen tillkännager för regeringen som sin mening vad som
              anförs i motionen om att begränsa avtalstiden för mobil- och internetabonnemang
              till högst ett år.
            </item>
            <item xml:id="i-8X3gQLyqKxgBHHaMzHWNf1">
              Riksdagen tillkännager för regeringen som sin mening vad som
              anförs i motionen om reklam riktad till barn.
            </item>
            <item xml:id="i-7bppfCzMtr6nzh4HG77jrv">
              Riksdagen tillkännager för regeringen som sin mening vad som
              anförs i motionen om könsdiskriminerande reklam.
            </item>
            <item xml:id="i-BemvrfaR11N7sVj4xh8y2E">
              Riksdagen tillkännager för regeringen som sin mening vad som
              anförs i motionen om konsumentvägledning.
            </item>
            <item xml:id="i-DqZDz1L3m4jJ3Lva4o6SE9">
              Riksdagen tillkännager för regeringen som sin mening vad som
              anförs i motionen om överskuldsättning.
            </item>
          </list>
        </div>
        <div xml:id="i-2P8qVgFB82RYuxstwUcbQ5" type="motContent">
          <head xml:id="i-MrrHJcw42EfLY214ZhQt8X" type="h1">
            Motivering
          </head>
          <p xml:id="i-TubnzcBiEoy5aKR58SEimn">
            Konsumentfrågorna berör alla. Med ständigt nya varor och tjänster
            att köpa och konsumera vill vi underlätta för människor att vara
            aktiva konsumenter, handla medvetet och bidra till en mer hållbar
            konsumtion.
          </p>
          <p xml:id="i-8wKyQHBoSZawq4U7z4Jveb">
            Vi anser att alla konsumenter måste ges goda förutsättningar
            att kunna fatta rätt beslut utifrån vad de ska köpa och inte köpa.
            För det krävs att konsumenternas makt stärks, att informationen
            till konsumenten ökar och att kunskaperna hos den enskilde konsumenten
            blir större.
          </p>
          <head xml:id="i-MRZrbSTz1QkN6tCGdfoAHa" type="h2">
            Konsumentpolitiskt mål
          </head>
          <p xml:id="i-3ZZZJGj7SpDAHPYBMqAY8M">
            Vi menar att det är nödvändigt att vidga det konsumentpolitiska
            målet för att bättre svara upp mot de ambitioner vi har på detta
            område. Vi föreslår följande mål och delmål.
          </p>
          <p xml:id="i-FeAJfprnUHb8AQqJmgavQp">
            Förslag till mål:
          </p>
          <list xml:id="i-YWS7nn5Cae87gLsXK4v8SZ" style="ul">
            <item xml:id="i-HbgH9qqsAsgYbLNbfwSZnB">
              Trygga konsumenter som handlar hållbart.
            </item>
          </list>
          <p xml:id="i-E5eatB5wyNEQnRxRCDJjZS">
            Förslag till delmål:
          </p>
          <list xml:id="i-KbxfygVxhgqpeNfpX7vm6Q" style="ul">
            <item xml:id="i-KNx1p7hrE2FPRvWpeFM4Nb">
              Konsumentskyddet är på en hög nivå och tillgängligt för alla.
            </item>
          </list>
          <p xml:id="i-PW7Tie6TVLD2Wzb5gTEp83">
            Medvetna och kunniga konsumenter hushållar med egna och gemensamma
            resurser.
          </p>
          <p xml:id="i-EbZYwPk4TUKygCtSrBb2rw">
            Producenter och övriga näringsidkare tar sitt ansvar gentemot
            konsumenterna.
          </p>
          <head xml:id="i-Hjxr929m25UGfG15jCNk2N" type="h2">
            Tillsyn över snabblåneföretag
          </head>
          <p xml:id="i-EXPKGSJNaH37FY9gfTWbQt">
            I dagens samhälle kan man mycket lättvindigt komma över krediter.
            Det kan exempelvis göras genom sms-lån. Antalet obetalda sms-lån
            som kommer till Kronofogden ökade under 2011. Över 33 000 obetalda
            sms-lån kom in till myndigheten förra året, en ökning med 18 procent
            jämfört med 2010.
          </p>
          <p xml:id="i-MZda85phL3XhyC5BLRx8KQ">
            Det är många unga som tar dessa snabblån. För att öka kunskapen
            och minska risken för unga att fastna i en neråtgående spiral
            med skulder och växande krediter är det angeläget att informationsmaterial
            tas fram som riktar sig till ungdomar. Materialet ska kunna användas
            i undervisningen i skolan.
          </p>
          <p xml:id="i-6rxmpZKAMBSc8pTcDdyw5Q">
            Kvinnor har i lägre omfattning än män krediter av olika slag,
            men 2010 var det första gången kvinnornas procentuella andel av
            de obetalda sms-lånen översteg 50 procent. De vanligaste orsakerna
            till att kvinnor tar ett sms-lån är för att köpa dagligvaror,
            köpa till barnen och för att betala andra skulder. 1
          </p>
          <p xml:id="i-D62hw35Cr8zH1FSuYDsJA2">
            Att starta sms-låneverksamhet är idag enkelt. Finansinspektionen
            registrerar namnen på snabblåneföretagen och gör vissa kontroller
            på lämplighet, men i övrigt kontrolleras inte verksamheten. I
            dag krävs tillstånd endast för de verksamheter som kombinerar
            utlåningsverksamhet med inlåning. Det anser vi socialdemokrater
            är oacceptabelt.
          </p>
          <p xml:id="i-H1fG7ZRFemMs9VdEbPNhmx">
            Därför menar vi att konsumentkreditlagen ska moderniseras genom
            att alla finansiella institutioner som erbjuder krediter till
            konsumenter ska stå under Finansinspektionens tillsyn samt att
            tillstånd för verksamhet ska kunna dras in.
          </p>
          <head xml:id="i-Y6GwErFDAtKJ5hs9jugzoS" type="h2">
            Begränsa avtalstiden för mobil- och internetabonnemang
          </head>
          <p xml:id="i-McFNXobwbR6oLANeYDcDag">
            Konsumentverket har på regeringens uppdrag undersökt mobilmarknaden.
            Undersökningen tydliggör en rad brister 37 procent klagar på priset
            och 35 procent på försäljningsmetoderna. En dryg fjärdedel ogillar
            avtalsvillkoren och anser att informationen är dålig eller att
            villkoren ändras. Bara 27 procent tycker att det är lätt att jämföra
            olika sorters abonnemang. 2
          </p>
          <p xml:id="i-BrYnwyyQstqDpiUiKpYu6o">
            Mobilmarknaden är föränderlig och produkterna utvecklas rekordsnabbt.
            Ett abonnemang på 24 månader, som många gånger används idag, är
            lång tid. På två år kan mycket hända.
          </p>
          <p xml:id="i-UQ29Eux6DGbgKvi1jc8DaG">
            Kunderna ska inom rimlig tid kunna bli av med dyra och dåliga
            tjänster. Därför är det angeläget att begränsa avtalstiden för
            mobil- och internetabonnemang till högst ett år.
          </p>
          <head xml:id="i-THoQ9ay9YxCj1BxV5T9UCp" type="h2">
            Underskift vid handel på distans
          </head>
          <p xml:id="i-8RfrCyTPG1ykwFk2vSxkMK">
            Telefonförsäljning blir allt mer utbredd. Det förekommer att
            påtryckande metoder används. Ofta omgärdas försäljningen av osäkerhet,
            om vad som egentligen gäller. I samband med exempelvis telefonförsäljning
            kan det vara osäkert om det har ingåtts ett avtal eller ej. För
            att bekräfta köpet räcker det med en inspelning. Det kan leda
            till att människor tvingas betala för varor som de inte efterfrågat.
          </p>
          <p xml:id="i-EAeaqJLTGiUaGGtkyMPrvQ">
            För handel på distans, som postorder-, telefon- och hemförsäljning,
            är det ångerrätt för privatpersoner i 14 dagar. Det är bra, men
            det innebär ofta en ansträngning för att få köpet upphävt och
            företaget att ta tillbaka varan.
          </p>
          <p xml:id="i-CS5NfFHkzWdm46qMuwoQ7K">
            Konsumentens rätt bör därför stärkas vid telefonförsäljning.
            Således bör alla försäljare, för handel på distans, erbjuda en
            underskift om kunden uttryckligen begär det.
          </p>
          <head xml:id="i-XCsv5nN9z4jbHbKcVFqrqk" type="h2">
            Skydd för småföretagare
          </head>
          <p xml:id="i-6QHKKCaKZ928YwtKULfyjh">
            Bluffakturor ökar lavinartat. Problemet med bluffakturor är större
            än någonsin för Sveriges företagare. Förra året ökade antalet
            polisanmälda bluffakturor med 29 procent, till 17 000 anmälda
            brott 2011. 3 Tusentals svenska småföretag drabbas av dessa försök
            till bedrägeri.
          </p>
          <p xml:id="i-8g3VnsE47YEpxUGWWwhU3g">
            Många företagare blir oroliga och betalar hellre med rädslan
            att riskera att hamna i något register, då det förekommer att
            bedragarna lämnar ärendet vidare till ett inkassoföretag eller
            Kronofogdemyndigheten.
          </p>
          <p xml:id="i-QkqKwPdAMw7m5DYQXfha1M">
            Svensk lagstiftning klumpar ihop alla företag. Enmansföretag
            behandlas på samma sätt som stora företag. Småföretagares situation
            är i många avseenden jämförbar med enskilda konsumenters. Ofta
            saknas de resurser som krävs för att bemöta felaktiga krav från
            exempelvis telefonförsäljare.
          </p>
          <p xml:id="i-ALPPipmw91zTCG9piDVpGT">
            Bluffakturor kopplas ofta till organiserad brottslighet och det
            är skrämmande om denna utveckling tillåts eskalera. Det är mycket
            angeläget att våra småföretagare känner sig trygga i lagstiftningen.
          </p>
          <p xml:id="i-7tbeLHzWE7e1x87nsk9Mj6">
            Det behövs mer kunskap om hur bluffakturorna ska stoppas, men
            det finns konkreta åtgärder som kan prövas redan nu.
          </p>
          <p xml:id="i-Usc7sDUvnvG6VCxg61TW7d">
            En konsument som köper en vara via telefon, internet eller postorder
            har enligt distans- och hemförsäljningslagen 14 dagars ångerrätt.
            Någon motsvarande lagstadgad ångerrätt för näringsidkare finns
            däremot inte. Företagare kan inte heller ansluta sig till Nix-Telefon.
          </p>
          <p xml:id="i-RhvpxHPABdEgG23mRb7Qm9">
            Regeringen bör ta initiativ till en översyn av lagstiftningen
            i syfte att stärka skyddet och underlätta för landets småföretagare.
          </p>
          <head xml:id="i-JN8n2BLxmU2qHsFTV1C4k6" type="h2">
            Reklam riktad till barn
          </head>
          <p xml:id="i-HPTPKuyfRtxtNbnKZZLzFB">
            Idag är det förbjudet med tv-reklam och direktadresserade utskick
            till barn under 16 år.
          </p>
          <p xml:id="i-KrY8DQNNQBYYqtQ2k7aoRC">
            Det har tillkommit nya kanaler för att nå barnen. Mobiltelefoner
            används idag inte bara för att ringa utan man kan även beställa
            ringsignaler, logotyper, ladda ner musik med mera. Dessa tjänster
            kan fås utan att någon kontroll görs om beställaren är underårig.
            Samma sak gäller på internet där marknadsföring försöker maskera
            sig som spel och underhållning. Det finns lagar och regler men
            de kringgås ofta vilket medför att minderåriga utsätt för reklam
            som de egentligen inte skulle ha utsatts för.
          </p>
          <p xml:id="i-BE8VHxv5uYTTzAG55wHYUH">
            Vi anser därför att regeringen bör ge Konsumentverket i uppdrag
            att fortlöpande följa upp reklam som riktar sig till barn samt
            att övervaka att lagar och riktlinjer följs vid marknadsföring
            som riktar sig till barn.
          </p>
          <head xml:id="i-5tAmFivpksDs6GPTFxNky1" type="h2">
            Könsdiskriminerande reklam
          </head>
          <p xml:id="i-SatA4GND8BVuFfu1antkh">
            Reklam som förmedlar en könsstereotyp bild till vuxna, barn och
            ungdomar är inte önskvärd i ett samhälle som strävar efter ökad
            jämställdhet mellan könen och alla människors lika värde.
          </p>
          <p xml:id="i-FQjjyhp1CyhfGD7pjA9s4Q">
            Idag ligger möjligheten att motverka könsdiskriminerande reklam
            i händerna på branschens egen förmåga till självsanering. Vi socialdemokrater
            anser att det finns stora brister i denna förmåga. Därför vill
            vi återuppta beredningen av utredningens betänkande och därefter
            överväga förslag till lagstiftning.
          </p>
          <head xml:id="i-CAbT9KiQYFRcsbi8V9rBSL" type="h2">
            Konsumentvägledning
          </head>
          <p xml:id="i-LFhvs4p8JSvuW9HSXzvoa1">
            Konsumentverket har ingen rådgivning till enskilda konsumenter.
            Rådgivningen till den enskilde konsumenten ska kommunernas konsumentvägledare
            stå för. De flesta kommuner i Sverige har en konsumentvägledare,
            men inte alla. Det är upp till varje kommun att besluta om kommuninvånarna
            ska ha tillgång till en konsumentvägledare eller inte. Vi anser
            att det viktigt att alla invånare har tillgång till en konsumentvägledning
            i sin kommun eller att den erbjuds kommuninvånarna i samarbete
            med andra kommuner.
          </p>
          <p xml:id="i-ST3Y5eALpayf4pKjWd5Enj">
            Konsumentvägledningen måste också utvecklas. I dagens informationssamhälle
            sker allt fler kontakter och handel på nätet. Då är det en naturlig
            utveckling att också erbjuda konsumentvägledning på nätet. I regeringens
            utredning, om framtidens konsumentstöd, föreslås att en tydlig
            ingång till konsumentstödet skapas genom en gemensam internettjänst.
            Detta välkomnar vi. Det är angeläget att dagens konsumentrådgivning
            utvidgas med en konsumentvägledning på internet.
          </p>
          <head xml:id="i-Wb5UKRM2TYwsb7ZBDvtXNU" type="h2">
            Överskuldsättning
          </head>
          <p xml:id="i-4GWTTVbtHPHSGuYXhbyuxw">
            Vi har många överskuldsatta i Sverige. Gruppen pensionärer ökar
            bland överskuldsatta och ingen vet hur många barn som lever med
            evighetsgäldenärer. Detta är ett stort problem både för enskilda
            och för samhället som helhet. Vi måste både arbeta förebyggande
            mot överskuldsättning och skapa förutsättningar för människor
            att ta sig ur skuldfällan när de väl hamnat där.
          </p>
          <p xml:id="i-SpBNdQVVCXXGzjYSBnasV5">
            Efter påtryckning från oppositionen har regeringen beslutat att
            tillsätta en särskild utredare som ska föreslå åtgärder som förbättrar
            möjligheterna för dem som har rätt till skuldsanering att också
            få det. Kravet på kvalificerad insolvens och längden på betalningsplanen
            ska då utredas. Utredningen har dragits i långbänk av regeringen
            och måste påskyndas. Det är viktigt att ett förslag kan behandlas
            av riksdagen så snart som möjligt.
          </p>
        </div>
        <div xml:id="i-15cxs5TJLyYCEEedwA39P1" type="signatureBlock">
          <list xml:id="i-WpiDct6HHF7YoR4GePsVec">
            <item xml:id="i-F2JX7LmoCLWu6b4K6UBKNT" who="i-DXYijt8wprzTgm7zCTJYc3" type="signature">
              Veronica Palm (S)
            </item>
            <item xml:id="i-GQQhM8umx5cemms1EkKD3R" who="i-Uxe3rhosBnSZpqJX5d7gpy" type="signature">
              Carina Ohlsson (S)
            </item>
            <item xml:id="i-SgXJqUzfUSLxsoGckMcAAi" who="i-EgqHRHVoW5y9USDYuNoYuA" type="signature">
              Hillevi Larsson (S)
            </item>
            <item xml:id="i-NRfXz2fh3pgpJpPRLpapBJ" who="i-LVvDpgdhY8nFzdo6xSDKsF" type="signature">
              Jonas Gunnarsson (S)
            </item>
            <item xml:id="i-2KpZSe68gEGDPkkgXTyGub" who="i-2J3r8zwqpPMPgVzdyt5mXb" type="signature">
              Katarina Köhler (S)
            </item>
            <item xml:id="i-BTrEWAgZN84MDPduh9wrQs" who="i-Xc2gauHt5Y4GsTNbgqrrAo" type="signature">
              Yilmaz Kerimo (S)
            </item>
            <item xml:id="i-Qg9CLH3TdYsR746LHSqSkJ" who="i-Ty8QCuVFBPKpfBLfr6zVqn" type="signature">
              Berit Högman (S)
            </item>
          </list>
        </div>
      </div>
    </body>
  </text>
</TEI>
