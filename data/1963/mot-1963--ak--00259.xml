<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1963--ak--00259">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1963/mot_1963__ak__259/mot_1963__ak__259-001.pdf"/>
      <fw xml:id="i-UFZVQhMU5X3netWD1LnqBR">
        Motioner i Andra kammaren, nr 259 år 1963 11
      </fw>
      <div xml:id="i-KSoCYHhkwkyCsDe2muPD8k" type="motHeader">
        <div xml:id="i-2JJ3TZvsKzfe3UP8BfviMK" type="motTitle"/>
        <div xml:id="i-HezNMcqhwBWAejnwxRYUEJ" type="motSubmissionInfo"/>
      </div>
      <div xml:id="i-3ApTnXSedgP7K3gy6ydAWv" type="motBody">
        <div xml:id="i-HTw64W95JeAztzQ2JRQcoG">
          <p xml:id="i-Mhr2vn6eXiMmExrokEvARB">
            Nr 259
          </p>
          <p xml:id="i-YagCu1vrnE3g8kKbpeVQNf" type="titleString">
            Av herrar Regnéll och Braconier, om inrättande av professurer
            i in- ternationell rätt och internationell ekonomi vid universi-
            tetet i Lund, m.m.
          </p>
          <p xml:id="i-L6viRCVbcKb1TjLgWJLSeN">
            (Lika lydande med motion nr 206 i Första kammaren)
          </p>
          <p xml:id="i-MeHwjTjd33vL5ZCxb1judP">
            I. Större akademiska konsistoriet har i sina petita angående
            avlöningsanslag till den juridiska fakulteten för budgetåret 1963/64
            hemställt, att en professur i internationell rätt vid Lunds universitet
            omfattande folkrätt och internationell privaträtt inrättas fr.
            o. m. den 1 juli 1963. Konsistoriet anförde som motivering härför
            anförde konsistoriet följande.
          </p>
          <p xml:id="i-Atn9SonVDNSQte8Jrcv63g">
            Beträffande en professur i internationell rätt vid juridiska
            fakulteten, Lunds universitet. yttrade 1945 års universitetsberedning
            (SOU 1946: 81 s. 51) i sitt betänkande att princip- beslut borde
            fattas om inrättande av denna professur. Professuren borde inrättas
            när Juridiska fakulteten gjort framställning därom. Detta har
            skett vid upprepade tillfällen under de senaste 15 åren, men hittills
            utan statsmakternas gensvar. 1949 års kommitté för den juridiska
            och samhällsvetenskapliga utbildningen framhöll i sitt betänkande
            (SOU 1953:15 s. 206 f., 511 och 524), att alla de åtgärder borde
            vidtagas som kunde främja intresset för internationell rätt, och
            som ett led i denna riktning föreslogs professurer i internationell
            rätt i både Uppsala och Lund. Som motivering härför framhöll kommittén
            följande: De internationella frågorna ha under senare år alltmer
            ökat i betydelse. För ett litet land som Sverige skulle det vara
            av utomordentlig vikt att äga tillgång till ett mindre antal välkvalificerade
            jurister på den internationella rättens område, vilka kunde sändas
            till de internationella organisationerna. Härför är det emellertid
            nödvändigt att tillräck- liga resurser skapas för forskning och
            kvalificerad undervisning inom detta rättsområde genom att samtliga
            tre juridiska fakulteter få en egen professur i internationell
            rätt. Sedan detta skett bör det finnas väsentligt större möjligheter
            att väcka och stimulera yngre vetenskapsidkare till vetenskapliga
            insatser på den internationella rättens område. I samband med
            Dag Hammarskjölds bortgång har Lunds studentkår i en skrivelse
            till Konungen föreslagit inrättandet av en Dag Hammarskjöldsprofessur
            i internationell rätt. I skrivelsen från lundastudenterna framhålles,
            att Dag Hammarskjöld under hela sin tid som generalsekreterare
            enträget och målmedvetet arbetat på att stärka den internationella
            rättens ställning för att därigenom få ett verkningsfullt instrument
            att lösa mellanfolkliga tvister. Vidare framhålles att ett universitets
            möjligheter att verka för detta mål är att forska i den existerande
            internationella rätten och söka vidareutveckla denna. Sverige
            har emellertid endast en professur i internationell rätt, och
            därför är den internationellt rätts- liga forskningen i vårt land
            föga utvecklad. Genom att inrätta ytterligare en professur i internationell
            rätt skulle Sverige verka för det som var ledmotivet för Hammarskjölds
            verksamhet, nämligen fred och frihet för världens folk.
          </p>
          <pb facs="riksdagen-motions-pdf/data/1963/mot_1963__ak__259/mot_1963__ak__259-002.pdf"/>
          <fw xml:id="i-SGEXgtdmdNc7asy9riMZMV">
            12 Motioner i Andra kammaren, nr 259 år 1963
          </fw>
          <p xml:id="i-AHxQkZpreoSMhChAd9gCj3">
            I anledning av denna framställning anförde Lunds universitets
            rektor, professor Philip Sandblom, den 22 september 1961 i likalydande
            skrivelser till hans excellens statsministern och till statsrådet
            och chefen för ecklesiastikdepartementet bland annat följande:
            I vår egen tid och icke minst under de senaste åren har det blivit
            uppenbart, att såväl folkrätten som den internationella rätten
            i vidsträckt mening fått en allt större betydelse. För en liten
            stat som Sverige är det av stor, ja i vissa lägen av enorm betydelse,
            att hava tillgång till en på vetenskaplig forskning grundad aktuell
            folkrättslig kunskap. Detta gäller också den internationella privaträtten.
            Här bör det räcka med att endast nämna två exempel: dels alla
            de privaträttsliga frågor, som beröra i vårt land emottagna tiotusen-
            tals flyktingar eller andra hos oss bosatta utlänningar, dels
            de väldiga internationellt rättsliga problemkomplex, som måste
            bliva följden av de pågående övervägandena och planerna på vårt
            lands förbindelse med de stora europeiska handelsblocken. Från
            före- trädarna för den svenska industrien och handelskamrarna
            har också vid upprepade till- fällen kraftigt understrukits betydelsen
            av vetenskaplig forskning och undervisning i internationell rätt.
            Studenterna ha också tidigare vid upprepade tillfällen uttalat
            önske- målet av en professur i ämnet vid härvarande universitet.
            Studentkårens hemställan synes mig sålunda vara starkt motiverad.
            Jag får därför med synnerligt eftertryck tillstyrka att vid Lunds
            universitet måtte redan från och med nästa budgetår inrättas en
            professur under namnet Dag Hammarskjölds professur i internationell
            rätt. I det remissyttrande som universitetskanslern avgav den
            16 oktober 1961 underströks angelägenheten av att ämnet internationell
            rätt vore företrätt genom professurer vid rikets samtliga juridiska
            fakulteter. Kanslern hemställde förty, att Kungl. Maj:t i 1962
            års statsverksproposition måtte föreslå inrättandet av en professur
            i internationell rätt vid Lunds och Uppsala universitet från och
            med budgetåret 1963/64. I sin motivering fram- höll därvid kanslern
            beträffande folkrättens ställning och betydelse följande.
          </p>
          <p xml:id="i-HAA3f4sgf7rKcnfvTX6Qov">
            Motsättningarna mellan de västeuropeiskt orienterade staterna
            samt de så kallade folkdemokratierna och det nya element, som
            de självständigblivna kolonialområdena utgöra i det internationella
            umgänget, ha väsentligt raserat den enhetlighet i civilisation
            och rättsuppfattning, som varit den tidigare folkrättens grund.
            Den pågående utvecklingen har ökat den internationella rättens
            betydelse för de praktiskt verksamma juristerna ge- nom att kommunikationerna
            och handelsförbindelserna mellan länderna blivit allt liv- ligare.
            Som motivering för inrättandet av professur i internationell rätt
            vid juridiska fakul- teten i Lund omfattande både folkrätt och
            internationell privaträtt förtjänar påpekas den tillbakaskjutna
            plats ämnet intar enligt den år 1957 antagna studieordningen för
            juris kandidatexamen och juridisk-samhällsvetenskaplig examen.
            Ämnet folkrätt ingår som en mindre del i examensämnet offentlig
            rätt med folkrätt, vilket för övrigt redan omfattar de stora ämnesområdena
            statsrätt och förvaltningsrätt. Den internationella privaträtten
            åter är visserligen självständigt examensämne men har enligt planen
            över studiegången en normalstudietid om blott 3 veckor. Professorn
            i internationell privaträtt är samtidigt professor i civilrätt
            och har sålunda en mycket omfattande examinationsskyldighet, vari-
            genom hans möjligheter till forskning i internationell privaträtt
            äro starkt begränsade. Folkrättens och den internationella privaträttens
            nuvarande ringa utrymme betecknar en märklig disproportion med
            hänsyn till dessa ämnens i våra dagar alltmer ökade betydelse.
            Splittringen på två examensämnen samt avsaknaden av speciella
            lärare inom dessa rätts- områden medför, att de vilka önskar ägna
            sig åt fördjupade studier i något av dessa ämnen inom juris kandidatexamens
            ram ej kan beredas den erforderliga handledningen. Detta gäller
            i än högre grad dem, som vill licentiera eller doktorera i detta
            ämne. För de praktiskt verksamma juristerna har den internationella
            rätten fått en alltmer ökad betydelse. Från den internationella
            privaträttens område räcker det med att nämna endast två exempel:
            dels alla de privaträttsliga frågor som berör i vårt land emottagna
          </p>
          <pb facs="riksdagen-motions-pdf/data/1963/mot_1963__ak__259/mot_1963__ak__259-003.pdf"/>
          <fw xml:id="i-Wdo7DCtKQiMa1pA7APz2qM">
            Motioner 1 Andra kammaren, nr 259 år 1963 13
          </fw>
          <p xml:id="i-VEPvYCjLLy9SJXZKWHBR1o">
            tiotusentals flyktingar eller andra hos oss bosatta utlänningar,
            dels de väldiga inter- nationellt privaträttsliga problemkomplex
            som måste bli följden av planerna på vårt lands associering med
            den europeiska ekonomiska gemenskapen. Företrädarna för den svenska
            industrien och handelskamrarna ha också vid upprepade tillfällen
            kraftigt understrukit betydelsen av vetenskaplig forskning och
            undervisning i internationell rätt. I en tid av alltmer ökad spänning
            i världen med ständigt återkommande konflikter är det för en liten
            stat som Sverige av stor, i vissa lägen avgörande betydelse att
            ha tillgång till en på vetenskaplig forskning grundad aktuell
            folkrättslig kunskap. Den internationella rätten har en historisk
            anknytning till Lunds universitet. Under universitetets första
            tid verkade här dåtidens främste folkrättsexpert, Samuel von Pufen-
            dorf. Genom sina banbrytande forskningar medverkade han väsentligt
            till utvecklingen av folkrätten och därmed till den internationella
            rätten. Genom att inrätta en professur i internationell rätt vid
            Lunds universitet skulle universitetet ånyo få möjlighet att i
            fram- tiden medverka till utvecklingen av den internationella
            rätten. För en professur i internationell rätt i Lund talar även
            bestämmelsen om riksgiltighet för akademiska betyg i juridik,
            som juristutbildningskommittén vid genomförandet av juristutbildningsreformen
            1958 framhöll såsom synnerligen väsentlig. Riksgiltigheten innebär
            i korta ordalag, att betyg i ett ämne vid en fakultet skall äga
            giltighet vid landets övriga Juridiska fakulteter. På grund härav
            måste innehållet i de olika examensämnena vara detsamma vid de
            skilda fakulteterna. Om internationell rätt skulle utbrytas och
            bilda ett eget examensämne vid blott en av de juridiska fakulteterna,
            skulle detta innebära ett avsteg från principen om riksgiltighet.
            Då en professur i internationell rätt redan inrättats vid Stockholms
            universitet tala starka skäl för att det snarast måtte inrättas
            professurer i internationell rätt även vid härvarande juridiska
            fakultet. Den kostnad som inrättandet en professur i internationell
            rätt kommer att medföra är ringa med hänsyn till det stora värde
            en ökad kunskap om de internationellt rättsliga problemen ha för
            vårt land.
          </p>
          <p xml:id="i-HsbXGsRxAjyw9L1XarHU39">
            Universitetskanslern har i anledning av konsistoriets framställning
            framhållit, att de internationella frågorna har fått alltmer ökad
            betydelse under de senaste åren. Det är därför nödvändigt, att
            tillräckliga resurser skapas för forskning och undervisning inom
            detta rättsområde genom att samtliga juridiska fakulteter erhåller
            professur i internationell rätt. Kansler framlägger dock endast
            förslag om professur vid Uppsala universitet men anmäler, att
            han vid bifall till detta förslag avser att kommande år föreslå
            motsvarande tjänst vid Lunds universitet. I årets statsverksproposition
            har emellertid frågan om inrättande av professu- rer i internationell
            rätt anmärkningsvärt nog icke ens omnämnts. I våra dagar måste
            det anses utgöra en allvarlig ofullkomlighet i en univer- sitetsorganisation
            att denna icke innefattar någon företrädare för internationell
            rätt. Vid utländska universitetet finnes regelmässigt en professur
            i detta ämne. Det kan nämnas, att t.o.m. vid Handelshöjskolen
            i Köpenhamn har en profes- sur i internationell rätt blivit inrättad.
            Vårt lands möjligheter att hävda sig i internationella sammanhang
            kommer till en del att bero på om statsmakterna tillser, att forskning
            och undervisning på detta rättsområde kommer i gång vid våra universitet.
            II. Större akademiska konsistoriet i Lund begärde i sina petita
            angående av- löningsanslag till den ekonomiska fakulteten för
            budgetåret 1963/64, att en pro-
          </p>
          <pb facs="riksdagen-motions-pdf/data/1963/mot_1963__ak__259/mot_1963__ak__259-004.pdf"/>
          <fw xml:id="i-4PfkLD3EiELX2EQo7AN5ea">
            14 Motioner i Andra kammaren, nr 259 år 1963
          </fw>
          <p xml:id="i-Urkn2uY2CVE2v16oWvz6FT">
            fessur i internationell ekonomi måtte inrättas fr. o. m. den
            1 juli 1963. Som skäl härför anförde konsistoriet följande.
          </p>
          <p xml:id="i-2taZuEa9ajyTFGhxhiMS7M">
            Ekonomiska fakulteten har anfört, att den vid uppläggandet av
            undervisningen i ämnena företagsekonomi och nationalekonomi kommit
            till den bestämda uppfattningen, att det, om undervisningen skall
            fylla moderna krav, icke är försvarligt att behandla de internationellt-ekonomiska
            problemen inom ramen för ämnen, som företrädesvis måste vara ägnade
            åt allmänteoretiska problem. Inom såväl företagsekonomi som national-
            ekonomi har visserligen inrymts undervisningsmoment som i högre
            grad än tidigare varit fallet tager direkt sikte på internationella
            förhållanden, men dessa strävanden skulle stanna vid rena ansatser,
            om de icke följdes av en mer avancerad undervisning i inter- nationell
            ekonomi. Skall en sådan komma till stånd även för de redan intagna
            studeran- dena, kräves emellertid med nödvändighet att fakulteten
            erhåller den särskilda professuren i internationell ekonomi på
            ett tidigare stadium än som förutsattes i långtidsplanen. Att
            internationell ekonomi således göres till ett särskilt ämne är
            betingat av flera orsaker. För det första omfattar ämnet ett stort
            och viktigt kunskapsstoff, särskilt rörande mark- nadsekonomiska
            och institutionella förhållanden utomlands, varom vi nu endast
            har en ringa och ofullständig kännedom. Redan uppgiften att förskaffa
            sig tillräckligt under- byggda översikter i dessa frågor kräver
            ett synnerligen omfattande och kvalificerat forsk- ningsarbete
            inriktat på utländska kunskapskällor. För det andra måste problemen
            på detta område angripas genom en kombination av makroekonomiska
            och mikroekonomiska aspekter, varvid större vikt än tidigare måste
            läggas på de sistnämnda. Fakultetsrådet har starkt understrukit,
            att undersökningar angående den europeiska marknadens ekonomiska
            förhållanden kommer att bli ytterst viktiga i en nära framtid,
            vilken relation som Sverige än kommer att intaga till denna marknad.
            Det svenska näringslivet vet för närvarande mycket litet om förhållandena
            där och är i trängande behov av sådana undersökningar. Liknande
            synpunkter kan givetvis göras gällade be- träffande andra ekonomiska
            gruppbildningar, såsom utvecklingsländerna och östblocket, och
            vi vet i dag föga hur snabbt Sveriges förbindelser med dessa kan
            erhålla ökad aktua- litet. Ekonomiska fakultetens studieråd har
            på eget initiativ verkställt en undersökning av vilket valfritt
            ämne som studerandena vid fakulteten önskar medtaga i ekonomexamen
            inom ramen för de sex obligatoriska betygen. Av undersökningen
            framgår, att icke mindre än 66 7 av studerandena skulle komma
            att välja internationell ekonomi, därest detta blir infört som
            examensämne, samt att återstoden av studerandena fördelat sig
            på övriga alternativa ämnen. Studierådet konkluderar, att undersökningen
            »tydligt visat, att in- förandet av ämnet internationell ekonomi
            står högt på önskelistan för de ekonomie stu- derandena».
          </p>
          <p xml:id="i-CpibM18KPhdMnFhoU3s57n">
            Universitetskanslern har tillstyrkt, att en professur i internationell
            ekonomi inrättas vid fakulteten fr. o. m. budgetåret 1963/64 och
            har därvid åberopat vad konsistoriet anfört. I statsverkspropositionen
            har emellertid denna professur ej upptagits. Betydelsen av en
            intensifierad forskning kring problem som berör den inter- nationella
            ekonomien och till ekonomien gränsande sidor av de mellanfolkliga
            relationerna har framhållits av chefen för ecklesiastikdepartementet
            i samband med att han i årets statsverksproposition begärt bidrag
            till ett institut för inter- nationell ekonomi, som skall anknytas
            till universitetet i Stockholm. Vid nämnda universitet finns sedan
            några år tillbaka en professur i nämnda ämne.
          </p>
          <pb facs="riksdagen-motions-pdf/data/1963/mot_1963__ak__259/mot_1963__ak__259-005.pdf"/>
          <fw xml:id="i-JJd2JLcYRqmmUv3JybHcEK">
            Motioner i Andra kammaren, nr 259 år 1963 15
          </fw>
          <p xml:id="i-UvRvaaq6iTEeHuv82H9XvY">
            Härtill bör fogas, att det är synnerligen angeläget, att akademisk
            undervisning i internationell ekonomi kommer till stånd. Näringslivet
            har ett starkt behov av att detta ämnesområde blir föremål för
            specialiserad uppmärksamhet inom särskilt den ekonomiska men även
            den samhällsvetenskapliga utbildningen. Det- samma torde gälla
            andra sektorer av vårt samhälle. Vid inrättandet av en professur
            i internationell ekonomi bör enligt vanliga regler en assistent
            och ett kanslibiträde stå till innehavarens förfogande. Inrättas
            en professur i internationell ekonomi vid ekonomiska fakulteten
            i Lund, kan det i statsverkspropositionen föreslagna särskilda
            anslaget å 10 000 kr. till specialföreläsare i ämnet utgå. Med
            hänvisning till vad ovan anförts hemställes, att riksdagen vid
            behandlingen av punkt nr 172 under åtton- de huvudtiteln måtte
            besluta dels om inrättande av en professur i internationell rätt
            vid universitetet i Lund fr. o. m. den 1 juli 1963, dels om inrättande
            fr. o. m. den 1 juli 1963 av en professur i internationell ekonomi
            vid universitetet i Lund jämte till pro- fessuren knutna: en befattning
            som assistent och en befattning som kanslibiträde, varvid det
            av Kungl. Maj:t begärda anslaget å 10 000 kr. till specialföreläsare
            i internationell ekonomi utgår, samt dels att för täckande av
            den härigenom föranledda kostnads- ökningen berörda anslag höjes
            med erforderliga belopp.
          </p>
          <p xml:id="i-P8j41CAZccZ13ZUoLkvTLX" type="date">
            Stockholm den 25 januari 1963
          </p>
          <div xml:id="i-8FtQc9tfuWqqYwDHpiapv1" type="signatureBlock">
            <list xml:id="i-QKNcuwZ4L6YVnRV1mZhU9i">
              <item xml:id="i-QGUvhEK7QwHXA6kMdnHDmp" who="unknown" type="signature">
                C. G. Regnéll Jean Braconier
              </item>
            </list>
          </div>
        </div>
      </div>
    </body>
  </text>
</TEI>
