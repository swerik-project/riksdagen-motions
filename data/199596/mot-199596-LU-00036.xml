<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199596-LU-00036">
  <teiHeader>
    <fileDesc>
      <titleStmt>
        <title>med anledning av skr. 1995/96:181 Konsumentpolitiken i EU - mål och inriktning för det svenska arbetet</title>
        <author corresp="i-4cqJPp6KE913P96Kfc7QxB i-PTF5wvZAe6S7xqLKP2h8kQ i-4cqJPp6KE913P96Kfc7QxB i-PTF5wvZAe6S7xqLKP2h8kQ">av Bengt Harding Olson och Kerstin Heinemann (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 1995/96:181 Konsumentpolitiken i EU - mål och inriktning för det svenska arbetet</title>
          <idno type="rdwebb">GJ02L36</idno>
          <rs type="number">L36</rs>
          <orgName type="comitteeAbbreviation">LU</orgName>
          <ref type="dokument_url_text">http://data.riksdagen.se/dokument/GJ02L36/text</ref>
          <ref type="dokument_url_html">http://data.riksdagen.se/dokument/GJ02L36</ref>
          <ref type="dokumentstatus_url_xml">http://data.riksdagen.se/dokumentstatus/GJ02L36</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4cqJPp6KE913P96Kfc7QxB</idno>
            <name>Bengt Harding Olson</name>
            <state type="partyAffiliation" ref="Q110857">
              <desc>FP</desc>
            </state>
          </person>
          <person gender="woman">
            <idno>i-PTF5wvZAe6S7xqLKP2h8kQ</idno>
            <name>Kerstin Heinemann</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3W4uXayZZvx8yv43JvfUFc" type="basedOn"/>
        <correspContext corresp="i-3W4uXayZZvx8yv43JvfUFc">
          <ref>Regeringsskrivelse 1995/96:181</ref>
        </correspContext>
        <correspAction xml:id="i-5Tc9gVVpid1sAkK5MBMsrZ" type="signed"/>
        <correspContext corresp="i-5Tc9gVVpid1sAkK5MBMsrZ">
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-PTF5wvZAe6S7xqLKP2h8kQ"/>
          <note type="signatory" corresp="i-4cqJPp6KE913P96Kfc7QxB"/>
          <note type="signatory" corresp="i-PTF5wvZAe6S7xqLKP2h8kQ"/>
        </correspContext>
        <correspAction xml:id="i-TDnUXA3jPdfWpdMT3viaP3" type="referral">
          <date when="1996-04-15"/>
        </correspAction>
        <correspAction xml:id="i-TVLEuoonsoazfQ4pctKrCs" type="dismissal">
          <date when="1996-03-29"/>
        </correspAction>
        <correspAction xml:id="i-MAfVSPzS8jfQRNDHFLguEk" type="submission">
          <date when="1996-03-28"/>
        </correspAction>
        <correspAction xml:id="i-14nYk9TJNnfgS7hdEDoKvZ" type="referral">
          <date when="1996-04-15"/>
        </correspAction>
        <correspAction xml:id="i-41tkjg2XJt9SVHXmuGjGo1" type="dismissal">
          <date when="1996-03-29"/>
        </correspAction>
        <correspAction xml:id="i-KDZfVBwVB7cgoDqC8uyrFk" type="submission">
          <date when="1996-03-28"/>
        </correspAction>
        <correspAction xml:id="i-XYAEQuedrG4kRHRN6reS23" type="assigned"/>
        <correspContext corresp="i-XYAEQuedrG4kRHRN6reS23">
          <ref type="assignedTo">Lagutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199596/mot_199596_L_0036/mot_199596_L_0036-0001.pdf"/>
      <div xml:id="i-5cgHj6MiGRZy1ECy3WJqzx" type="motHeader">
        <div xml:id="i-FoyGLJ4njyK5Li7viyeUro" type="motTitle"/>
        <div xml:id="i-2fN2R17F2PYkbKkgKAAZst" type="motSubmissionInfo"/>
      </div>
      <div xml:id="i-7ZC6w1NLXmVN8WX4974Q1q" type="motBody">
        <div xml:id="i-SdkgdyCU1N1zoTEhvWsZRY">
          <p xml:id="i-B8QsRNP1UyU41UHjXXPXCa">
            1995/96 L36 L33-37
          </p>
          <p xml:id="i-AnFV4qGVyjSoLfnGyLixuX">
            Motion till riksdagen 1995/96:L36
          </p>
          <p xml:id="i-BHNyeQ9x82LnEyKfRGaBCQ">
            av Bengt Harding Olson och Kerstin Heinemann (fp)
          </p>
          <p xml:id="i-WYk9AedVH7itkudeHYpZHm">
            med anledning av skr. 1995/96:181 Konsumentpolitiken i EU — mål
            och inriktning för det svenska arbetet
          </p>
          <p xml:id="i-XxAdREoVH43AYDjibErVUJ">
            Regeringen redogör i skrivelsen för de mål och den inriktning
            Sverige bör ha vid sitt arbete med konsumentfrågor i EU. Det övergripande
            målet skall vara att ge konsumenterna en stark ställning på marknaden
            och främja deras intressen och inflytande i ett integrerat Europa.
            Vi sympatiserar med dessa mål, men tvingas konstatera att regeringen
            blandar ihop två skilda EU-frågor: dels det fortlöpande arbetet
            med konsu- mentpolitiken i EU, dels det svenska agerandet vid
            regeringskonferensen som startar den 29 mars i Turin.
          </p>
          <p xml:id="i-KbQxQWS8wgkbKenA3foX6c">
            Konsumentpolitik utan konstitutionella omvägar
          </p>
          <p xml:id="i-7GovHTJjF2YzkpxVRhQNE2">
            Vi sympatiserar med regeringens övergripande syn att den inre
            marknaden är det viktigaste konsumentpolitiska medlet. EU:s institutioner
            och medlemsstater bör ständigt arbeta på att upprätthålla och
            utveckla den, till gagn för konsumenterna. Däremot har vi en annan
            syn än regeringen på betydelsen av traktatsförändringar i detta
            arbete. Regeringskonferensen är en författningskonferens där förändringar
            av unionsfördraget och EU:s institutioner skall diskuteras. Det
            är med andra ord det konstitutionella ramverket som skall avhandlas,
            inte Europapolitiken som sådan. Som nya EU-medlemmar har vi mycket
            att lära på alla nivåer om hur man bäst når framgång med förslag
            och krav i den europeiska unionen. Men ett absolut minimikrav
            för att lyckas är att ha målen klara för sig och inte släppa dem
            ur sikte. Och det allt övergripande målet just nu måste vara EU:s
            östutvidgning. För att skapa ett helt Europa där frihet, demokrati
            och välstånd präglar hela kontinenten, ett Europa där också de
            öst- och centraleuropeiska konsumen- ternas intressen värnas,
            krävs att EU utvidgas med de länder som knackar på unionens dörr.
            Det i sin tur kräver en rad konstitutionella förändringar som
            redan var och en för sig kan te sig mycket svåra. För att lyckas
            måste därför en del andra ambitioner och sidospår skalas bort.
            Det är därför som vi i vår motion (1995/96:UU19) med anledning
            av regeringens skrivelse om regeringskonferensen (1995/96:30)
            betonade att konsumentpolitiken i detta avgörande skede inte bör
            sättas på dagordningen. Detta innebär inte att vi inte anser att
            konsumentfrågor är viktiga, utan att andra frågor just nu är viktigare.
            Framsteg i integrationsarbetet kräver kraft och energi. Endast
            genom koncentration och fokusering kan det svåra uppdraget att
            utvidga EU lyckas.
          </p>
          <pb facs="riksdagen-motions-pdf/data/199596/mot_199596_L_0036/mot_199596_L_0036-0002.pdf"/>
          <p xml:id="i-8sH8runGGandVmRyrtoRtM">
            Vaga traktatskrav
          </p>
          <p xml:id="i-Kmkcf3YLpCt1wiX1WHp3M6">
            Till yttermera visso är regeringens egna tankar och förslag när
            det gäller att förändra EU:s grundläggande fördrag synnerligen
            oklara och vaga. I kapitel 5 i skrivelsen skriver regeringen att
            Sverige skall verka för att Romfördraget förstärks och förtydligas
            så att konsumentfrågorna får en ökad tyngd och konsumenterna ett
            större inflytande inom EU. Ingenstans står det vilka regel- ändringar
            regeringen faktiskt har i åtanke. Av referatet av arbetsgruppen
            att döma handlar det om artikel 129a i Romfördraget. Vissa remissinstanser
            har också nämnt andra artiklar som kandidater för omskrivning.
            Vi kan inte utesluta att vi i sak skulle hålla med regeringen
            om själva de konsumentpolitiska ambitionerna, men vi anser tills
            vidare att oklara för- dragsändringar inte bör föras fram i samband
            med regeringskonferensen, av skäl som angivits ovan. Ett minimikrav
            på regeringen är att den återkommer till riksdagen med klarare
            tankar och formuleringar om vad exakt det är man vill ändra på
            i artikel 129a. I vår avvikande mening till LU:s yttrande över
            regeringens skrivelse om regeringskonferensen (1995/96:LU2y) påpekade
            vi det angelägna i att det konsumentpolitiska arbetet inom EU
            drivs vidare, vilket är möjligt inom ramen för nu gällande fördrag.
            Ett sådant arbete pågår redan för att uppnå en effektiv gemenskapspolitik.
            Metoden bör vara att integrera konsument- perspektivet i övriga
            gemensamma politikområden. Vissa perspektiv är nämligen så viktiga
            att de bör genomsyra arbetet inom breda politiska fält. Att ha
            konsumentintresset i åtanke och att aktivt integrera konsument-
            politiken i alla relevanta politikområden bör således vara ledstjärnan
            i det europeiska konsumentpolitiska arbetet.
          </p>
          <p xml:id="i-NuPZtCchuyxhcbk7mgBd9x">
            EU:s konsumentpolitik
          </p>
          <p xml:id="i-8vej5zjs9XVC1gRkWbuLwb">
            En väl fungerande marknadsekonomi med effektiv konkurrens och
            många aktörer är den bästa garanten för god konsumentpolitik.
            EU:s inre marknad är för konsumenterna en viktig utveckling som
            måste tas till vara. Etablerandet av den inre marknaden är en
            av EU:s viktigaste framgångar hittills. Men den inre marknaden
            kräver en kontinuerlig omvårdnad. Det gäller dels att motverka
            ideliga försök från företag, branschorganisationer och andra lobbyister,
            men också regeringar, att underminera den genom subventioner och
            nationella regleringar, dels att förverkliga principerna på några
            områden som alltjämt är undantagna. Dit hör t ex transporter och
            energi, båda viktiga marknader som alltjämt präglas av nationella
            monopol, karteller, bristande etableringsfrihet och därmed svag
            konkurrens. Även den finansiella sektorn kan i detta sammanhang
            lyftas fram, även om tjänster formellt sett är inkluderade i den
            fria rörligheten. Som det italienska ordförandeskapet konstaterat
            i sitt arbetsprogram för första halvåret 1996 finns här alltjämt
            en del att göra för att förbättra konkurrensen och underlätta
            konsumenternas jämförelser och val. Att på ett effektivt sätt
            fullfölja arbetet med den inre marknaden är en av EU:s viktigaste
            uppgifter, som — tillsammans med frihandelspolitiken på det globala
            planet — är avgörande för konsumenternas intressen av prispress,
            mångfald och kvalitet.
          </p>
          <p xml:id="i-BD5tMyHbnS3b2Ar3Xn2gzr">
            Mot. 1995/96L38
          </p>
          <pb facs="riksdagen-motions-pdf/data/199596/mot_199596_L_0036/mot_199596_L_0036-0003.pdf"/>
          <p xml:id="i-7NzREQxhfbMyChMHNXsBAX">
            Mot. 1995/96L39
          </p>
          <p xml:id="i-K7wFMzMadfW4EbeshBon8k">
            EU-kommissionens arbetsprogram 1996
          </p>
          <p xml:id="i-9Af4kuvcoLsyKTbk4aeQTQ">
            Under avsnittet Konsumentpolitik listar kommissionen tio prioriterade
            områden för sitt fortsatta konsumentpolitiska arbete. En del av
            dessa återfinns också i regeringsskrivelsen, t ex ökad konsumentrepresentation,
            hjälp åt de central- och östeuropeiska länderna och produktsäkerhetsfrågor.
            EU-kommissionens första punkt handlar om förbättrad konsumentupp-
            lysning och -information, vilket självklart är ett prioriterat
            område också för oss liberaler. För att marknadsekonomin skall
            fungera väl krävs kunniga och informerade konsumenter. Kommissionen
            tänker också uppmärksamma konsumentaspekterna av finansiella tjänster,
            vars fria etablering över hela EU är viktig och innebär ökad konkurrens,
            förbättrat urval och förnyelse, vilket är till gagn för konsumenterna.
            Enligt kommissionen är dock informationen och möjligheten att
            jämföra olika tjänster, t ex kreditvillkor, inte alltid tillfredsställande.
            Även IT-samhällets möjligheter och problem i ett konsumentperspektiv
            skall uppmärksammas av kommissionen, framför allt frågor om åtkomst
            och viss konsumentutbildning, liksom riktlinjer för elektronisk
            handel och säkra betalningssystem.
          </p>
          <p xml:id="i-VoSwX4K8uererZevLhCCe7">
            Subsidiaritetsprincipen
          </p>
          <p xml:id="i-J1fxPfKGcAGmmdrDtiaf7a">
            I vår EU-politik lägger vi stor vikt vid närhetsprincipen. Vi
            anser att varje fråga bör avgöras på lägsta möjliga nivå, så nära
            människorna som möjligt. För genuint gränsöverskridande frågor
            skall Europasamarbetet utnyttjas och den Europeiska unionen ges
            sådana beslutsbefogenheter att samarbetet verkligen förs framåt
            och problem löses. Det innebär att varu- och tjänsteutbytet över
            nationsgränser ibland behöver underlättas genom standardiseringsinsatser.
            Men många angelägna frågor kan bäst hanteras lokalt eller nationellt.
            Vi anser t ex inte att EU behöver införa klassificeringsregler
            för jordgubbar. I liberalernas Europa får jordgubbarna se ut hur
            de vill.
          </p>
          <p xml:id="i-ApiaMbjc6HKxVf1Gwijg2f">
            Regeringen skriver på sidan 17 att ”subsidiaritetsprincipen bör
            tillämpas så att medlemsstaterna har frihet att ge konsumenterna
            ett starkare skydd än som följer av gemenskapsreglerna så länge
            detta inte leder till hinder för den fria rörligheten för varor,
            tjänster och kapital.” Vi instämmer i detta. Därtill bör fogas
            spegelbilden av denna tillämpning, nämligen att vid utformningen
            av gemenskapsreglerna en stark restriktivitet används: Europas
            medborgare behöver faktiskt inga fler jordgubbsregler heller.
            Svenskt agerande i EU bör alltså inte endast handla om att förbehålla
            oss rätten till vissa egna regler, utan också om att försöka begränsa
            EU:s klåfingrighet och detaljregle- ringsiver överhuvudtaget inom
            det konsumentpolitiska området. Kommissionen har också i en nyligen
            publicerad rapport, ”Nationella produktregler på den inre marknaden
            — ett skäl till bekymmer”, påvisat att det alls icke enbart är
            EU-nivåns lagstiftare som gillar regleringar, utan att tvärtom
            nationella regler i många fall riskerar att trasa sönder uppnådd
            enhetlighet och avreglering. Ett aktuellt exempel är marknaden
            för telekommunikation som enligt planerna skall vara avreglerad
            1998 och då bli
          </p>
          <pb facs="riksdagen-motions-pdf/data/199596/mot_199596_L_0036/mot_199596_L_0036-0004.pdf"/>
          <p xml:id="i-QrNHGHUJwumEthuKAkTvCi">
            del av den gemensamma, inre marknaden. Nu kompletterar land efter
            land detta direktiv med egen lagstiftning och syftet att upprätta
            den inre marknaden för telekommunikation förfuskas.
          </p>
          <p xml:id="i-Uvg7aBCrr2YyMZkxPTgr9">
            Konsumentinflytande i EU
          </p>
          <p xml:id="i-WBEhLMscrRbrNRiJ5cxHUt">
            Regeringen skriver i avsnitt 6.4 att Sverige skall verka för
            att konsumenterna och deras organisationer får ökade möjligheter
            till inflytande i EU och för ett ökat konsumentinflytande och
            ett breddat konsumentdeltagande i standardiseringsarbetet. I det
            sammanhanget vill vi påminna om vikten av att funktionshindrade
            = personers = synpunkter och behov, t ex i standardiseringsarbetet,
            också måste tas till vara. Handikappaspekten får således inte
            glömmas bort när konsumenternas inflytande skall kanaliseras.
          </p>
          <p xml:id="i-GRXR7bK4BqEWnKsJJf2Fq1">
            Säkerhet för barn och ungdomar
          </p>
          <p xml:id="i-E8qhCa9AU9Y5JyY7WRurZt">
            Vi noterar en omsvängning i regeringens syn på säkerhetsfrågorna
            när det gäller tjänster som tillhandahålls för barn och ungdomar.
            I prop 1995/96:123 föreslog regeringen att produktsäkerhetslagen
            skulle ändras så att den också omfattar varor som tillhandahålls
            i offentlig verksamhet. Vi välkomnade de lagändringarna men skrev
            i vår motion att de inte var tillräckliga. Vi anser fortfarande
            att det inte redovisades tillräckligt starka skäl för att utesluta
            offentliga tjänster från lagens tillämpningsområde. Självklart
            rymmer också offentliga tjänster, inte minst de som kan produceras
            alternativt i privat eller offentlig regi, samma risker oavsett
            om huvudmannen är offentlig eller inte. Därför föreslog Folkpartiet
            liberalerna att lagens tillämpningsområde utvidgas ännu mer än
            vad regeringen nu föreslår. Regeringens formulering på sidan 33
            i den nu aktuella skrivelsen antyder att en svängning i riktning
            mot vår position är på väg, vilket vi i så fall välkomnar.
          </p>
          <p xml:id="i-4rHikxdzYYkW7WmL2Eg8nB">
            Reklam och marknadsföring
          </p>
          <p xml:id="i-XrVQ6FtmTyzdchB2UA3nAn">
            Folkpartiet liberalernas grundläggande uppfattning i EU-politiken
            är att inom ramen för EU skall de gränsöverskridande, gemensamma
            frågorna behandlas. TV-reklam är ett typexempel på en gränsöverskridande
            fråga. Vi stöder regeringens arbete för att TV-reklam riktad till
            barn uttryckligen förbjuds. Oavsett sändarland bör samma regler
            gälla. Det finns i sak mycket goda skäl för totalförbud för TV-reklam
            riktad till barnen, som bland annat inte hunnit bygga upp de referensramar
            som behövs ör att kunna hantera reklambudskap. Det är angeläget
            att regeringen i det kommande arbetet med förändringar i TV-direktivet
            ser till att frågan om örbud mot reklam riktad till barn behandlas
            separat och därmed inte riskerar att falla på grund av att andra
            länder kan tänkas föra fram andra förslag till örändringar som
            måste tillbakavisas , exempelvis kvoteringar av europeiskt producerade
            program.
          </p>
          <p xml:id="i-Q5xUcMoFZPbm53YmrAaJBd">
            Finansiella konsekvenser
          </p>
          <p xml:id="i-Vq1bgSZoxRMjSmqqF4v6gE">
            Vi utgår från att regeringens ambition att arbetet med konsumentfrågor
            i EU ”skall drivas på ett sådant sätt att det inte föranleder
            utgiftsökningar varken på den svenska statsbudgeten eller på EG-budgeten”
            (s. 64) avser hela denna
          </p>
          <p xml:id="i-XoKA796nAqsEUda6CvXxVi">
            Mot. 1995/96L39
          </p>
          <pb facs="riksdagen-motions-pdf/data/199596/mot_199596_L_0036/mot_199596_L_0036-0005.pdf"/>
          <p xml:id="i-KokEzXXzagrJdw3HmaTZSR">
            Mot. 1995/96L33
          </p>
          <p xml:id="i-CHkyECFxDQnkCQPKmfFo3m">
            skrivelse, inklusive den ”aktiva konsumentforskning” som beskrivs
            på sidan 57. I så fall är vi beredda att biträda även det forskningsförslaget
            om ett svenskt deltagande i EU:s ramprogram.
          </p>
          <p xml:id="i-6d5nCiJm82F9wn9Qc9czEL">
            Hemställan
          </p>
          <p xml:id="i-9n77kygPQQ4ciFqmKnRBzK">
            Med hänvisning till det anförda hemställs 1. att riksdagen som
            sin mening ger regeringen till känna vad i motionen anförts om
            att konsumentpolitiken inte bör drivas vid EU:s regeringskonferens,
            2. att riksdagen som sin mening ger regeringen till känna vad
            i motionen anförts om strikt tillämpning av subsidiaritetsprincipen
            i det konsumentpolitiska arbetet, 3. att riksdagen som sin mening
            ger regeringen till känna vad i motionen anförts om finansieringen
            av forskningsprogrammen, 4. att riksdagen som sin mening ger regeringen
            till känna vad i motionen anförts om produktsäkerhetslagens tillämpningsområde,
            5. att riksdagen som sin mening ger regeringen till känna vad
            i motionen anförts om att ta till vara de handikappades intressen
            i standardiseringsarbetet, 6. att riksdagen som sin mening ger
            regeringen till känna vad i motionen anförts om TV-reklam riktad
            till barn, 7. att riksdagen som sin mening ger regeringen till
            känna vad i motionen anförts om betydelsen av aktiv integrering
            av konsumentpolitiken inom andra politikområden.
          </p>
          <p xml:id="i-KGGs7Q7gUxtcPhEP8hXxXg" type="date">
            Stockholm den 27 mars 1996
          </p>
          <div xml:id="i-pg8JYmY7uBcME2ZMtLYkA" type="signatureBlock">
            <list xml:id="i-DivVPuEYDi6Be3AopF9jV1">
              <item xml:id="i-S2PffLi51afnMpqRBdkgJ1" who="i-4cqJPp6KE913P96Kfc7QxB" type="signature">
                Bengt Harding Olson (fp)
              </item>
              <item xml:id="i-LeBaoVcbFVnyd3EyBJc99" who="i-PTF5wvZAe6S7xqLKP2h8kQ" type="signature">
                Kerstin Heinemann (fp)
              </item>
            </list>
          </div>
        </div>
      </div>
    </body>
  </text>
</TEI>
