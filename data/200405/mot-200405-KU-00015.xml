<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-KU-00015">
  <teiHeader>
    <fileDesc>
      <titleStmt>
        <title>med anledning av prop. 2004/05:105 Vidaresändningsplikt i kabelnät</title>
        <author corresp="i-CvmaDbz8ueGm8meSVWj6vr">av Ingvar Svensson m.fl. (kd)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:105 Vidaresändningsplikt i kabelnät</title>
          <idno type="rdwebb">GS02K15</idno>
          <rs type="number">K15</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/GS02K15/text</ref>
          <ref type="dokument_url_html">http://data.riksdagen.se/dokument/GS02K15</ref>
          <ref type="dokumentstatus_url_xml">http://data.riksdagen.se/dokumentstatus/GS02K15</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-CvmaDbz8ueGm8meSVWj6vr</idno>
            <name>Ingvar Svensson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-NbYfhm8ZWHtRw5CgJqJe42</idno>
            <name>Helena Höij</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-EFJ93MgPh6dJrzDB1Tt657</idno>
            <name>Yvonne Andersson</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-SmQxY46smWu5awEQ2oGr4n</idno>
            <name>Ingemar Vänerlöv</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-JUDfhnxTxyfMtZUBuv5NAa</idno>
            <name>Peter Althin</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-Cndwseqc83uGA5s7vUEPqB</idno>
            <name>Olle Sandahl</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2SDkpAEy8Yq4ywVZR7azx5" type="basedOn"/>
        <correspContext corresp="i-2SDkpAEy8Yq4ywVZR7azx5">
          <ref>Proposition 2004/05:105</ref>
        </correspContext>
        <correspAction xml:id="i-7aDc9BdHNo5SeojbMPL9Th" type="signed"/>
        <correspContext corresp="i-7aDc9BdHNo5SeojbMPL9Th">
          <note type="signatory" corresp="i-CvmaDbz8ueGm8meSVWj6vr"/>
          <note type="signatory" corresp="i-NbYfhm8ZWHtRw5CgJqJe42"/>
          <note type="signatory" corresp="i-EFJ93MgPh6dJrzDB1Tt657"/>
          <note type="signatory" corresp="i-SmQxY46smWu5awEQ2oGr4n"/>
          <note type="signatory" corresp="i-JUDfhnxTxyfMtZUBuv5NAa"/>
          <note type="signatory" corresp="i-Cndwseqc83uGA5s7vUEPqB"/>
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-TaH9Dy44icimLCmJRwCHux" type="referral">
          <date when="2005-04-11"/>
        </correspAction>
        <correspAction xml:id="i-d3fUwGfSm23ogaNuWtN1X" type="registration">
          <date when="2005-04-08"/>
        </correspAction>
        <correspAction xml:id="i-89dfowUYtNxMAXvJT54ySc" type="dismissal">
          <date when="2005-04-08"/>
        </correspAction>
        <correspAction xml:id="i-Nx9NaTK8gGbRp4sqdeCGnt" type="submission">
          <date when="2005-04-07"/>
        </correspAction>
        <correspAction xml:id="i-3ujqLhNJR2CbzXTWDtQsjr" type="assigned"/>
        <correspContext corresp="i-3ujqLhNJR2CbzXTWDtQsjr">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_K_15/mot_200405_K_15-0001.pdf"/>
      <pb facs="riksdagen-motions-pdf/data/200405/mot_200405_K_15/mot_200405_K_15-0001.pdf"/>
      <div xml:id="i-EsEc4ByWDxYzkPugKDikBi" type="motHeader">
        <div xml:id="i-Gc2E8xCQpxtgEuSCP6hSvo" type="motTitle"/>
        <div xml:id="i-5NvSXuU7C2D3JmGVvCrdL1" type="motSubmissionInfo"/>
      </div>
      <div xml:id="i-XTs1JRK5zRWPCwsPBXi3xs" type="motBody">
        <div xml:id="i-NVqmpyFt9G8uk3eRNsdebu">
          <p xml:id="i-QTDYfCbygrXV1RzCUUUHsd">
            2004/05 mnr: K15 pnr: kd151
          </p>
          <p xml:id="i-PBBp3ir7o5iCxiB6dJGWid">
            Motion till riksdagen 2004/05:K15
          </p>
          <p xml:id="i-R2pv7bSRruBaZwUHMegDRg">
            av Ingvar Svensson m.fl. (kd) med anledning av prop. 2004/05:105
          </p>
          <p xml:id="i-31t9XSjUymxtLKqTUGAXo2">
            Vidaresändningsplikt i kabelnät
          </p>
          <p xml:id="i-Ft8rfyYZUjSpWiBuZcj7jp">
            Förslag till riksdagsbeslut
          </p>
          <p xml:id="i-7W1mMTTpkhqmpirDHegDAS">
            1. Riksdagen beslutar att vidaresändningsplikt i kabelnät skall
            föreligga för högst två kanaler från Sveriges Television enligt
            vad i motionen anförs. 2. Riksdagen beslutar att vidaresändningsplikt
            skall föreligga för Utbildningsradions televisionssändningar i
            den mån de ligger utanför dessa två SVT-kanaler men att övrigt
            utrymme i en sådan frekvens inte skall bli föremål för sådan plikt
            enligt vad i motionen anförs. 3. Riksdagen beslutar att det av
            riksdagens beslut skall framgå att Copy- swedes medlemsorganisationer
            inte skall ha rätt att uppbära extra upphovsrättsersättning genom
            vidaresändningsplikten enligt vad i motionen anförs.
          </p>
          <p xml:id="i-Lcjg8WKbwTs7LRg2sa3WyH">
            4. Riksdagen tillkännager för regeringen som sin mening vad i
            motionen anförs om att utreda en förstärkt valfrihet när det gäller
            konsumentens möjlighet att välja tv-utbud.
          </p>
          <p xml:id="i-DE6FRKzpoMQ4x1mekmsbRy">
            Bakgrund
          </p>
          <p xml:id="i-NBnfTSd55tc1ps1F1JkzXR">
            Omställningen från ett analogt marknät för distribution av television
            till ett digitalt marknät skapar en delvis ny situation för vidaresändningsplikt
            av televisionsprogram i kabelnät, s.k. must carry. Kristdemokraterna
            ser digitaliseringen av marknätet som en naturlig och given utveckling.
            Frågan är inte om utan när och hur digitaliseringen av marknätet
            ska ske. Kristdemokraterna ser det digitala marknätet som en del
            av landets infrastruktur. Sverige är en liten kunskapsnation med
            spetskompetens inom IT och telekom, och därför är det viktigt
            att vi är med i den utvecklingen. Teknikskiftet innehåller en
            mängd positiva delar. Det blir totalt sett lägre sändningskostnader;
            inte minst innebär detta fördelar för dem som idag sänder i de
            analoga näten (Sveriges Television och TV 4). De lägre sändningskostnaderna
            är dock avhängigt fler sändande kanaler i marknätet. Skiftet ger
            också ett avsevärt bättre utnyttjande av frekvensutrymmet. Det
            ger fördelar ifråga om tilläggstjänster. Det kan t.ex. ge förbättrade
            tjänster för
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0002.pdf"/>
          <p xml:id="i-svxbTFi7Fb9ckz4LQ6xmc">
            2004/05:K15
          </p>
          <p xml:id="i-PaCBARdmLBSwrMH3JgjsDe">
            funktionshindrade. Den digitala bilden har dessutom större skärpa.
            Det finns alltså en rad ändamålsenliga och samhällsekonomiska
            vinster med skiftet från analog sändningsteknik till digital.
            Att överlämna tillskapande av denna infrastruktur till en fri
            marknad skulle kunna innebära att någon marksänd distribution
            troligen inte skulle ha etablerats. Staten har här ett initialt
            ansvar — och har också tagit det — att få till stånd denna struktur
            för ett marknät. Vad som lätt förbigås är att ett marknät för
            radio- och tv-kommunikation är av stor säkerhetspolitisk vikt.
            Dessutom kan till detta läggas att en liten del av befolkningen
            endast har tillgång till marksänd tv på grund av s.k. satellitskugga.
            Övergången från den analoga tekniken till den digitala måste ske
            på ett genomarbetat och bra sätt, för medborgarna, för de sändande
            bolagen, för tv- handeln, för vidaresändande företag och för producenterna
            av hemelektronik. Den successiva nedsläckningen av det analoga
            marknätet gör det nödvändigt att snabbt få en ny lagstiftning
            av vidaresändningsplikt i kabelnät på plats. Den 1 februari 2008
            skall nedsläckningen vara genomförd i sin helhet.
          </p>
          <p xml:id="i-GwgYSyZX347YZnjZCRJyVn">
            Utgångspunkter
          </p>
          <p xml:id="i-232GusrXKWCKtY7bN5rzok">
            Bestämmelser om vidaresändningsskyldighet finns i Europaparlamentets
            och rådets direktiv 2002/22/EG av den 7 mars 2002 om samhällsomfattande
            tjänster och användares rättigheter avseende elektroniska kommunikationsnät
            och kommunikationstjänster (USO-direktivet). Enligt artikel 31,
            första punkten, i USO-direktivet ges medlemsstaterna möjlighet
            att förplikta operatörer som omfattas av medlemsstaternas jurisdiktion
            och som tillhandahåller elektroniska kommunikationsnät för distribution
            av ljudradio- och tv-sändningar till allmänheten, att via sina
            nät överföra vissa angivna kanaler och tjänster för ljudradio-
            och tv-sändningar av allmänt intresse, s.k. must carry. Nät som
            används för distribution av ljudradio- eller tv-sändningar till
            allmänheten är huvudsakligen kabelnät samt nät för satellitsändningar
            och markbundna sändningar. Ett förpliktande om sändningsskyldighet
            får bara ske om vissa förutsättningar är uppfyllda. Det skall
            vara fråga om elektroniska kommunikationsnät som används av ett
            betydande antal slutanvändare som det huvudsakliga medlet för
            att ta emot ljudradio- och tv-sändningar. Skyldigheten får endast
            införas när det är nödvändigt för att uppfylla klart fastställda
            mål som avser allmänintresset, och den skall vara proportionerlig
            och öppen för insyn. Rådets direktiv 89/552/EEG av den 3 oktober
            1989 om samordning av vissa bestämmelser som fastställts i medlemsstaternas
            lagar och andra författningar om utförandet av sändningsverksamhet
            för television (tv- direktivet), ändrat genom Europaparlamentets
            och rådets direktiv 97/36/EG (ändringsdirektivet), gäller för
            de stater som är bundna av avtalet om det europeiska ekonomiska
            samarbetsområdet (EES-stater). I artikel 2 i tv- direktivet, liksom
            i direktivets ingress, fastslås den s.k. sändarlandsprincipen,
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0003.pdf"/>
          <p xml:id="i-ETuPyuyyEAu35MzdZZaEy2">
            det vill säga att det är nödvändigt och tillräckligt att alla
            sändningar följer lagen i den medlemsstat varifrån de härrör.
            Direktivet fastställer minimikraven för att garantera frihet för
            sändning, varför det inte påverkar medlemsstaternas och respektive
            myndigheters ansvar i fråga om organisationen — inklusive systemen
            för tillståndsgivning, administrativ auktorisering och beskattning
            — = finansiering och programinnehåll. Den kulturella utvecklingens
            oberoende i medlemsstaterna och bevarandet av den kulturella mångfalden
            inom gemenskapen sägs därför förbli opåverkade. Syftet med regelverket
            är att skapa fri rörlighet för tv- sändningar. Medlemsstaterna
            skall säkerställa fri mottagning och får inte begränsa vidaresändning
            av tv-sändningar inom sina territorier av skäl som hör under de
            områden som omfattas av direktivet. Tv-direktivet reglerar frågor
            som rör sändningar av evenemang som är av särskild vikt för samhället,
            främjande av distribution och produktion av tv-program, tv- reklam,
            sponsring och försäljningsprogram i tv, skydd av underåriga och
            allmän ordning samt rätten till genmäle. Medlemsstaterna kan föreskriva
            att tv-programföretag inom deras jurisdiktion skall följa mer
            detaljerade eller striktare regler inom de områden som omfattas
            av direktivet.
          </p>
          <p xml:id="i-RvDVcRz1Us3iN2iELdQBnA">
            Dagsläget
          </p>
          <p xml:id="i-Go5gNPKH1fJx88qhFJNjnN">
            För närvarande gäller vidaresändningsplikt i analoga kabelnäten
            för SVT 1, SVT 2 och TV 4. TV 4 har i dagsläget en särställning
            genom sitt monopol som kommersiell kanal i det analoga nätet som
            kan motivera dess ställning som must carry- kanal. Den situationen
            förändras successivt genom nedsläckningen av det analoga och övergången
            till det digitala nätet. Regeringen föreslår att TV 4 fram till
            den 1 februari 2008 ligger kvar som must carry-kanal. Det framgår
            av lagens övergångsbestämmelse. Regeringen avser att återkomma
            med sin syn på kommersiella kanaler med must carry-status. Mot
            den bakgrunden framstår det som något märkligt med förslaget till
            lag med ikraftträdande den 1 februari 2008 redan nu skall antas.
            Det är dock viktigt att spelreglerna på marknaden är långsiktiga
            till sin karaktär; därför är det bra att redan nu fastställa det
            som skall gälla efter den 1 februari 2008. Som framgår av förslagen
            nedan vill Kristdemokraterna ha ett annat innehåll i lagförslaget.
            Kristdemokraterna instämmer i att det är rimligt att TV 4 behåller
            must carry-statusen så länge det analoga nätet existerar.
          </p>
          <p xml:id="i-TqKBUrYKTRht3EfXM8UsCX">
            Kristdemokraternas principiella syn
          </p>
          <p xml:id="i-NPB3tnaNQh9UJ8uQMrZiZU">
            Vidaresändningsplikt i kabelnäten får endast införas när det
            är nödvändigt för att uppfylla klart fastställda mål som avser
            allmänintresset, och den skall vara
          </p>
          <p xml:id="i-F5pjJNo9e6F7T4H1gupUwm">
            2004/05:K15
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0004.pdf"/>
          <p xml:id="i-JPy2cLh2YEtwQCX9zNwKA2">
            2004/05:K15
          </p>
          <p xml:id="i-7Si8vY1ADWW2EC11cqRvTU">
            proportionerlig och öppen för insyn. Detta fastslås i EG-direktivet
            på området. De i USO-direktivet uppställda ramarna för must carry-regler
            utgör en specificering av de begränsningar som naturligt följer
            av att det är fråga om ett ingrepp i nätoperatörernas grundläggande
            rättigheter. Must carry-regler är ju till sin karaktär ett expropriationsliknande
            ingrepp i viktiga grundläggande rättigheter. Genom en must carry-lagstiftning
            säkerställs dels att statsledning, militär, polis, räddningstjänst
            och andra offentliga institutioner kan nå ut till allmänheten
            i situationer av krig, naturkatastrofer och andra händelser där
            samhällsinformationen är central, dels att allmänheten får tillgång
            till ett mångsidigt programutbud, som under krav på saklighet
            och opartiskhet tar hänsyn till olika åldersgruppers behov, intresset
            av att spegla kulturell mångfald och andra samhällsviktiga intressen.
            Innebörden av detta är att reglerna kan tolkas i vid mening eller
            i snäv beroende på var man lägger fokus. Enligt vår mening bör
            lagstiftaren hålla i minnet att i ett demokratiskt och marknadsekonomiskt
            samhälle är införande av must carry-skyldighet i grunden en åtgärd
            som enbart bör användas i undantagsfall och bara i den utsträckning
            den verkligen är nödvändig. För vår del lägger vi alltså fokus
            på begreppet nödvändig samhällsinformation. Det medför att vi
            utgår från en minimalistisk syn på området.
          </p>
          <p xml:id="i-M5diSEGKjCzokiWZG8YdCW">
            Kommersiella kanaler efter den analoga nedsläckningen
          </p>
          <p xml:id="i-3TcqwoqEJf8smi1SBrTrKB">
            Konkurrenssituationen vad gäller de kommersiella kanalerna i
            det digitala nätet efter nedsläckningen av det analoga kommer
            att bli en annan än den som rått inom detta senare nät. Det är
            svårt att hitta kriterier som skulle skilja ut någon eller några
            kommersiella kanaler som i sig skulle kunna motivera en särskild
            status som must carry-kanal och uppfylla de ovan nämnda kriterierna.
            Vi ser inte någon sådan möjlighet som är tillräckligt bärkraftig
            i en rationell analys. I Regeringskansliet har man laborerat med
            olika möjligheter för kommersiella kanaler med sådan status. En
            tanke har varit att uppsätta några allmänna regler för att uppnå
            en must carry-status, vilken t.ex. skulle tilldelas av Radio-
            och tv-verket. Kabelnäten skulle sedan kunna välja mellan den
            eller de kanaler som uppnått sådan status. En sådan lösning skulle
            kunna medföra att t.ex. 1, 3, 23 eller 63 kanaler skulle kunna
            uppnå sådan status. Idén med must carry skulle därmed sakna reell
            innebörd i ett sådant läge. Sett ur konsumentsynpunkt kan man
            dessutom konstatera att kabelnäten kommer att anse sig tvungna
            att vidaresända de kanaler som har ett starkt varumärke även om
            dessa inte har status av must carry. Detta ligger i kabelnätens
            eget kommersiella intresse. Att t.ex. TV 4 inte längre har must
            carry-status efter nedsläckningen kommer ju inte att påverka utbudet
            för
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0005.pdf"/>
          <p xml:id="i-9KRoQMR41XpK7sEtRsXnkH">
            konsumenten. Såvitt är känt vidaresänder alla kabelnät både TV
            3 och Kanal 5 utan att dessa har status av must carry. Det finns
            alltså inget nödvändigt allmänintresse att tillgodose i det avseendet.
          </p>
          <p xml:id="i-RymasVhKCyC4k7dsfTtjqK">
            Sveriges Television och Utbildningsradion
          </p>
          <p xml:id="i-UhcxjggGgnb1JbMzuxZqd3">
            Idag sänder Sveriges Television regelbundet ut fyra programtjänster,
            SVT 1, SVT 2, Kunskapskanalen/Barnkanalen och SVT 24. SVT kan
            också tillfälligtvis erbjuda extrasändningar på annan frekvens,
            t.ex. i samband med stora sportevenemang. Regeringen föreslår
            i propositionen att vidaresändningsplikten skall omfatta högst
            fyra programtjänster från tillståndshavare vars verksamhet finansieras
            genom tv-avgifter. Mot detta har vi invändningar. En analys av
            kanalerna visar också att det enbart är SVT 1 och SVT 2 som uppfyller
            de grundläggande kriterierna om att det är ”nödvändigt för att
            uppfylla klart fastställda mål som avser allmänintresset”. De
            får anses ha ett mångsidigt programutbud, som under krav på saklighet
            och opartiskhet tar hänsyn till olika åldersgruppers behov, intresset
            av att spegla kulturell mångfald och andra samhällsviktiga intressen.
            Dessa kriterier präglar inte de två andra = frekvenserna. Kunskapskanalen/Barnkanalen
            är till sin karaktär en nischkanal som på dagtid sänder barnprogram
            och på kvällarna program från Utbildningsradion blandat med SVT-program
            av liknande karaktär. Barnkanalen befinner sig dessutom i konkurrens
            med andra barnkanaler vilket bör beaktas i diskussionen om must
            Carry. SVT 24 är också till sin karaktär en nischkanal med inriktning
            på i sig viktiga samhällsintressen som riksdagsdebatter, partiernas
            kongresser, seminarier och presskonferenser m.m. Den nödvändiga
            samhällsinformationen från SVT tillgodoses dock redan med de två
            nämnda kanalerna. SVT 24 bör alltså inte ges must carry-status.
            Enligt Kristdemokraternas synsätt är alltså de två SVT-kanalerna
            tillräckliga för det som får anses ligga i begreppet nödvändig
            samhällsinformation. Av SVT:s kanaler är det enbart de som bör
            ges must carry-status. Denna inställning påverkar vår syn på lagstiftningsförslaget
            avseende 8 kap. 1 8 radio- och TV-lagen, vilken alltså bör ändras
            i enlighet med vårt yrkande 1. Genom att en del av Utbildningsradions
            tv-sändningar nu ligger i annan kanal än i de två nämnda inträder
            en komplikation i bedömningen om must carry. Utbildningsradion
            är ett public service-företag med ett visserligen begränsat programutbud
            som i sig inte kan anses uppfylla kraven för mångsidighet, men
            det är enligt vår bedömning centralt att Utbildningsradions sändningar
            skall nås av alla. Därför gör vi bedömningen att UR:s sändningar
            också måste tilldelas must carry-status.
          </p>
          <p xml:id="i-PHnMoWk6Xjy4LWybpSEPLr">
            2004/05:K15
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0006.pdf"/>
          <p xml:id="i-TU5qceZasShxsaa36JJ6A2">
            2004/05:K15
          </p>
          <p xml:id="i-BdQFxL7oosyNgbtDJKuNEw">
            Detta betyder dock inte att hela kanalfrekvensen skall ha sådan
            status. För de övriga sändningarna på denna frekvens bör det vara
            fritt för SVT och kabelnäten att teckna avtal. Detta bör framgå
            av lagstiftningen avseende 8 kap. 1 8 radio- och TV- lagen.
          </p>
          <p xml:id="i-8z8gSo12juzqYhfcG6BE1x">
            Ingen dubbel upphovsrättsersättning på grund av must carry
          </p>
          <p xml:id="i-4DKSp5aABCQxCDDdyuNzFE">
            Den svenske lagstiftaren har tidigare klart uttryckt grundinställningen
            att operatörer som åläggs en lagstadgad skyldighet att distribuera
            vissa must carry-kanaler, inte också skall vara skyldiga att betala
            upphovsrättsersättning för denna distribution. Denna inställning
            från den svenske lagstiftarens sida uttrycktes tydligast i en
            departementspromemoria från 1987 (Ds U 1987:2) där det angavs
            bl.a. följande: I kabellagspropositionen (prop. 1984/85:199) gjordes
            det inga uttalanden om hur den aktuella vidaresändningsrätten
            förutsattes klarerad, men det
          </p>
          <p xml:id="i-GoNpVGCEjuzKiYqiaPpTWH">
            måste antas att propositionen liksom Massmediekommitténs förslag
            bygger på att rättighetshavarna upplåter rätten utan kostnad.
          </p>
          <p xml:id="i-BpQup9Bq8apZYisxvm9rP1">
            Kabellagens must carry-regel är identisk med propositionens förslag.
            Regeln torde därför förplikta en tillståndshavare att vidaresända
            Sveriges Radio-programmen endast i den utsträckning han får göra
            detta utan att betala särskild ersättning härför.
          </p>
          <p xml:id="i-U9tgVu6fWkwQ5AVESPiwaN">
            På motsvarande sätt innehåller förarbetena till den tidigare
            gällande kabellagen (prop. 1991/92:53) följande uttalande: De
            upphovsrättsliga organisationerna har hittills avstått från att
            kräva
          </p>
          <p xml:id="i-9jZV5fTgMsErS9ASmAd6WF">
            ersättning för sådan vidaresändning som här är i fråga. Detta
            förhållande har utgjort den praktiska grunden för gällande ordning.
          </p>
          <p xml:id="i-W5m64H6qmSXcAkXLkGvrBe">
            Både Storbritannien och Österrike har reglerat detta i lag. I
            Finland har man haft motsvarande problem som det svenska, men
            där har det klargjorts att om anspråken skulle ställas skulle
            man där överväga lagstiftning lik den i Storbritannien och Österrike,
            vilket haft avsedd effekt. Av förarbetena till den ändrade lagstiftningen
            om vidaresändningsplikten bör det framgå att lagstiftningen förutsätter
            att inte dubbel upphovsrättsersättning utgår. Av riksdagens beslut
            skall alltså framgå att Copyswedes medlemsorganisationer inte
            skall ha rätt att uppbära extra upphovsrättsersättning genom vidaresändningsplikten.
          </p>
          <p xml:id="i-Hm3QGJ58FP9UtktrXgHQZN">
            Valfrihet för konsumenten
          </p>
          <p xml:id="i-5dywNpaFXwCb692UDsxKp6">
            Kabelnäten för distribution av tv-sändningar innebär genom avtal
            med fastighetsägare ofta ett faktiskt monopol i fastighet eller
            fastighetsbestånd för
          </p>
          <pb facs="riksdagen-motions-pdf/data/200405/mot_200405_K_15/mot_200405_K_15-0007.pdf"/>
          <p xml:id="i-Wy1EQAHo29o89MHcaaYXoj">
            hyreslägenheter/bostadsrätter. Visserligen har den enskilde konsumenten
            möjlighet att använda inomhusantenn eller antenn på balkong alternativt
            parabol inom balkongområde, men för många konsumenter är den valfriheten
            en chimär, dels på grund av husets läge i förhållande till satelliter,
            dels på grund av t.ex. det digitala marknätets otillräckliga sändarstyrka.
            Dessutom ingår ofta kabelnätsavgiften som obligatorium i hyra,
            varför dels konsumenten inte har möjlighet att se den faktiska
            kostnaden, dels inte har någon möjlighet att avstå kostnaden.
            Inte heller finns det stora möjligheter att välja kanaler inom
            kabelnäten; ofta är de paketerade. Valfriheten att välja tv-distributör/operatör
            eller programtjänst är därmed starkt begränsad. Samtidigt har
            grundlagen starka skrivningar om informationsfriheten (RF 2 kap.
            1 8). Det finns alltså enligt Kristdemokraternas mening starka
            skäl för att utreda en förstärkt valfrihet när det gäller konsumentens
            möjlighet att välja tv-utbud. Detta bör ges regeringen tillkänna.
          </p>
          <p xml:id="i-VHQc6FJDAJPCa8gJaxWpSW" type="date">
            Stockholm den 7 april 2005
          </p>
          <p xml:id="i-T9hC9PqbmKY5h8vF8sCu3e" type="signatureBlock">
            Ingvar Svensson (kd)
          </p>
          <p xml:id="i-26brCZYtSK1G2kc2AJsdWC">
            Helena Höij (kd) Yvonne Andersson (kd) Ingemar Vänerlöv (kd)
            Peter Althin (kd) Olle Sandahl (kd) Tuve Skånberg (kd)
          </p>
          <p xml:id="i-5CJfdB9emTqg6NPBxgnpGN">
            2004/05:K15
          </p>
        </div>
      </div>
    </body>
  </text>
</TEI>
