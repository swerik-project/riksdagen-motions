<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_273/mot_200405_MJ_273-0001.pdf"/>
      <pb facs="riksdagen-motions-pdf/data/200405/mot_200405_MJ_273/mot_200405_MJ_273-0001.pdf"/>
      <div type="motHeader" xml:id="i-S2brqPiPg2zFmTtGFHNGud">
        <div type="motTitle" xml:id="i-WB2GbSL4NCxU9dWhxxSWdF"/>
        <div type="motSubmissionInfo" xml:id="i-DgtX2KGNMoSjhEiZiVig4L"/>
      </div>
      <div type="motBody" xml:id="i-PCsU9CqT2RvsQvCxiHJAf9">
        <div xml:id="i-FL5yCdMqeHQhukDKDXGXZ5">
          <p xml:id="i-8dCvYtDHGHqnSNmqfsBFaN">
            2004/05 mnr: MJ273 pnr: kd656
          </p>
          <p xml:id="i-6BauDJZhtjZZ8rkTnfE9se">
            Motion till riksdagen 2004/05:MJ273
          </p>
          <p xml:id="i-N1aeZ6mUcS8LnwK9yMKDq7">
            av Ragnwi Marcelind (kd)
          </p>
          <p xml:id="i-PK2ixXfmfhgHanFG98brYS">
            Reservatbildning
          </p>
          <p xml:id="i-N4iKdA7p7Tp56CZXsA635">
            Förslag till riksdagsbeslut
          </p>
          <p xml:id="i-5ovXyhYzvGDgQyha9JtnKW">
            Riksdagen tillkännager för regeringen som sin mening vad i motionen
            anförs om behovet av att påskynda inventering och administration
            vid reservatbildningen hos länsstyrelserna.
          </p>
          <p xml:id="i-9WppzrUELtPg4R6YdUFqsf">
            Motivering
          </p>
          <p xml:id="i-CauTfpdYBwhEYituDBxJC7">
            En snabbare hantering vid reservatbildningen av de i miljömålet
            ”Levande skogar” angivna arealerna av skogsmark som skall undantas
            från skogsproduktion är nödvändig ur såväl miljö- som landsbygdutvecklingssynpunkt.
            Skyddet av den svenska naturen och skapande av arbetstillfällen
            på landsbygden är två av våra viktigaste uppgifter. I syfte att
            skydda den biologiska mångfalden i våra skogar har regering och
            riksdag avsatt miljardbelopp för att köpa in skogsmark till naturreservatsbildning.
            Detta är ett viktigt inslag i Miljömålsarbetet, eftersom dessa
            marker ger möjlighet till överlevnad av ett stort antal hotade
            arter, samtidigt som dessa naturreservat är en viktig resurs i
            landsbygdsutvecklingen. Dessa orörda skogar har en stark dragningskraft
            på människor som allt mer bosätter sig i tätorter. Skogsreservaten
            blir därmed en allt viktigare resurs i turismutvecklingen på landsbygden.
            Lokalbefolkningen får också en chans att ströva i orörd skog och
            ”ladda batterierna”, vilket har en ökad betydelse för folkhälsan
            när stress och utbrändhet blivit stora samhällsproblem. Skogen
            har otvivelaktigt stora sociala värden. Tanken när stora medel
            avsattes till reservatbildning av skog var att den enskilde markägaren
            inte skall drabbas. Markägaren skall få full ekonomisk ersättning
            för den skog som samhället köper in vid reservatbildning. Idag
            finns dock en mycket olycklig flaskhals i reservatbildningen som
            gör att markägare drabbas. Medan det har avsatts mycket pengar
            till markinköp,
          </p>
          <pb facs="riksdagen-motions-pdf/data/200405/mot_200405_MJ_273/mot_200405_MJ_273-0002.pdf"/>
          <p xml:id="i-LmPziLeiyw9o1pgdHYZQki">
            2004/05:MJ273
          </p>
          <p xml:id="i-XrHjABwQqHsK5Jcj1houGv">
            så har det avsatts för lite medel till personer som skall inventera
            och analysera om områden som föreslagits som aktuella för reservatbildning
            har så stora värden att de bör köpas in. Detta innebär att markägare
            i onödan får vänta på besked om deras mark är aktuell för reservatbildning
            eller kan friförklaras att användas som produktionsskog. Jag förordar
            att en större andel av redan beslutade medel till att skydda skyddsvärd
            skogsmark skall användas för att skynda på processen. Detta görs
            bäst genom att c:a 2 milj kr/år av de redan beslutade medlen används
            till att anställa inventerare och personal att snabba på reservatbildningsprocessen
            på varje länsstyrelse i skogslänen under de närmaste tre åren.
            En lägre summa bör avsättas till län med uppdrag att skydda mindre
            arealer.
          </p>
          <p xml:id="i-56dU3L1dmCpCgrumTF2uCV">
            Argumenten är flera:
          </p>
          <p xml:id="i-4sXLUMiDyL2bt5VbA8d8W7">
            « Omfattningen av reservatbildningen av skogsmark är redan bestämd
            i Miljömålsarbetet. « Medel finns avsatta och endast användningssättet
            behöver ändras. e Det blir ändå bara en obetydlig andel som används
            till nytt ändamål. « Redan beslutade medel kan användas mer effektivt
            e Det är viktigt att inte enskilda markägare och den viktiga skogsnäringen
            drabbas i onödan i samhällets miljömålsarbete.
          </p>
          <p xml:id="i-DoUSWvgUvKWUPMyR58iTLX">
            Stockholm den 28 september 2004 Ragnwi Marcelind (kd)
          </p>
        </div>
      </div>
    </body>
  </text>
</TEI>
