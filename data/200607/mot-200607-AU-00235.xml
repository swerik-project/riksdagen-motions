<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-AU-00235">
  <teiHeader>
    <fileDesc>
      <titleStmt>
        <title>Ett demokratiskt arbetsliv</title>
        <author corresp="i-RnWtNUQCpycyMXbuRLTXcR">av Josefin Brink m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Ett demokratiskt arbetsliv</title>
          <idno type="rdwebb">GU02A235</idno>
          <rs type="number">A235</rs>
          <orgName type="comitteeAbbreviation">AU</orgName>
          <ref type="dokument_url_text">http://data.riksdagen.se/dokument/GU02A235/text</ref>
          <ref type="dokument_url_html">http://data.riksdagen.se/dokument/GU02A235</ref>
          <ref type="dokumentstatus_url_xml">http://data.riksdagen.se/dokumentstatus/GU02A235</ref>
          <ref type="doc">http://data.riksdagen.se/fil/54E4484F-02C0-4B14-9931-4D8495865445</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-RnWtNUQCpycyMXbuRLTXcR</idno>
            <name>Josefin Brink</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Beux79YM43dDCxrVuBqfWw</idno>
            <name>Torbjörn Björlund</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-mN8mVTBvBYjtHLNThWLo4</idno>
            <name>Kalle Larsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FAhoYDeAxVXRZmnF5LnHgv</idno>
            <name>Kent Persson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-991obiMTz36s9V7z3YpuZk</idno>
            <name>Gunilla Wahlén</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-2aZQBvMx8o6ihusfvExbt8</idno>
            <name>Alice Åström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-Sn3HArFcXWQDenVvrpFSQe</idno>
            <name>LiseLotte Olsson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-2iFv3LtesjdS6ZhYRLJVmf" type="signed"/>
        <correspContext corresp="i-2iFv3LtesjdS6ZhYRLJVmf">
          <note type="signatory" corresp="i-RnWtNUQCpycyMXbuRLTXcR"/>
          <note type="signatory" corresp="i-Beux79YM43dDCxrVuBqfWw"/>
          <note type="signatory" corresp="i-mN8mVTBvBYjtHLNThWLo4"/>
          <note type="signatory" corresp="i-FAhoYDeAxVXRZmnF5LnHgv"/>
          <note type="signatory" corresp="i-991obiMTz36s9V7z3YpuZk"/>
          <note type="signatory" corresp="i-2aZQBvMx8o6ihusfvExbt8"/>
          <note type="signatory" corresp="i-Sn3HArFcXWQDenVvrpFSQe"/>
        </correspContext>
        <correspAction xml:id="i-GnXYfjrxhphAF6yHemjAq1" type="referral">
          <date when="2006-11-07"/>
        </correspAction>
        <correspAction xml:id="i-QeaCeEkr8kYxVkgm6DuW79" type="dismissal">
          <date when="2006-11-07"/>
        </correspAction>
        <correspAction xml:id="i-DU51qyojYcu7vdZo6HxGk3" type="numbering">
          <date when="2006-11-01"/>
        </correspAction>
        <correspAction xml:id="i-YStpNZ9NHpYfQy7uQ8DFfx" type="submission">
          <date when="2006-10-31"/>
        </correspAction>
        <correspAction xml:id="i-19ZiLM12J1zGGtbmYDH44" type="transfer">
          <date when="2006-10-30"/>
        </correspAction>
        <correspAction xml:id="i-MiSdoGCoYWRJme3NuM1wnf" type="assigned"/>
        <correspContext corresp="i-MiSdoGCoYWRJme3NuM1wnf">
          <ref type="assignedTo">Arbetsmarknadsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-9JXDQKVz6kr2DdZhDp2vMp" type="motBody">
        <div xml:id="i-L1VR9MEdZ96kU9i5Z4Rqo" type="motProposal" subtype="förslag">
          <head xml:id="i-47jBKzuWkktgcZUb6tFvZC">
            1 Förslag till riksdagsbeslut
          </head>
          <list xml:id="i-7DVzZoay1oFVK8N8WvEVCX" style="ol">
            <item xml:id="i-CUJ2EJaEHp6Fiomunnvzak">
              Riksdagen tillkännager för regeringen som sin mening vad i motionen
              anförs om att utreda i vilka former staten kan underlätta för
              löntagarövertagande av hotad produktion i form av exempelvis statliga
              lånegarantier.
            </item>
            <item xml:id="i-BqYBZwn6wE3Nb6oC35NFnD">
              Riksdagen tillkännager för regeringen som sin mening vad i motionen
              anförs om att en särskild utredning bör tillsättas med uppgift
              att genomlysa arbetslivsdemokratifrågan på den svenska arbetsmarknaden
              och föreslå åtgärder för att stärka kvinnors och mäns inflytande
              över det egna arbetet.
            </item>
            <item xml:id="i-JZdcYrF9N7NFqu7scLEDDd">
              Riksdagen tillkännager för regeringen som sin mening vad i motionen
              anförs om att uppdra åt Försäkringskassan att utarbeta riktlinjer
              för beaktande av arbetsplatsinflytande i rehabiliteringsarbetet.
              1
            </item>
            <item xml:id="i-NNFrmWtupgJMzCngG7iYut">
              Riksdagen tillkännager för regeringen som sin mening vad i motionen
              anförs om ett samlat handlingsprogram för att statliga företag
              ska bli föredömen i arbetsplatsdemokrati. 2
            </item>
            <item xml:id="i-QYwaTznBfQ3J6MWAV8Y117">
              Riksdagen tillkännager för regeringen som sin mening vad i motionen
              anförs om självstyrelseprojekt i offentlig verksamhet.
            </item>
          </list>
          <p xml:id="i-QqPk1NpuFJSn6wVVWC4LSQ">
            1 Yrkande 3 hänvisat till SfU.
          </p>
          <p xml:id="i-Nspmeyy4me7VFHWpBPsW6M">
            2 Yrkande 4 hänvisat till NU.
          </p>
        </div>
        <div xml:id="i-HnVBUxdaeVc4oz7Fa8K1MY" type="motContent">
          <head xml:id="i-M76sXiLoJ7Zt3EnNevxVuR" type="h1">
            Ett demokratiskt arbetsliv
          </head>
          <head xml:id="i-DA2wHnsBUwMPDwnGu6NiFT" type="h1">
            2 Historiskt sammanhang
          </head>
          <p xml:id="i-CLnxnDbC2phqHMZaAE2tVo">
            I dag betraktas demokrati som en självklarhet i det svenska samhället.
            Mer sällan reflekteras över att folkstyrets genombrott varit en
            allt annat än lugn och given historia, utan är resultatet av hård
            politisk kamp. Den strid för allmän rösträtt som arbetar- och
            kvinnorörelserna ledde till seger i början av 1900-talet var ett
            fundamentalt, men knappast avslutande, steg i den breda kampen
            för demokrati.
          </p>
          <p xml:id="i-Wnf2TsK7SySYJEvTuxs1Vd">
            Frågan om demokrati på arbetsplatser och i arbetslivet kan inte
            ha betraktats som en från övriga demokratisträvanden särskild
            fråga. Kampen för ökat medbestämmande och inflytande i arbetslivet
            har alltid varit central för fackföreningsrörelsen, medan kapitalägare
            och arbetsgivarorganisationer har bjudit starkt motstånd. I grunden
            handlar det om en politisk maktfråga, sprungen ur konflikten mellan
            arbete och kapital. Studerar man frågan historiskt blir det tydligt
            hur styrkeförhållandena mellan arbetsgivare och löntagare påverkat
            utvecklingen av löntagarinflytande i arbetslivet.
          </p>
          <p xml:id="i-Y6aUssPTVqqLRJi2WkRCDh">
            I t.ex. SCB:s befolkningsundersökningar kan man tydligt se att
            svenskarna under 1970- och 1980-talen upplevde större inflytande
            över olika delar av arbetslivet, t.ex. arbetstempo och planering,
            och även hade vidgade möjligheter till kompetensutveckling. I
            början av 1990-talet inträffade ett trendbrott. Anställda upplevde
            att de fick minskad kontroll över arbetet, när det gäller arbetstider,
            arbetsplanering m.m. Särskilt påtaglig är utvecklingen inom kommun-
            och landstingssektorn. Samtidigt uppgav en kraftigt ökande andel
            i alla sektorer att kraven på jobbet var för höga.
          </p>
          <p xml:id="i-5o7RV9jtnUjGS2eSMwzBc2">
            Det är uppenbart att 1990-talets massarbetslöshet och de stora
            nedskärningarna i såväl privat som offentlig sektor fick stora
            effekter på möjligheterna att påverka den egna arbetssituationen.
            Den ekonomiska politikens mål lades också i början av 1990-talet
            om från att prioritera full sysselsättning till att helt fokusera
            på inflationsbekämpning. Sedan dess har vi haft en situation med
            en strukturell arbetslöshet som förskjutit makt från löntagarna
            och deras organisationer till arbetsgivarna.
          </p>
          <p xml:id="i-WbcVYg6XMijZBsDALMkZ9S">
            Nedskärningarna under krisåren har i hög grad permanentats i
            form av lägre bemanning och mer slimmade arbetsorganisationer.
            Den kraftiga ökningen av otrygga anställningar har haft ytterligare
            negativ påverkan på löntagarinflytandet. Det s äger sig självt
            att människor inte upplever samma möjligheter att påtala missförhållanden
            på arbetsplatsen när deras arbetssituation inte är trygg eller
            permanent.
          </p>
          <p xml:id="i-3zTr3XU93vX8EpLJMwLGnQ">
            Privatiseringar, som inte sällan motiveras med modeord som plattare
            organisationer och ökad flexibilitet, innebär i praktiken ofta
            utförsäljning till lägstbjudande och pressade lönekostnader. De
            negativa effekterna för arbetsmiljön kunde konstateras redan tidigt
            (se t.ex. Gustavsson R.Å. Köp och sälj, var god svälj! Arbetsmiljöfonden,
            1994). Senare undersökningar bland personal på äldreboende i privat
            regi visade att en klar majoritet av de tillfrågade upplevde en
            försämrad arbetsmiljö. Anställningstryggheten upplevdes som markant
            sämre och stressen som värre. (Utvärdering av konkurrensutsättning
            inom Stockholms stad. PLS Ramböll Management, 2001, s. 228 f;
            Att arbeta i äldreboende nu och för tre år sedan, i kommunal och
            enskild drift så tycker personalen. USK, Stockholms stad, 2004.)
            Det tryck som skapandet av en slimmad, dvs. underbemannad, arbetsmiljö
            skapar är ett allvarligt problem ur många aspekter, inte minst
            när det gäller konkret inflytande. För att citera professor Töres
            Theorell: En undersköterska som har ansvar för ett stort antal
            patienter med stort vårdbehov kan inte utöva mycket inflytande
            (Theorell, 2004, s. 25).
          </p>
          <p xml:id="i-QjfzVYyhVrPiJoAm2to7Ys">
            I takt med att nedskärningarna kunnat stoppas och de allmänna
            försämringarna av arbetstagarnas villkor mildrats, tycks trenden
            med allt sämre arbetsmiljöer ha avbrutits, men inte förbytts till
            någon offensiv för nya förbättringar. Det som nu behövs är en
            bättre förståelse av dagens situation på arbetsmarknaden vad gäller
            arbetslivsdemokrati, och förstärkta förutsättningar för breda
            satsningar på ökat dagligt inflytande för anställda.
          </p>
          <head xml:id="i-AbffFGTeo5khj5ZJXjngVd" type="h1">
            3 Argumenten för vidgat inflytande
          </head>
          <p xml:id="i-N7NVv1Vmx1ySumixAEdqvx">
            Det finns ingen logisk anledning till att en överväldigande majoritet
            av medborgarna skall hänvisas till en underordnad roll i arbetslivet.
            C H Hermansson skriver i sin bok Företagens makt och makten över
            företagen (Nixon, 2003): Varför skall en stor majoritet av medborgarna
            under hela sitt liv i produktivt arbete hänvisas till den underordnade
            rollen som löntagare? Det måste vara en grundläggande mänsklig
            rättighet att få vara med och dela den avgörande rollen som bestämmande
            över de produktiva faktorerna i samhället. LO skrev till sin kongress
            1976 i rapporten Solidariskt medbestämmande: Rätten att påverka
            villkoren för det egna livet och arbetet har ett egenvärde. Den
            behöver inte föras tillbaka på någonting annat än människans egenvärde.
            I rapporten kan vi även läsa: Arbetet är grunden för all välfärd.
            Kapitalet är resultatet av allas samlade insatser. Då är det också
            arbetet som skall grundlägga rätten till medbestämmande. Detta
            är lika centralt som aktuellt. Arbetet är grunden för samhällets
            och civilisationens utveckling och kan inte rimligen vara undantaget
            demokratins principer.
          </p>
          <p xml:id="i-B3T3TuujaDjkwwJZqv8LDy">
            Det finns också en mängd andra skäl till att driva frågan om
            makt och inflytande på arbetsplatserna. Själva pr oduktionens
            utveckling har gjort att de arbetande har allt större kunskaper
            om det arbete de utför, medan arbetsgivaren allt oftare har liten
            eller ingen omedelbar kontakt med själva produktionen av varor
            och tjänster. En större närhet mellan konsument och producent
            kan bättre tillgodose konsumenternas intressen än den nuvarande
            ordningen där högsta möjliga vinst avgör vad som skall produceras.
            Företagens styrning kan förbättras, vilket inte minst den senaste
            tidens absurda bonusavtal till ledande funktionärer visar. Det
            svenska näringslivet kan bättre bevaras och utvecklas. Att lägga
            ned eller flytta produktion anses ligga i rätten att oinskränkt
            leda och fördela arbetet. Men arbetare och tjänstemän kan med
            övertygelse hävda att det är deras arbete och kunskap som byggt
            upp företagen och att en utflyttning är att göra våld på vad som
            rätteligen hör till dem.
          </p>
          <p xml:id="i-RJQNtepbkcDsKvME2GjiZD">
            Vänsterpartiet menar att anställda i lönsamma företag som läggs
            ner eller flyttar produktion utomlands måste få ökade möjligheter
            att ta över och driva produktionen vidare genom löntagarägande.
            Regeringen bör tillsätta en utredning om i vilka former staten
            kan underlätta för löntagarövertagande av hotad produktion i form
            av exempelvis statliga lånegarantier. Detta bör riksdagen som
            sin mening ge regeringen till känna.
          </p>
          <p xml:id="i-WuZazyBMd9h3jiXoB7TEno">
            Bristande inflytande på arbetet har ett nära samband med sjukdomar
            och förslitning. Ökat inflytande och makt över produktionen för
            arbetstagarna innebär minskad stress och utbrändhet, ökad effektivitet,
            bättre kvalitet m.m. Arbeten som ger liten kontroll över den egna
            arbetssituationen generar stress- och belastningsskador. Höga
            krav utan kontroll skapar stress och ökar risken för hjärtsjukdomar.
          </p>
          <p xml:id="i-GdeDWQwfxLMjoC8GRDruUW">
            Depressioner är t.ex. vanligare bland dem som arbetar under sådana
            villkor. De tar dessutom mer medicin och är oftare utmattade än
            andra. De löper mellan 1,3 och 2,5 gånger högre risk för hjärt-
            och kärlsjukdomar och 2,9 gånger större risk för högt blodtryck
            än de som har ett avspänt jobb (Gatu, H.; Hållbara arbetsplatser
            botemedel mot ett sjukt arbetsliv? Arbetslivsinstitutet, 2002).
          </p>
          <p xml:id="i-L3PmhtUNryS6AxzNigBnpo">
            Det finns slående könsskillnader i arbetsvillkor och arbetsmiljö.
            Kvinnodominerade arbetsplatser ger upphov till större ohälsa än
            andra. Att många arbetsplatser inom t.ex. barnomsorg, äldreomsorg
            och sjukvården är underbemannade, är naturligtvis en viktig del
            av problemet.
          </p>
          <p xml:id="i-CBZXXXnm3wJTuZu2NMFZb4">
            Av alla förvärvsarbetande uppgav 42,8 % av männen och 61,4 %
            av kvinnorna att de högst halva tiden kunde ta kortare pauser
            i arbetet för att prata (Tunga lyft och annat kroppsligt tungt
            arbete. SCB &amp; Arbetsmiljöverket, 2005, s. 45 och 47).
          </p>
          <p xml:id="i-Gg2y224KiTvenJFhWEwSey">
            Värk i händer, armbågar, ben eller knän har sedan slutet av 1980-talet
            ökat bland kvinnliga arbetare i alla åldersgrupper. Det har skett
            en ökning också bland männen, men ökningen är mest påtaglig bland
            kvinnor, särskilt i åldersgruppen 4564 år, där svår värk i kroppen
            har ökat mest (Nelander, S. &amp; Goding, I; Ohälsans trappa,
            LO, 2004).
          </p>
          <p xml:id="i-UWygfYEzU4qGYHBFPeV6Kb">
            En avgörande anledning till den här utvecklingen är ett ökat
            tryck på personalen i den offentliga sektorn. Flera undersökningar,
            t.ex. Psykosocial arbetsmiljö och långvarig sjukskrivning, från
            RFV (2003:3), visar att den psykosociala arbetsmiljön ändrats
            till det sämre och ställer allt högre krav på arbetstagarna. Belastningsökningen
            har varit störst för kvinnor. Det beror just på att kvinnor är
            överrepresenterade i yrken med stora krav och liten kontroll över
            arbetet med vårdyrken som främsta exempel.
          </p>
          <p xml:id="i-T2YRpj5P5JEXQ9xiwdQdpb">
            Makten över arbetet har alltså en avgörande påverkan på ohälsa.
            En viktig fråga är därför att öka inflytandet och arbetsplatsdemokratin,
            särskilt i kvinnodominerade sektorer. Offentliga verksamheter
            kan och måste bli föredömen när det gäller de anställdas möjlighet
            att påverka sådant som arbetstider och arbetsorganisation.
          </p>
          <p xml:id="i-TDEz83sdEDiNgHp9SKbzTv">
            Sambanden mellan inflytande och hälsa är logiska, tydliga och
            välbelagda. (För vidare referenser, se t.ex. Karasek, R &amp;
            Theorell, T, Healthy Work. 1990.) I Socialstyrelsens årliga folkhälsorapporter
            återfinns referenser till empiriskt material om läget på arbetsplatserna
            och kopplingen till arbetstagarnas hälsotillstånd.
          </p>
          <p xml:id="i-6opwjUxGTH3TSm3f8JgWyE">
            Det är hög tid att den samlade kunskap som finns på området omsätts
            i praktisk handling. Fackligt inflytande är en nyckel, me n riksdag,
            regering och myndigheter kan verka för att vidga möjligheterna
            till ett demokratiserat arbetsliv.
          </p>
          <head xml:id="i-PDjeq5vQ4yLBu98tsMZa7f" type="h1">
            4 En arbetslivsdemokratiutredning
          </head>
          <p xml:id="i-4cVsUbevthaeTQ6GhKpMFi">
            Det bedrivs i dag i Sverige högkvalitativ specialistforskning
            om villkoren på arbetsmarknaden, både genom myndigheter som Arbetslivsinstitutet
            och vid universitet och högskolor. Men det finns inget samlat
            grepp om arbetslivsdemokratifrågan i samhällsdebatten eller i
            de mål som riksdag och regering sätter upp. Som vi beskrivit ovan
            har utvecklingen de senaste åren präglats av försämringar på området,
            utan att något brett och medvetet arbete för att stärka arbetstagarnas
            inflytande tagit vid. Risken för ytterligare försämringar på området
            arbetsmiljö, inflytande och hälsa är akut, då den nytillträdda
            regeringen nu föreslår kraftiga nedskärningar på arbetsmiljöområdet
            och nedläggning av Arbetslivsinstitutet. Vänsterpartiet avslår
            därför alla regeringens förslag till nedskärningar på dessa områden.
          </p>
          <p xml:id="i-KwKAGPoQn2ZQeKiSSZ12r2">
            I stället bör arbetet för att öka löntagarnas makt och inflytande
            över arbetet intensifieras. Inte minst är det en viktig jämställdhetsfråga.
            Inflytandet över det egna arbetet har minskat mest på kvinnors
            arbetsplatser, och det är där de negativa effekterna i form av
            ökad stress och ohälsa är som störst. Det anstår inte ett rikt
            och välorganiserat samhälle som det svenska, att människors inflytande
            är så begränsat i arbetslivet, särskilt när det är uppenbart vilka
            negativa samhällseffekter det för med sig.
          </p>
          <p xml:id="i-2p4wL2RuCqAWqp6MVJTRgj">
            Därför bör regeringen tillsätta en särskild utredning med uppgift
            att genomlysa arbetslivsdemokratifrågan på den svenska arbetsmarknaden
            och föreslå åtgärder för att stärka löntagarnas inflytande över
            det egna arbetet. Detta bör riksdagen som sin mening ge regeringen
            till känna.
          </p>
          <head xml:id="i-8KQxmFAiDMvZjsoiGCzgAz" type="h1">
            5 Inflytandefrågor skall belysas i rehabiliteringsarbete
          </head>
          <p xml:id="i-4W2drfaVJ5TQCabqh7C3xs">
            Arbetsgivare har ett huvudansvar för att kartlägga behov av rehabilitering
            för den som varit sjuk länge eller ofta under en tid och för att
            rehabiliteringen också kommer i gång. Försäkringskassan är involverad
            i bedömningen av åtgärderna, som kan handla om att anpassa arbetsplatsen
            eller omplacera till annat arbete inom verksamheten. Att se över
            arbetsorganisationen mer brett och då även beakta inflytande-
            och medbestämmandeaspekter bör vara en självklar del av Försäkringskassans
            arbete.
          </p>
          <p xml:id="i-TgMF2F8BMf4WeaJMg49u7">
            Regeringen bör uppdra åt Försäkringskassan att utarbeta riktlinjer
            för beaktande av arbetsplatsinflytande i rehabiliteringsarbetet.
            Detta bör riksdagen som sin mening ge regeringen till känna.
          </p>
          <head xml:id="i-M6gAvNgDkfoMyCh5CBQXis" type="h1">
            6 Strategidokument för statliga företag
          </head>
          <p xml:id="i-B78RQbrtj4y1nj94P8b5Hu">
            Medborgarna har rätt att kräva att det statliga ägandet används
            på ett annat sätt än vad som låter sig göras enbart med snäva
            marknadshänsyn. Vänsterpartiet anser att gemensamt ägande bör
            användas på ett mer offensivt sätt än i dag i syfte att uppnå
            viktiga mål när det gäller sysselsättning, miljö, regionalpolitik
            och hållbar infrastruktur. De statliga företagen bör dessutom
            vara föregångare i frågor som rör jämställdhet och antidiskriminering,
            arbetsmiljö och arbetsplatsdemokrati.
          </p>
          <p xml:id="i-FX4zdzRZQ7CRMdzXNT74E7">
            De statliga företagen bör via ägardirektiven ges ett särskilt
            uppdrag att på ett transparent och utvärderingsbart sätt stärka
            arbetsplatsdemokratin. Regeringen bör därför ta fram ett samlat
            handlingsprogram för att statliga företag skall bli föredömen
            i arbetsplatsdemokrati. Detta bör riksdagen som sin mening ge
            regeringen till känna.
          </p>
          <head xml:id="i-8HQoXecahB3i34m4Qhm5uS" type="h1">
            7 Självstyrelseprojekt i offentlig verksamhet
          </head>
          <p xml:id="i-RXeGAWZ6mTzFxnduTTGs9V">
            Ett antal olika verksamheter i offentlig regi bör kunna inleda
            långtgående självstyrelseprojekt. Anställda erbjuds härigenom
            möjligheten att tillsammans med brukarna driva verksamheten. Den
            politiskt styrande instansen, exempelvis kommunfullmäktige, fattar
            beslut om mål och medel för att uppnå dessa mål samt följer och
            utvärderar verksamheten. I övrigt bestämmer de anställda själva
            sin organisation och hur de skall nå målen i samverkan med brukarna.
            De anställda beslutar om hur mycket av medlen som skall användas
            till kompetensutveckling, arbetskläder, om ledningsfunktioners
            utformning, hur långa arbetsdagarna skall vara m.m. De skall vara
            garanterade tillräckliga medel för att kunna uppnå målen. Forskning
            bör självklart knytas till projekten för att se hur verksamheten
            utvecklas, hur demokratin i arbetet och verksamheten utvecklas
            och hur de anställda upplever sin arbetsmiljö och kvalitén i arbetslivet.
            Regeringen bör initiera ett arbete för att stimulera sådana projekt
            på olika nivåer inom kommunsektorn. Detta bör riksdagen som sin
            mening ge regeringen till känna.
          </p>
        </div>
        <div xml:id="i-KwW3bxi2HQDxi3FspJijXw" type="signatureBlock">
          <list xml:id="i-TkBNjPZJKc6WfpVTurZDwY">
            <item xml:id="i-911NjQq2c8tZ6t2Z3PSvas" who="i-RnWtNUQCpycyMXbuRLTXcR" type="signature">
              Josefin Brink (v)
            </item>
            <item xml:id="i-F2fB7hTRSHBGRKBMVrh85T" who="i-Beux79YM43dDCxrVuBqfWw" type="signature">
              Torbjörn Björlund (v)
            </item>
            <item xml:id="i-EGPxWhSg4b8jTAC8SMHDkP" who="i-mN8mVTBvBYjtHLNThWLo4" type="signature">
              Kalle Larsson (v)
            </item>
            <item xml:id="i-8mEQQFzveGA2ud9EKLYpVb" who="i-FAhoYDeAxVXRZmnF5LnHgv" type="signature">
              Kent Persson (v)
            </item>
            <item xml:id="i-Himvg5YfKnuD4kD18Kp42V" who="i-991obiMTz36s9V7z3YpuZk" type="signature">
              Gunilla Wahlén (v)
            </item>
            <item xml:id="i-LhrnKhH9wieNZezPVMT4px" who="i-2aZQBvMx8o6ihusfvExbt8" type="signature">
              Alice Åström (v)
            </item>
            <item xml:id="i-GfMnEBGGpxt9uzngZcu9m4" who="i-Sn3HArFcXWQDenVvrpFSQe" type="signature">
              LiseLotte Olsson (v)
            </item>
          </list>
        </div>
      </div>
    </body>
  </text>
</TEI>
