<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-SoU-00433">
  <teiHeader>
    <fileDesc>
      <titleStmt>
        <title>Sällsynta diagnoser</title>
        <author corresp="i-6NzqsXjPzSi4BTz8BKo1Rg">av Christer Winbäck (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Sällsynta diagnoser</title>
          <idno type="rdwebb">GZ02So433</idno>
          <rs type="number">So433</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GZ02So433/text</ref>
          <ref type="dokument_url_html">http://data.riksdagen.se/dokument/GZ02So433</ref>
          <ref type="dokumentstatus_url_xml">http://data.riksdagen.se/dokumentstatus/GZ02So433</ref>
          <ref type="doc">http://data.riksdagen.se/fil/B7B9804D-0D24-4B12-8016-6F87030BB16F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-6NzqsXjPzSi4BTz8BKo1Rg</idno>
            <name>Christer Winbäck</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FgbfjDfqScW7JWpLEEDXZH" type="signed"/>
        <correspContext corresp="i-FgbfjDfqScW7JWpLEEDXZH">
          <note type="signatory" corresp="i-6NzqsXjPzSi4BTz8BKo1Rg"/>
        </correspContext>
        <correspAction xml:id="i-A15CMLEgs3C1tbH9JFMDR1" type="numbering">
          <date when="2011-10-06"/>
        </correspAction>
        <correspAction xml:id="i-BEyatp2NkgwgUm4Hobecjt" type="submission">
          <date when="2011-10-04"/>
        </correspAction>
        <correspAction xml:id="i-H1GCrfCuJ6ckrbTugtbUmG" type="transfer">
          <date when="2011-10-04"/>
        </correspAction>
        <correspAction xml:id="i-Wmss3b7Fn1cvM8qms3UWMK" type="assigned"/>
        <correspContext corresp="i-Wmss3b7Fn1cvM8qms3UWMK">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-JcAVASNUQd4eJNxV4XTDca">
            Förslag till riksdagsbeslut
          </head>
          <p xml:id="i-Xv3eQ6bYZYtNDh79ok1Q3c">
            Riksdagen tillkännager för regeringen som sin mening vad som
            anförs i motionen om sällsynta diagnoser med särskild hänsyn tagen
            till EU:s rådsrekommendation för sällsynta sjukdomar.
          </p>
        </div>
        <div type="motContent">
          <head xml:id="i-DsVGhUg5L6gXCtG7DNpEax" type="h1">
            Motivering
          </head>
          <p xml:id="i-EYosVmJ4kHnVa9J2wfv6cw">
            Att ha en diagnos som är sällsynt innebär att den enskilde måste
            bli något av en expert på sin egen diagnos. Detta för att han
            eller hon ska kunna ge rätt information till vårdgivare och myndigheter
            som för det mesta saknar kunskaper om sällsynta diagnoser.
          </p>
          <p xml:id="i-12989XsPYxK9ToCeQew2UM">
            Följande åtgärder är nödvändiga för att förbättra situationen
            för dem som har sällsynta diagnoser och deras närstående, framför
            allt vad gäller vården:
          </p>
          <p xml:id="i-QdYw1k9Le5c6bNWG8kZdR5">
            - Förverkliga EU-rekommendationen för sällsynta sjukdomar från
            juni 2009, bland annat genom att sammanställa en nationell handlingsplan
            som ska vara klar senast 2013.
          </p>
          <p xml:id="i-M5gHKi5hxPpRuDPRZGJwNN">
            - Etablera en centraliserad vård för sällsynta diagnoser enligt
            det koncept som tagits fram av Riksförbundet Sällsynta diagnoser
            och som fått stöd även av andra förbund för funktionshindrade
            som organiserar sällsynta diagnosgrupper.
          </p>
          <p xml:id="i-Kixf48kYv51bSjcWBZckse">
            Sällsynta diagnoser är ett prioriterat område i EU:s pågående
            folkhälsoprogram 20082013. Den 9 juni 2009 antog EU:s ministerråd
            en omfattande rekommendation i form av en strategi för vård och
            forskning om sällsynta diagnoser. Nu gäller det att förverkliga
            EU-rekommendationen på nationell nivå. I detta ingår fastställande
            av en nationell handlingsplan samt ett flertal andra åtgärder.
          </p>
          <p xml:id="i-KC1WbSJpGz3XwJYo8dMpLV">
            Rådets rekommendation är kulmen på en rad förslag som lyfter
            fram sällsynta diagnoser som ett prioriterat område. I regeringens
            svar på Europeiska kommissionens offentliga samråd Sällsynta sjukdomar:
            en utmaning för Europa sägs följande: Regeringen ställer sig bakom
            den övergripande målsättningen som anges i det offentliga samrådet,
            dvs. att förbättra patienternas möjligheter att få lämplig diagnos,
            information och vård i rätt tid.
          </p>
          <p xml:id="i-VgK7KL4iiYZs1ZvBfLUwj9">
            I juni 2010 publicerade Socialstyrelsen rapporten Ovanliga diagnoser.
            Organisationen av resurser för personer med ovanliga diagnoser.
            Syftet var att ge en lägesrapport inom området och ringa in centrala
            förbättringsområden, främst inom vården. Socialstyrelsen fastslog
            att det decentraliserade finansieringssystemet för hälso- och
            sjukvård innebär att ekonomiska hänsyn behöver tas vid remittering
            när det gäller de ovanliga diagnoserna, där utredning och behandling
            medför stora kostnader. Tillgången på kvalificerad vård för dem
            som har sällsynta diagnoser beror på var man bor och om någon
            är beredd att betala för vården, exempelvis dyra läkemedel, särläkemedel.
          </p>
          <p xml:id="i-6hLqN2hoJCtLWyagD21CSN">
            Vidare påpekade Socialstyrelsen att specialistkunskap om sällsynta
            sjukdomar i viss mån förmedlas av expertteam. Men oftast är det
            slumpen som avgjort på vilket sjukhus dessa finns, om de finns.
            I dagsläget saknas, enligt rapporten, förutsättningar att systematiskt
            och samordnat utveckla den högt specialiserade kunskap som behövs
            för sällsynta diagnoser.
          </p>
          <p xml:id="i-CiiiXN9WtCzPSpNvcUavwP">
            Som en konsekvens av Socialstyrelsens rapport beslöt regeringen
            att inrätta en nationell funktion för samordning, koordinering
            och informationsspridning inom området sällsynta sjukdomar. Syftet
            är att bättre länka samman insatser, kunskap och information som
            rör sällsynta diagnoser inom vården, frivilligorganisationer och
            andra berörda parter. Enligt regeringsbeslutet ska funktionens
            arbete avrapporteras i december 2011.
          </p>
          <p xml:id="i-SxwanR6V3UmXdcZpG2Pcti">
            Att ha en sällsynt diagnos som leder till flera funktionsnedsättningar
            innebär ofta stora svårigheter för den enskilde att få korrekt
            vård. Den nuvarande decentraliserade vårdorganisationen saknar
            förutsättningar att bedriva tillräckligt bra vård för personer
            som har sällsynta diagnoser. Detta resulterar i onödigt lidande
            för den enskilde och höga sjukvårdskostnader för samhället. Därför
            behövs en samordnad och centraliserad vård som ger specialiserad
            vård för sällsynta diagnoser och som tar emot patienter antingen
            från hela landet eller hela regionen, beroende på patientunderlagets
            storlek.
          </p>
          <p xml:id="i-SNa3ZxkLvvfMkSDM5NMu7m">
            De sällsynta diagnoserna innebär oftast komplicerade och livslånga
            funktionsnedsättningar. Trots att de sällsynta diagnoserna därför
            medför stora vårdbehov är den befintliga vården inte anpassad
            för att, på ett ändamålsenligt sätt, ge rätt vård till personer
            med sällsynta diagnoser. Möjligheten att uppnå god livskvalitet
            minskar. Sammantaget är det tusentals människor som tvingas uppleva
            att de inte får den vård de behöver och det under hela sin livstid.
          </p>
          <p xml:id="i-UQRgb6sUcmZZ5f9r5GxgAP">
            Specialistkunskap och samordning av hälso- och sjukvårdens resurser
            för personer med sällsynta diagnoser är grundläggande förutsättningar
            för rätt diagnos samt kompetent vård. Därför krävs ett samlat
            grepp med centraliserad och specialiserad vård som bygger på en
            helhetssyn ur ett livslångt perspektiv.
          </p>
          <p xml:id="i-8wNvBLPwoMsZ6n879KhsFA">
            Inget landsting tar ett heltäckande ansvar för frågan om vård
            till sällsynta diagnosgrupper. Patientunderlaget är för litet
            för att varje enskilt landsting ska kunna utveckla de expert-
            och spetsfunktioner som behövs. Det kan även visa sig att samma
            förhållande råder även på den regionala nivån, åtminstone vad
            gäller de mest sällsynta diagnoserna. I sådana fall är ett nationellt
            medicinskt center, med hela landet som upptagningsområde, den
            enda fungerande lösningen. Centraliserad regional vård kan dock
            ändå vara ett första steg som visar om den regionala nivån ger
            ett tillräckligt antal patienter för att få en väl fungerande
            vård.
          </p>
          <p xml:id="i-XQfLxRVJmxd1zdyFtnf7qx">
            Centraliseringen innebär att vårdgivaren får möta fler personer
            med samma diagnos. Därmed får de som ger vården bättre kunskap
            om dessa komplexa tillstånd. Det skulle öka möjligheten till en
            god och säkrare vård och uppfylla intentionen om rätt till vård
            på lika villkor.
          </p>
          <p xml:id="i-CVRweZHjrdzJ6gJQnXSsv8">
            Genom att bygga upp nationella medicinska center kan kompetens
            samlas från olika professioner, s.k. tvärmedicinska team. Grundtanken
            med det professionella nätverket är att de medicinska specialisterna
            och andra berörda yrkesgrupper ska samarbeta och komplettera varandra.
            Därmed uppnås den helhetssyn som nu saknas. Det skulle innebära
            förutsättningar för en säker och god vård, oavsett var i landet
            diagnosbäraren är bosatt.
          </p>
          <p xml:id="i-7d4PqFg8eDxMLomXowykzU">
            De fåtaliga center av denna typ som redan finns i Sverige, bland
            annat för sjukdomen cystisk fibros, är mycket framgångsrika, även
            ur ett internationellt perspektiv.
          </p>
          <p xml:id="i-Cdh5mBzg1dXUySP5Kvaqeu">
            Regeringen bör snarast återkomma till riksdagen med ett förslag
            som tillgodoser intentionerna i motionen.
          </p>
        </div>
        <div type="motSignatures">
          <list>
            <item xml:id="i-2pUFweB4dRf1Ho9fqVxcVq" who="i-6NzqsXjPzSi4BTz8BKo1Rg">
              Christer Winbäck (FP)
            </item>
          </list>
        </div>
      </div>
    </body>
  </text>
</TEI>
