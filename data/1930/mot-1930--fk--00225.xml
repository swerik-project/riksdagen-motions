<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1930--fk--00225">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1930/mot_1930__fk__225/mot_1930__fk__225-001.pdf"/>
      <fw xml:id="i-YWLRQqGkNxUKnV6qm9rVqy">
        Motioner i Första kammaren, Nr 225. 1
      </fw>
      <div xml:id="i-7gzEUcAhggvckQtJYmy3Es" type="motHeader">
        <div xml:id="i-LTK7eeoUkRciBDd4FnzVBT" type="motTitle"/>
        <div xml:id="i-WcqhczPnMHRTYj1JWTht2c" type="motSubmissionInfo"/>
      </div>
      <div xml:id="i-UoT3qUL6LLoWv7WbdhgE1i" type="motBody">
        <div xml:id="i-A5REBHaMRAampEDZqFTuqW">
          <p xml:id="i-NsVvu2LKF8TEANb5JzZxN7">
            Nr 228.
          </p>
          <p xml:id="i-V6ukCqSH4hZz2z1SnrVBaY">
            Av herr Lindhagen, om förbud i vissa fall för tobaks- rökning
            1 ämbetsverk och vid sammankomster av publik natur m. m.
          </p>
          <p xml:id="i-6DFxaZZq9rzy9eSQe1xyeL">
            Med den materiella kulturens uppblomstring sättas också fröen
            till dess undergång. Detta är naturens lag och historiens vittnesbörd.
            Tobaksrökningen är en sådan dekadansföreteelse. Den har inget
            förnuftigt ändamål. Det är blott en vana, som blivit en ovana,
            vilken icke kan uppgivas. Folkhälsan även- tyras, generationernas
            livsduglighet angripes, trevnaden i samvaron förminskas och pengar,
            som borde tjäna produktiva värden, kastas bort. Vid riksdagen
            1929 påkallades av mig åtgärder från det allmännas sida mot missbruk
            bland annat av tobak. Tillfälliga utskottet förordade en vidgad
            upp- lysnings- och undervisningsverksamhet. Detta bifölls av riksdagen
            med till- lägg, på yrkande av Israel Holmgren, att denna verksamhet
            skulle befatta sig med de skadliga verkningarna av tobak. I motionen
            hade också begärts »övervägande och åtgärder för återupplivande
            av den forna upplysta folkseden att vid offentliga överläggningar
            och andra sammankomster av publik natur tobaksrökning ej må tillåtas».
            Denna punkt i motionen förbigicks alldeles av utskottet. Kanske
            fruktade utskottet att ej vinna majoritet för ett tillstyrkande,
            men blygdes att gå emot yrkandet? | Utskottets ordförande betonade
            i kammaren, att några lagstiftningsåtgärder hade utskottet icke
            velat vara med om. Utskottet föreslog endast, sade han, att man
            bör försöka genom upplysning och uppfostran förmå ungdomen att
            avstå från missbruket. Undervisningen i skolorna vore viktig.
            Skolöversty- relsens handbok om rusdrycker samt kaffe och tobak
            vore synnerligen knapp- händig i fråga om tobaken och kaffet.
            Det behövdes en utvidgning av detta kapitel såsom medicinalstyrelsen
            framhållit. Man kan väl dock medgiva, att allt detta bara blir
            spegelfäkteri och icke kan vara uttryck för någon allvarlig reformvilja.
            Riksdagen 1909 förordade, såvitt ungdomsrökningen angick, lagstiftningsåtgärder
            efter utländska förebilder. Varför passar detta icke alls 1929
            års riksdag? Är det ett uttryck för den senare riksdagens större
            dådkraft eller dess insomnande i en politiskt makt- lös tid? Den
            nyparlamentariska ivern att hänvisa karaktärsdaning till skolorna
            och låta den vuxna generationen vara ifred, är också ett dekadansens
            tidstecken. De unga äro icke lagda för sådana förmaningar. Dessa
            gå in genom det ena och ut genom det andra örat. De kanske lika
            mycket uppväcka nyfikenhet på den för- bjudna frukten. Ungdomen
            läser för övrigt icke skolöverstyrelsens handbok, den må göras
            hur vidlyftig som helst. Ingen läser den. Vad undervisningen i
            ämnet beträffar skulle det vara av ett särdeles stort intresse
            att få övervara Bihang till riksdagens protokoll 1930. 3 saml.
            66 häft. (Nr 225—0227.) 27430
          </p>
          <pb facs="riksdagen-motions-pdf/data/1930/mot_1930__fk__225/mot_1930__fk__225-002.pdf"/>
          <fw xml:id="i-16pmSrLCxJqCqtwCbbJNW1">
            2 Motioner i Första kammaren, Nr 225.
          </fw>
          <p xml:id="i-R74JNhBojKk9eoiyhdmKbJ">
            en sådan undervisning av de mestadels rökande lärarna. Man kan
            för övrigt icke heller vänta något intresse från departementen
            för riksdagsskrivelsen, då de till större delen äro besatta med
            rökare. Riksdagens skrivelse 1912, till- kommen också på mitt
            initiativ, rann fullständigt ut i sanden. Fjolårets skri- velse
            kommer att göra det om möjligt ännu grundligare, ty bakom den
            senare står hotfullt statens tobaksmonopol och folkets tilltagande
            inväxt i nikotin- bruket. Utskottets ordförande konstaterade förra
            året, att ungdomens tobaksrökning tilltagit trots skolöverstyrelsens
            handbok. Den har väl snarare ökats än minskats även bland de vuxna.
            Nu har också tillkommit nästan såsom en farsot kvin- nornas tobaksrökning.
            Äldre kvinnor, mest från överklassen, började och så följa de
            yngre exemplet. Det är synd om alla dessa små vippor och blivande
            mödrar med cigarretten i mun, mötande kavaljerens tjänstvilliga
            tändsticka. De måste visa sig mondäna och »följa med sin tid».
            Och mången känner ej till det förhållandet, att en man instinktivt
            gifter sig hellre med en flicka som säger nej vid ett sådant tillfälle
            än med ett mähä. Det är sålunda först och sist den vuxna befolkningen,
            på vilken ansvaret vilar. Såsom de gamla sjunga, kvittra de unga.
          </p>
          <p xml:id="i-6fUQmTxN8XWFTSa68V9fta">
            Här behöves någon mera handgriplig upplysningsverksamhet. Det
            kan icke vara frågan om att ingripa obehörigt i någons vanor,
            vilka var och en får själv stå för. Däremot är särdeles befogat
            och påkallat att skydda icke-rökare från andras rökning. Även
            för detta fall bör en begränsning göras i röknings- förbudet till
            sådana sammanträffanden, där även icke-rökare ha skyldighet eller
            eget intresse av att infinna sig. Detta är ock en gammal rättsuppfattning,
            som icke behöver uppväckas utan skyddas emot ett hotande förfall.
            Det var ej särdeles länge sedan oskriven lag, att vid sammankomster
            för överläggningar såväl officiella som enskilda rök- ning icke
            kunde ifrågakomma. Även på restaurangerna, åtminstone i de större
            och mera besökta, var rökning avlyst vid middagstiderna. Dessa
            goda seder hålla nu på att undergrävas av den så kallade tidsandan.
            I riksdagen exempelvis är det ännu självfallet, att det ej rökes
            i sessions- salarna och ej heller vid utskottssammanträden. Däremot
            tillåtes det vid sam- manträden med avdelningar av utskotten,
            statsutskottets avdelningar lära bolma betydligt. Numera finnes
            icke något rökfritt ställe i matsalar, sällskaps- rum och studielokaler
            m. fl. platser för gemensamt sammanträffande. I den nya partilokalen
            med sin magnifika inredning har det ansetts självfallet, att bland
            stolraderna insatts en myckenhet småbord, vart och ett försett
            med tänd- sticksställ. Dessas' betjänande synes vara bordens huvudsakliga
            uppgift och mindre den praktiska möjlighet de bereda att kunna
            lägga ifrån sig medhavda böcker eller dokument. Under mitt ledamotskap
            av andra kammaren vann jag gehör för att på sistone de tre små
            sällskapsrummen invid postvaktmästarens tambur fridlystes från
            rökning. Men sedan jag överflyttat till första kammaren, har denna
            frid-
          </p>
          <pb facs="riksdagen-motions-pdf/data/1930/mot_1930__fk__225/mot_1930__fk__225-003.pdf"/>
          <fw xml:id="i-Qt3FDrGywLjksUAdWEzn9i">
            Motioner i Första kammaren, Nr 225. 3
          </fw>
          <p xml:id="i-Frfd4KPJ9EYxHjsXqRkJCw">
            lysning åter kommit ur bruk. År 1930 har socialdemokratiska riksdagsgruppen
            vid sitt första sammanträde på mitt förslag såsom det föreföll
            mig med våldsam majoritet beslutat att vid gruppens sammanträden
            rökning icke skall få ifråga- komma. Vid gruppens sammanträden
            i partisalen komma således de många tändsticksställen att verka
            forntida minnesmärken. De böra ögonblickligen plockas bort för
            att ej inlocka andra partiers medlemmar i obehöriga frestelser.
            För övrigt skall jag ingå till de övriga partierna med inbjudan
            att följa social- demokraternas exempel. I ämbetsverken regleras
            rökningen genom bruk eller positiva föreskrifter. Sannolikt är
            den iakttagna ordningen växlande. För Stockholms rådhus gälla
            ganska stränga föreskrifter. När emellertid förmyndarkammarens
            sessionssal upplåtits till arbetsdomstolens sessioner, fann jag
            nyligen vid ett besök i salen omedelbart efter en sådan session,
            att den förra var fylld med tobaksrök. Detta kunde ej gå för sig
            och jag hoppas att rättelse skett. Det är numera nog ganska vanligt,
            att ämbetsmän röka i sina arbetsrum, över vilka de ensamma förfoga.
            Detta bör ju kunna tillåtas, då ingen annan kan få olägenheter
            därav. Emellertid må det erinras, att rummets ljusare ytor i tak
            och väggar bliva nedrökta och måste oftare renoveras än om rökning
            ej förekommit. I det enskilda livet har tobaksrökningen utsikter
            att snabbare utbreda sig. Vid bolagsstämmor, föreningssammanträden
            och folkmöten inomhus rökes det oftast betydligt. Man bör icke
            töva att även på dessa områden ingripa till all- mänhetens och
            kulturens skydd. I de flesta fall kan knappast ordning åstad-
            kommas annat än genom legala föreskrifter, meddelade i administrativ
            väg eller i mån av behov genom lag. Det finnes ju många författningar,
            som förbjuda buller, förargelseväckande beteende samt mycken annan
            ovarsamhet mot nästan. Ett skydd mot andras tobaksbruk synes vara
            lika befogat. Partimöten bruka vara bland det rökigaste som finnes.
            År 1929 hölls emel- lertid den socialdemokratiska landskongressen
            i konserthusets stora sal i huvud- staden, där rökning icke är
            tillåten. Det visade sig gå utsökt för sig, välbefin- nandet av
            den nya ordningen var allmänt, och även diskussioner och beslut
            syntes mig fördelaktigt taga intryck av den rena luften. Kommunerna
            böra ju anlägga enahanda synpunkter på sina lokaler, och kommer
            ej någon allmän författning till stånd, såsom sist ifrågasatts,
            taga kommunerna säkerligen föredöme av statens ingripande. Även
            där kan för övrigt motioneras. Behovet är lika stort. Karakteristiskt
            för den nya tidens skuggsidor var, att i möbleringen åt nämnderna
            — åtminstone fastighetsnämn- den — uti Stockholms nya stadshus
            ingick cigarrkoppar av någon stenart. De uppställdes på sessionsbordet
            i en lång slaglinje. Nu finnas de ej längre på fastighetsnämndens
            bord. Man skulle kunna ifrågasätta, att en fristad för icke rökare
            inreddes även till hotell-, restaurang- och kafélokaler. Detta
            bör dock enligt min mening ej ifrågasättas av tre skäl. För det
            första ha de, som ogärna fördraga tobaks- rökning eller i princip
            ogilla densamma, ej skyldighet eller intresse att in-
          </p>
          <pb facs="riksdagen-motions-pdf/data/1930/mot_1930__fk__225/mot_1930__fk__225-004.pdf"/>
          <fw xml:id="i-RHyGLJEeaNXzEVBRFhyaXV">
            4 Motioner i Första kammaren, Nr 225.
          </fw>
          <p xml:id="i-Lmc6Tocurp87EUowc5ctmZ">
            finna sig på dylika lokaler. För det andra är det ej meningen
            att hindra rökarna att hängiva sig åt sina invanda njutningar,
            vilket skulle för dem innebära ett lidande. För det tredje och
            framför allt skulle därigenom dessa enskilda företag och deras
            personals ekonomi äventyras. Vad som synes mig mest tala emot
            en myckenhet sociala restriktioner är att de hänsynslöst gå ut
            över oskyldiga personers försörjningsmöjligheter. Detta bör aldrig
            få ske, åtminstone ej utan fullgott vederlag. Jag tror nu att
            de ovan av mig föreslagna begränsade restriktionerna ej skola
            ekonomiskt skada cigarrhandlandena. Rökarna, som ej vidare få
            njuta sitt rökverk i vissa samlingslokaler, komma förmodligen
            att taga skadan igen genom att sedan röka så mycket ivrigare på
            de otaliga till- låtna ställena. I järnvägar och spårvagnar har
            redan hänsyn tagits för upprätthållande av de gamla tidernas hänsyn.
            Statens järnvägar synas dela lika utrymmen mellan rökare och icke
            rökare, i salongsvagnar ibland till och med större åt de senare,
            under det privatbanorna ofta reservera ett avsevärt mindre utrymme
            åt icke rökare än åt rökare. På senare tider ha emellertid i sovkupéer
            uppsatts plakat, däri med stor stil tillkännagives, att rökning
            är tillåten, varefter med liten stil tillägges så- som en förutsättning
            att alla passagerarna tillåta det. Sovkupéerna böra vara absolut
            rökfria. Nu lägger man på enskild passagerare obehaget att visa
            sig ogin, om han ej medger en begärd rökning. Jag var nyligen
            utsatt för ett dylikt obehag. Min reskamrat i en sovkupé såg den
            stora stilen »rökning tillåten» och tände sitt rökverk. Jag fäste
            milt hans uppmärksamhet på vad som stod under med liten stil och
            att jag ej var benägen tillåta rökning. Han svarade med ett spotskt
            »tack» samt ställde sig i dörren och bolmade så att röken spridde
            sig även in i sovkupén. Familjen är också en samfällighet, och
            rökfria hem böra vara ett önskemål. Detta måste dock i vår tid
            överlämnas åt den privata omtanken och kvinnornas bemödanden.
            Genom sådana åtgärder från statsmaktens sida, som ovan ifrågasatts,
            väckes eftertanke vida mer än genom den uteblivna läsningen av
            skolöversty- relsens handbok. Efterföljd och hänsyn bör växa upp
            ur dylika förebilder. Må man också besinna att särskilt i vårt
            klimat katarrer i strupe, hals och näsa äro folksjukdomar. Läkarna,
            till och med de rökande, pläga ju i sådana fall tillråda att undvika
            rökiga lokaler. Detsamma gäller för influensan. Det kan icke vara
            rätt, att personer som av plikt eller för bevakande av intressen
            måste besöka församlingar av olika slag, utsättas för dylika risker.
            En mängd insjuknanden och farsoters spridande — jag vet det även
            av egen erfarenhet — äro en följd av dylik hänsynslöshet. Det
            hemställes alltså,
          </p>
          <p xml:id="i-NFRhcMDm9GMb168q4hTiT4">
            att riksdagen ville hos Kungl. Maj:t begära övervägande av: 1)
            förbud med skäliga undantag mot tobaksrökning inom statens ämbetsverk,
            styrelser och inrättningar;
          </p>
          <pb facs="riksdagen-motions-pdf/data/1930/mot_1930__fk__225/mot_1930__fk__225-005.pdf"/>
          <fw xml:id="i-Q1CjCPLpBsb57zHLuXQKzj">
            Motioner + Första kammaren, Nr 225. 5
          </fw>
          <p xml:id="i-64eHhw6vgtasyCAZ7d43nL">
            2) åtgärder i syfte att förekomma tobaksrökning även annor- städes
            vid överläggningar och sammankomster av publik natur, samt, i
            den mån riksdagens medverkan erfordras, framläggande av förslag
            därom; och 3) ovillkorligt förbud för tobaksrökning i statsjärnvägarnas
            sovkupéer.
          </p>
          <p xml:id="i-9TMdha3THT9p3b2Vo6vRiR" type="date">
            Stockholm den 31 januari 1930.
          </p>
          <div xml:id="i-8CLaqpysErzzKgoQhw5n1P" type="signatureBlock">
            <list xml:id="i-WknmMmNXXvzrUCxdZoeL96">
              <item xml:id="i-VTEBQy2Q4SF6nkRfUoESUr" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
          <pb facs="riksdagen-motions-pdf/data/1930/mot_1930__fk__225/mot_1930__fk__225-006.pdf"/>
        </div>
      </div>
    </body>
  </text>
</TEI>
