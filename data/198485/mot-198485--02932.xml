<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198485--02932">
  <teiHeader>
    <fileDesc>
      <titleStmt>
        <title>Regional utveckling och utjämning (prop. 1984/85:115)</title>
        <author>Per-Richard Molén m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Regional utveckling och utjämning (prop. 1984/85:115)</title>
          <idno type="rdwebb">G8022932</idno>
          <rs type="number">2932</rs>
          <ref type="dokument_url_text">http://data.riksdagen.se/dokument/G8022932/text</ref>
          <ref type="dokument_url_html">http://data.riksdagen.se/dokument/G8022932</ref>
          <ref type="dokumentstatus_url_xml">http://data.riksdagen.se/dokumentstatus/G8022932</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8f78XhQUuZ8RoeUoZAueFm</idno>
            <name>PER-RICHARD MOLÉN</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person>
            <idno>r-0</idno>
            <name>ERIK OLSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="woman">
            <idno>i-7EqnaA8N82a8e94n92Ucda</idno>
            <name>INGRID HEMMINGSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-JwrrNQarYf4sbAtWECPj6i</idno>
            <name>TORE NILSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
          <person gender="man">
            <idno>i-FpwNz9bjmeyh23RqtLzYMg</idno>
            <name>PER PETERSSON</name>
            <state type="partyAffiliation" ref="Q110843">
              <desc>m</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Vf5K4o2ivdtMHkoM7Zrtse" type="signed"/>
        <correspContext corresp="i-Vf5K4o2ivdtMHkoM7Zrtse">
          <note type="signatory" corresp="i-8f78XhQUuZ8RoeUoZAueFm"/>
          <note type="signatory" corresp="r-0"/>
          <note type="signatory" corresp="i-7EqnaA8N82a8e94n92Ucda"/>
          <note type="signatory" corresp="i-JwrrNQarYf4sbAtWECPj6i"/>
          <note type="signatory" corresp="i-FpwNz9bjmeyh23RqtLzYMg"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198485/mot_198485__2932/mot_198485__2932-001.pdf"/>
      <fw xml:id="i-ELDDvmTMvTdTqveTZLtwXH">
        Motion 1984/85:2932
      </fw>
      <div xml:id="i-F4kNXa6zZFforNoChH9xzz" type="motHeader">
        <div xml:id="i-4h71BCZodRdLbUy3kkcANg" type="motTitle"/>
        <div xml:id="i-B8VstdgiCj8nwTfWoiFZ8w" type="motSubmissionInfo"/>
      </div>
      <div xml:id="i-TkXGJ6cLNCkE5d69DJNy72" type="motBody">
        <div xml:id="i-AmcYyUA6KTohCqbcKaK5Lr">
          <p xml:id="i-HXMkqyKsTPnhEiCaMSSsxn">
            Per-Richard Molén m. fl. Regional utveckling och utjämning (prop.
            1984/85:115)
          </p>
          <p xml:id="i-2xr2qSBxzJPxwRVsTEiPS3">
            I sin proposition 1984/85:115 Regional utveckling och utjämning
            föreläg- ger regeringen riksdagen förslag till regionalpolitik
            för åren 1985/86 till 1988/89.
          </p>
          <p xml:id="i-PGtjYifH3nHPVrLT7U1RmK">
            1. Den socialdemokratiska regeringens regionalpolitik
          </p>
          <p xml:id="i-GNXM2BpovG1Yse8nrjpHkZ">
            Förväntningarna på regeringens regionalpolitiska proposition
            var höga. Besvikelsen över dess innehåll blev därför desto större
            när förslaget lades på riksdagens bord. Några egentliga nyheter
            presenterades inte. Detta kan man av naturliga skäl inte heller
            vänta sig av företrädare för ett parti, som under de senaste tre
            åren höjt så många skatter, som inte bara varit riktade mot löntagarna,
            utan även mot företagen inom stödområdet. Regeringen hann knappast
            träda till förrän en skatt genomdrevs som avtappar de norrländska
            vattenkraftsföretagen på hundratals miljoner kronor. Den kemiska
            industrin i Norrland — varav vissa delar har dålig lönsamhet —
            fölorade på vattenkrafts- skatten resurser önskvärda för höjning
            av lönsamheten. Skogsindustrin som är en av Norrlands basindustrier,
            har förutom vattenkraftsskatten drabbats av andra skatter, som
            haft en återhållande effekt på nyinvesteringar och sysselsättning.
            Löntagarfondernas införande — ett led i regeringens socialiseringsarbete
            — har inte lett till någon industriell expansion. Fondskatterna
            har — som man redan från början befarade — drabbat mindre och
            medelstora företag i större utsträckning än de stora, som har
            helt andra möjligheter att omdisponera sina vinstmedel så att
            de undviker avgifter till löntagarfonderna. Norrländska företag
            med svag lönsamhet och låg soliditet avtappas nu på medel som
            de själva skulle behöva för sin verksamhet. Fondskatterna samlas
            upp i bl. a. Norrfonden och placeras i aktier, huvudsakligen i
            företag som har sin verksamhet i de mera expansiva områdena, till
            vilka inte Norrlandslänen räknas. Bensinskattehöjningen med 50
            öre per liter bensin och kilometer- skattens motsvarande anpassning,
            har högst avsevärt fördyrat de enskilda personernas och företagens
            transporter till och från Norrland, där avstånden är långa och
            pendlingen mellan arbete och bostad gäller åtskilliga mil varje
            arbetsdag. Regeringens snabba agerande i samband med nedläggningsbeslutet
            av Uddevallavarvet och utfästelser om miljardstöd står med undantag
            för satsningarna i de speciella malmfältskommunerna i Norrbotten
            i bjärt kontrast till viljan att lösa de mycket svåra regionalpolitiska
            problemen i
          </p>
          <pb facs="riksdagen-motions-pdf/data/198485/mot_198485__2932/mot_198485__2932-002.pdf"/>
          <fw xml:id="i-BrfGBwp5NFLU63NidMBfiU">
            Mot. 1984/85:2932 6
          </fw>
          <p xml:id="i-BHTvcuFTyuDDVebsMFF9nk">
            Norrlandslänen. Någon påtaglig initiativkraft från regeringens
            sida har inte kunnat noteras för att t. ex. lösa de svåra problem
            som människorna i Timrå kommun för närvarande upplever på grund
            av nedläggningen av Gullfiber. Det socialdemokratiska partiets
            beslut att tillsätta en egen utredning med uppgift att skyndsamt
            framlägga förslag om miljardstöd till storstadsregio- nerna, är
            även det ett talande bevis för den socialdemokratiska regeringens
            bristande intresse för Norrlandsproblemen. Taktiska överväganden,
            var det finns mest röster och mandat att vinna i den kommande
            valrörelsen, är olustiga inslag i det politiska arbetet som socialdemokraterna
            bedriver. Uppenbarligen konstaterar man inom det socialdemokratiska
            partiet, att det är mera lönsamt att bedriva regionalpolitik på
            västkusten och i storstadsre- gionerna, där möjligheterna till
            mandatvinster är större. Slutligen är det värt att notera, att
            regeringens nyligen fattade beslut att generellt för hela landet
            begränsa företagens möjligheter att använda sina investeringsfonder,
            kom- mer att fördyra det norrländska näringslivets investeringar
            i nya maskiner och ny teknik. Socialdemokraternas förslag om nedläggning
            av sjöbefälsskolan i Härnö- sand och hotet om nedläggningen av
            lärarhögskolan i samma stad är också sorgliga inslag i en socialdemokratisk
            regionalpolitik. Den nuvarande regionalpolitiken har i sina huvuddrag
            varit oförändrad sedan mitten av 1960-talet. Godstransportstödet
            tillkom några år senare. Allt flera samhällsorgan har kommit att
            engagera sig i regionalpolitiskt arbete. Nya tjänster tillkommer
            på löpande band. De administrativa kostnaderna för regionalpolitiken
            har ökat. Trots den anmärkningsvärt stora ökningen av byråkratin
            på regionalpolitikens område, har inte regeringen som huvudansvarig
            klart för sig konsekvenserna av förslagen i sin regionalpo- litiska
            proposition. Industridepartementet har, som framgår av propositionen,
            ”inlett en kartläggning av hur väl företagen känner till det industri-
            och regionalpolitis- ka stödet, i vilken omfattning de utnyttjas
            och vad företagen anser om stödens utformning i relation till
            företagens behov. Syftet med denna undersökning är bl.a. att erhålla
            underlag för eventuell omprövning av stödformerna.” Industriministerns
            bedömning, som delas av hela regering- en, är avslöjande för regeringens
            brist på engagemang och vilja att forma en regionalpolitik som
            är värd namnet. Att under tre år tala sig varm för regionalpolitiken
            på möten, seminarier och konferenser, skapar förväntning- ar och
            förhoppningar hos dem som bor i Norrlandslänen. Att sedan strax
            före valet lägga fram regionalpolitiska förslag, som man inte
            vet om de tillgodoser företagens behov, är ett skrämmande bevis
            på ekonomiskt lättsinne och likgiltighet för de människor i det
            regionalpolitiska stödområdet som ingenting hellre vill än att
            förbättra sin livssituation. Regeringens förslag är också en besvikelse
            för alla de människor som gärna önskar flytta tillbaka till Norrland.
          </p>
          <pb facs="riksdagen-motions-pdf/data/198485/mot_198485__2932/mot_198485__2932-003.pdf"/>
          <fw xml:id="i-FvCSFCN9gUtbToKr8ieazr">
            Mot. 1984/85:2932 +
          </fw>
          <p xml:id="i-T2crJYCvrAstEi9nimKV29">
            2. Utvecklingen i Norrlandslänen
          </p>
          <p xml:id="i-GFD9qhKP5JymuzEeiLb4Sb">
            Med undantag för några år på 1970-talet har sysselsättningen
            visat på en klart ogynnsammare utveckling inom stödområdet. Industrisysselsättningen
            inom stödområde A kommer enligt länsstyrelsernas prognoser att
            minska dubbelt så fort som inom övriga delar av stödområdet. Prognoserna
            visar också att sysselsättningen inom den offentliga sektorn inte
            längre kommer att balansera den ständigt pågående minskningen
            av antalet arbetstillfällen inom jord- och skogsbruk. Åldersfördelningen
            blir alltmer ogynnsam. På många platser är andelen personer som
            är 65 år och äldre snart uppemot 30 96. Underskottet på kvinnor
            — speciellt i fruktsam ålder — ökar. Det föds i genomsnitt 68
            barn när 100 personer dör. Det pågår en snabb utflyttning av personer
            i arbetsför ålder. Inom jordbruket är uppemot två tredje delar
            av jordbrukarna 60 år eller äldre. Utvecklingen är med andra ord
            dyster. Kraftåtgärder, nya grepp, okon- ventionella lösningar
            befriade från socialdemokratiska doktriner är nödvän- diga.
          </p>
          <p xml:id="i-Ebknkf8ELhznua45gA9nJH">
            3. Grunden för en annan regionalpolitik
          </p>
          <p xml:id="i-PUumrMLkXtkY7xrQioE35b">
            Erfarenheten har visat att den bästa regionalpolitiken kunde
            bedrivas under de år då svensk ekonomi präglades av tillväxt,
            då näringsliv och enskilda personer inte var omgärdade av regleringar
            och belastade av den mängd av skatter och avgifter som i dag är
            så karakteristiska för Sverige. Ett positivt näringsklimat, där
            inte nya kontroller utan ökad frihet för företagare är statsmakternas
            rättesnöre, skulle otvivelaktigt bidra till en ökad industrialisering,
            inte bara i de expansiva regionerna utan även i Norrlandslänen.
            Skattesystemet måste förändras från grunden. Det moderata skatteförslaget
            om en sänkning av marginalskatten till 40 76 kommer att öka löntagarnas
            benägenhet att ta kommersiella risker. Det blir då inte längre
            så svårt att få tillgång till det egna kapital som utgör grundförutsättningen
            för att starta företag. Kapitalbeskattningen hämmar också näringslivets
            utveckling.
          </p>
          <p xml:id="i-6rCZovVc3uHrXkKCkTLmxj">
            3.1 Kommunala och landstingskommunala insatser
          </p>
          <p xml:id="i-97ddbZ36tmndmsizYoexXx">
            Norrlandslänens med få undantag starka socialdemokratiska dominans
            i kommuner och landsting utgör ett starkt hinder för en mera marknadsekono-
            miskt präglad regionalpolitik. De kommuner och landsting i Norrland
            som har ett starkt borgerligt inslag är utmärkta exempel på områden
            som präglas av företagande och utveckling. Den starka tilltron
            till den offentliga sektorns möjligheter och den i grunden misstänksamma
            inställningen till privat företagande, som inte minst har kommit
            till uttryck i de förbehållningslösa tillstyrkandena av förslagen
            från kommissionen mot ekonomisk brottslighet från de flesta norrländska
          </p>
          <pb facs="riksdagen-motions-pdf/data/198485/mot_198485__2932/mot_198485__2932-004.pdf"/>
          <fw xml:id="i-4HGhzBiooHnQ27Yhk7GFCX">
            Mot. 1984/85:2932 8
          </fw>
          <p xml:id="i-F4HrHGMSPvw7vKsFG5kVcJ">
            länsstyrelsernas, kommunernas och landstingens sida, bidrar inte
            till att skapa ett gott företagsklimat. Kommunal- och landstingsrådens
            bristande insikter i företagandets villkor underlättar inte heller
            utvecklingen i Norrland. De stora kommunerna och landstingen med
            miljardomslutningar i sina budgeter ställer i dag stora krav på
            administrativa färdigheter hos de ledande förtroendemännen. Krav
            på företagsledarutbildning hos de norrländska kommunal- och landstingsråden
            är lika rimliga att ställa som krav på utbildning av de norrländska
            företagarna. Vidare finns det anledning att efterlysa initiativ
            från kommunal- och landstingspolitiker för att överföra kommunala
            arbetsuppgifter till enskilda företagare, eftersom det skapar
            ett företagsklimat och företagartraditioner, som vi i dag saknar
            på alltför många platser i denna del av Sverige. Effektivare förvaltning
            av kommunal verksamhet kan ge oss lägre kommu- nalskatter och
            därmed en förbättrad konkurrenssituation för företagen och ett
            större inkomstnetto hos löntagarna. Många av våra regionalpolitiska
            problem kan vi själva avhjälpa om vi beslutar oss för att ställa
            upp och utveckla marknadsekonomin i Norrland. Att bara ropa på
            stöd är i längden en missriktad politik som bedövar initiativkraft
            och uppslagsrikedom. Stöd skall endast vara hjälp till själv-
            hjälp.
          </p>
          <p xml:id="i-WzmWCrDz6e2JxLvsDCUZNL">
            3.2 Regionalpolitiska handikapp
          </p>
          <p xml:id="i-AM4t7nZp8JFgmLMVuRdL6p">
            De regionalpolitiska handikappen har under en lång tid varit
            de långa avstånden och det strängare klimatet som med nuvarande
            regler för ventilation etc. kräver högre kostnader för uppvärmning
            och industribyggna- tion. Norrlandslänen har fram till nu kunnat
            erbjuda företagen den arbetskraft de efterfrågar, men utflyttningen
            av personer i arbetsför ålder — speciellt ungdomar — har brandskattat
            de norrländska arbetskraftstillgångarna. Försämringen av servicen
            i de små samhällena, den vanligtvis högre kommunalskatten i Norrlandskommunerna,
            de långa resorna till släkt och vänner i andra delar av Sverige
            kompenseras inte av de många fördelar som trots allt ett boende
            i Norrland kan erbjuda. Skattesystemet diskriminerar företagen
            i Norrland när de skall söka personer för nyckelbefattning. Möjligheterna
            att erbjuda bägge makarna arbete på en plats är synnerligen begränsade.
            Skulle en person med lön på 200 000 kr. med en förvärvsarbetande
            maka med en lön på 150 000 kr. ta anställning i en mindre Norrlandsort,
            så måste arbetsgivaren för att kompensera inkomstbortfallet för
            den andra maken, för vilken inget arbete kan erbjudas, betala
            en lön som ligger uppemot 600 000 kr. Företagen i Norrland med
            konstaterat lägre lönsamhet har givetvis inte råd att betala sådana
            löner, varför de tvingas anställa personer som inte är lika kvalificera-
          </p>
          <pb facs="riksdagen-motions-pdf/data/198485/mot_198485__2932/mot_198485__2932-005.pdf"/>
          <fw xml:id="i-C1zNjmWs7YEgoRYTg26wWc">
            Mot. 1984/85:2932 9
          </fw>
          <p xml:id="i-83DwEm6R3V8Krtgik8yso6">
            de som de som kan knytas till företagen i de expansiva regionerna.
            På sikt leder en sådan utveckling till sämre överlevnadschanser
            för företagen och därmed också till förlust av arbetstillfällen.
            Dagens regionalpolitik och den av regeringen föreslagna regionalpolitiken
            är i ytterst begränsad utsträckning inriktad på att komma till
            rätta med de primära regionalpolitiska handikappen. Avståndshandikappet
            är möjligen i viss mån tillgodosett med befintligt godstransportstöd,
            men detta har under årens lopp ständigt utsatts för förändringar
            och begränsningar, vilket lett till att företagen inte på ett
            mera avgörande sätt tar hänsyn till transportstödet i sina investeringskalkyler
            och lokaliseringsbeslut. Det av regeringen föreslagna persontransportstödet
            kommer att ha en ytterst begränsad regionalpolitisk effekt. Det
            finns bl. a. en uppenbar risk för att Linjeflyg och SAS kommer
            att beakta rabatten i sin prissättning, vilket kommer att leda
            till höjningar av befintliga biljettpriser. Det administrativa
            arbetet som persontransportstödet kommer att ge upphov till gör
            det samhällsekonomiskt olönsamt. Föreslagna medel — 24 milj. kr.
            — bör därför komma bättre till användning i annat regionalpolitiskt
            arbete. Andra former för kostnadssänkande åtgärder i Norrlandslänen
            — lägre teletaxor, lägre bensin- och energiskatter — som skulle
            ha en positiv inverkan på näringslivets utveckling lyser med sin
            frånvaro. Likaså saknas en analys av den solidariska lönepolitikens
            negativa inverkan på löne- och kostnadsstruk- turen hos företagen
            i Norrlandslänen. Den regionalpolitiska utredningens förslag att
            underlätta rekryteringen till kvalificerade tjänster har regeringen
            avvisat, trots att detta, som tidigare nämnts, är ett av Norrlandslänens
            allvarligaste handikapp. För att underlätta rekryteringen av kvalificerad
            personal, hade det varit synnerligen välmotiverat och betydligt
            mera angeläget att komma med ett förslag som löser detta allvarliga
            problem än den passiva höjningen av exempelvis sysselsättningsstödet,
            som regeringen föreslagit. Det finns i sammanhanget all anledning
            att fästa uppmärksamhe- ten på de medel regeringen själv under
            1984 avsatte för att ge statliga befattningshavare en högre lön
            än vad det statliga lönesystemet kan erbjuda. Motivet för detta
            var att undvika att förlora duglig arbetskraft.
          </p>
          <p xml:id="i-JZeg5Sx7S8xx1zrXALQ1SD">
            4. Sverige behöver Norrland
          </p>
          <p xml:id="i-JQ34yT7ZCUoM6v1VTswD1u">
            Betydande samhällskapital är investerat i Norrlandslänen. Stora
            kultur- värden står på spel i den pågående befolkningsflyttningen.
            Turism- och rekreationspolitiska liksom försvarspolitiska motiv
            ställer krav på nationell uppslutning för att lösa Norrlandslänens
            problem. Naturtillgångar i form av skog, mineral och vattenkraft
            i Norrland utgör så stora värden för det svenska folkhushållet
            att det är en angelägenhet för alla att bidra till en lösning
            av Norrlandsproblemen. Den hittillsvarande regionalpolitiken har
            inte haft åsyftad verkan. Problemen återstår att lösa. Den regionalpolitiska
            propositionen behandlar endast vissa delar av
          </p>
          <pb facs="riksdagen-motions-pdf/data/198485/mot_198485__2932/mot_198485__2932-006.pdf"/>
          <fw xml:id="i-NbBMeTn7fD73xtSw3dZwM9">
            Mot. 1984/85:2932 10
          </fw>
          <p xml:id="i-TnDjznkqRZTvVB7Qao8vZE">
            regionalpolitiken. Regeringens förslag på jordbrukets område
            har ännu inte bekantgjorts. Det speciella stöd som utgår till
            Norrlandsjordbruket har stor regionalpolitisk betydelse och borde
            ha presenterats samtidigt med övriga förslag. Likaså borde regeringens
            förslag till åtgärder i Uddevallaregionen ha kunnat beskrivas
            mera ingående, i synnerhet som de på ett påtagligt sätt konkurrerar
            om tillgängliga medel för regionalpolitisk verksamhet. Rege- ringens
            förslag på teleområdet, som bl. a. innefattar betydande investeringar
            i data- och telekommunikation, borde också ha fogats in i sitt
            regionalpolitis- ka sammanhang. Allt detta skulle ha bidragit
            till en rationellare och bättre handläggning av regionalpolitiken.
            Besluten skulle därmed också kunnat bli bättre.
          </p>
          <p xml:id="i-ACpwd53EuPq7EUYg7PXbPC">
            5. Alternativ regionalpolitik
          </p>
          <p xml:id="i-FBBkeFcPwaR2yrYfBwDxWs">
            En levande landsbygd måste vara ett av de mera angelägna och
            eftersträ- vansvärda målen för svensk regionalpolitik. Den ogynnsamma
            åldersstrukturen inom jordbruket kräver snabba åtgär- der. En
            ny generation måste omedelbart ges ekonomiska förutsättningar
            att ta över jordbruket. Moderata samlingspartiets förslag om sänkning
            av skogsvårdsavgiften från 0,8 96 till 0,3 9 är ett steg i rätt
            riktning. Knytningen mellan jord- och skogsbruk har alltid gett
            jordbrukets arbetskraft en stabil bas för sin utkomst. Men med
            den jordbrukspolitik som förts sedan slutet av 1960-talet har
            förutsättningarna successivt försämrats. Skattesystemets förändringar
            har gjort att en normalbeskattad grundinkomst från skogsbruket
            har övergått till att bli en högbeskattad marginalinkomst, som
            inte ens mildras om skogskonton används. Det behövs, förutom en
            annan skattepolitik, en ny jordbrukspolitik för norrländskt jord-
            och skogsbruk. Prisregleringen på jordbruksfastigheter hämmar
            utbudet och bör avskaffas. En avreglering som leder till en ökad
            omsättning av skogsmark på den öppna marknaden och en uppmjukning
            av reglerna för handel med skogsmark mellan fysiska personer är
            eftersträvans- värd. Förvärvstillstånden för fysiska personer
            bör avskaffas. Den enskilda individens förfogandefrihet skall
            garanteras av fri fastighetsmarknad. Denna typ av åtgärder är
            alldeles speciellt angelägen av regionalpolitiska skäl. I övrigt
            är det kommunalskatter och arbetsgivaravgifter som är betungan-
            de för jordbrukare. Sänkta egenavgifter bör kunna vara en väg
            som skall kunna leda fram till att en ny generation kan ta över
            jordbruket. Ungdomar kan ånyo få sysselsättning i Norrland, bidra
            till en ökad familjebildning och därmed på sikt till en stabilare
            och mera balanserad befolkningsutveckling. Det norrländska jordbrukets
            produktion kan åstadkomma en bättre balans mellan produktion och
            konsumtion av livsmedelsprodukter i Norr- landslänen. Någon större
            och mera avgörande inverkan på det nuvarande livsmedelsöverskottet
            i Sverige kan aldrig norrländskt jordbruk få. Det s. k. Norrlandsstödet
            till jordbruket bör således utvidgas.
          </p>
          <pb facs="riksdagen-motions-pdf/data/198485/mot_198485__2932/mot_198485__2932-007.pdf"/>
          <fw xml:id="i-Trz4JLwnAPosnouCLEL5MT">
            Mot. 1984/85:2932 1
          </fw>
          <p xml:id="i-28mBfLC62UXL28ULE3ScoP">
            5.1 Klimatberoende åtgärder
          </p>
          <p xml:id="i-3meh7A4GA5FgHYer3dh4eV">
            Merkostnaderna för uppvärmning, för uppförande av kontors- och
            industrifastigheter bör kompenseras. Ett lägre elpris, förslagsvis
            ett slopande av den av regeringen nyligen genomförda skattehöjningen
            med 3 öre per kilowattimme kan vara en lämplig åtgärd.
          </p>
          <p xml:id="i-Y5XrAWkKTdLES3QVtPtQE8">
            5.2 Tillgång till ny teknik
          </p>
          <p xml:id="i-3q5UQ9jgLQDhXo7c9ypdF4">
            De stora avstånden och det glesare företagsbeståndet i stödområdet
            försvårar samutnyttjandet av dyra och tekniskt avancerade maskiner.
            Stöd för täckande av merkostnader för lägre utnyttjandegrad av
            tillgängliga maskiner och stöd för anskaffning av avancerad teknik
            är regionalpolitiskt angeläget.
          </p>
          <p xml:id="i-BNGgjx6xh1PkKRo6ESbCkT">
            5.3 Åtgärder för att underlätta rekrytering till kvalificerade
            tjänster inom stödområdet
          </p>
          <p xml:id="i-FnccYe4Hy8rbEUasba4Hk9">
            Som tidigare nämnts har svårigheterna att till de enskilda företagen
            knyta kvalificerad personal ökat i takt med att marginalskatterna
            höjts. Det är i dag nödvändigt att bägge makarna arbetar om familjen
            skall ha en önskad levnadsstandard och ej behöva komma i åtnjutande
            av bidrag. Detta är en konsekvens av det svenska skattesystemet
            som alldeles speciellt drabbar de mindre expansiva regionerna
            och som leder till större skillnader i lönsamhet och konkurrenskraft
            hos företagen inom stödområdet och i de expansiva regionerna.
            En önskvärd regionalpolitisk åtgärd kanske vore att ge skatteenheterna
            vid länsstyrelserna tillstånd att medge en sänkning av den kvalificerade
            befattningshavarens statsskatt förslagsvis under en period av
            fem år. De av regeringen beviljade förbättringarna av skattesituationen
            för utländska forskare kan också det var en framkomlig väg för
            att lösa rekryteringsproble- men i stödområdet. En annan metod
            kan vara att tillämpa en itudelning av den förvärvsarbe- tande
            makens inkomst. Härigenom kommer man också runt det bekymmer-
            samma marginalskatteproblemet.
          </p>
          <p xml:id="i-DN4j6L5WiPJ7oYFQsVNKGM">
            6. Ett års uppskov med regionalpolitiska beslut
          </p>
          <p xml:id="i-7SaMGzrnyy38Li8M3Ae4QJ">
            Den nuvarande regionalpolitiken, som av regeringen i huvudsak
            föreslås bli prolongerad för en ny treårsperiod, leder inte till
            att de regionalpolitiska målen uppfylls. Regeringen är inte —
            som tidigare påpekats — själv övertygad om effekterna. I annat
            fall skulle inte industriministern ha föranstaltat om en särskild
            studie av stödens effekter på företag och på regionala obalanser.
            Alla regionalpolitiska åtgärder — på näringslivets och jordbrukets
            område — bör sammanvägas. Detta har inte regeringen gjort. Väsentliga
            delar av
          </p>
          <pb facs="riksdagen-motions-pdf/data/198485/mot_198485__2932/mot_198485__2932-008.pdf"/>
          <fw xml:id="i-Am4piXPzVgq8T7LZmDw7Rc">
            Mot. 1984/85:2932 12
          </fw>
          <p xml:id="i-HMekRradaQZoBM9GZgKMvH">
            regionalpolitiken — turism, satsningen i Uddevallaregionen och
            jordbrukspo- litiken — har ännu inte offentliggjorts. Lokaliseringsbidragen
            kan i framtiden tänkas komma till användning för att underlätta
            övergången till ny teknik nödvändig för företagens överlevnad.
            Lokaliseringslånen kan med fördel ersättas av lån, beviljade av
            kreditinsti- tuten. Anslagen till övriga lokaliseringsstöd — offertstöd,
            lån till regionala investmentbolag, investeringsbidrag, sysselsättningsstöd,
            nedsatta socialav- gifter med undantag för malmfältskommunerna
            — kan lämpligen ersättas av ett utvidgat stöd för att underlätta
            generationsväxlingen inom jordbruket, sänka energikostnaderna
            och underlätta rekryteringen av personer för nyckelbefattningar
            i enlighet med vad som tidigare skisserats i motionen. Regeringens
            regionalpolitiska förslag kan sålunda inte i sin nuvarande form
            läggas till grund för ett riksdagsbeslut. En förnyad utredning
            bör tillsättas som skyndsamt omprövar stödformernas effekter och
            utgör under- lag för en ny proposition om regionalpolitiken under
            våren 1986.
          </p>
          <p xml:id="i-D7L1ocYUHC8mt7Hf5bDACw">
            7. Hemställan
          </p>
          <p xml:id="i-SjWNXaUJTbgquFjnDtcSmJ">
            Med åberopande av det ovan anförda hemställs 1.att riksdagen
            avvisar regeringens förslag till regionalpolitiska åtgärder, 2.
            att riksdagen begär att regeringen återkommer våren 1986 med ett
            nytt regionalpolitiskt förslag, 3. att riksdagen som sin mening
            ger regeringen till känna vad som i motionen anförts.
          </p>
          <p xml:id="i-Kk3zfR8MXj1B2DYfsiaJMs" type="date">
            Stockholm den 20 mars 1985
          </p>
          <p xml:id="i-RYRTdoZqjZtyBeE7tsqn58">
            PER-RICHARD MOLÉN (m) ERIK OLSSON (m) TORE NILSSON (m) INGRID
            HEMMINGSSON (m) PER PETERSSON (m)
          </p>
        </div>
      </div>
    </body>
  </text>
</TEI>
