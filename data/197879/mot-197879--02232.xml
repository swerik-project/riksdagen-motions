<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197879--02232">
  <teiHeader>
    <fileDesc>
      <titleStmt>
        <title>med anledning av propositionen 1978/79:119 om vissa frågor rörande forskning och forskarutbildning</title>
        <author>av Thorbjörn Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av propositionen 1978/79:119 om vissa frågor rörande forskning och forskarutbildning</title>
          <idno type="rdwebb">G2022232</idno>
          <rs type="number">2232</rs>
          <ref type="dokument_url_text">http://data.riksdagen.se/dokument/G2022232/text</ref>
          <ref type="dokument_url_html">http://data.riksdagen.se/dokument/G2022232</ref>
          <ref type="dokumentstatus_url_xml">http://data.riksdagen.se/dokumentstatus/G2022232</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-P4Whrc3PQ9jPwPpdLqCHem</idno>
            <name>CLAES ELMSTEDT</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Ki8BXCebma4Cx5CBFDs2LW</idno>
            <name>THORSTEN LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-FcSHwyiPoR4KQVGMkW2y5K</idno>
            <name>ANNA-LISA NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-38fof3HHcr7gkdu1y3sCPK</idno>
            <name>CHRISTINA ROGESTAM</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIK LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-SU3GVVoAF9WBfUSn5nRE5m</idno>
            <name>EINAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-WHymNkDpzAR2nWtNFkNShs</idno>
            <name>ANNA ELIASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Gyc9UE7X1h2HWPZH1jWRaC" type="signed"/>
        <correspContext corresp="i-Gyc9UE7X1h2HWPZH1jWRaC">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-P4Whrc3PQ9jPwPpdLqCHem"/>
          <note type="signatory" corresp="i-Ki8BXCebma4Cx5CBFDs2LW"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="i-FcSHwyiPoR4KQVGMkW2y5K"/>
          <note type="signatory" corresp="i-38fof3HHcr7gkdu1y3sCPK"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="r-0"/>
          <note type="signatory" corresp="i-SU3GVVoAF9WBfUSn5nRE5m"/>
          <note type="signatory" corresp="i-WHymNkDpzAR2nWtNFkNShs"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197879/mot_197879__2232/mot_197879__2232-001.pdf"/>
      <fw xml:id="i-993KVoLfneRWWvGpDCWzpB">
        Motion 1978/79:2232
      </fw>
      <div xml:id="i-RfQBuFXFrYnBvZnhwVLpYp" type="motHeader">
        <div xml:id="i-PTzst2FgFYYcVzZfgT4xPH" type="motTitle"/>
        <div xml:id="i-VX1K3TnemJMsSqCBwHY7Lw" type="motSubmissionInfo"/>
      </div>
      <div xml:id="i-F2BUtZr3B8JAiJN5EVMGH6" type="motBody">
        <div xml:id="i-L8a8FhjFJu1Wx8XQp8dbfj">
          <p xml:id="i-64aAe51Ed9TxBPs9Zu1qrC">
            av Thorbjörn Fälldin m. fl. med anledning av propositionen 1978/79:119
            om vissa frågor rörande forskning och forskarutbildning
          </p>
          <p xml:id="i-WtRWem9qNQEZcTGxvYNuEP">
            Utgångspunkter
          </p>
          <p xml:id="i-HMC12DXXrehNv7CNTZSgHy">
            Samhällets engagemang inom forskningspolitiken har under en följd
            av år varit föremål för intensiv uppmärksamhet. Från centerpartiets
            sida har vi hävdat vikten av en ökad målmedvetenhet i forskningspolitiken.
            I detta sammanhang har vi understrukit nödvändigheten av att i
            riksdagen på ett mera samlat sätt behandla de forskningspolitiska
            frågorna. Denna samord- ning är nödvändig bl.a. med tanke på den
            stora splittring som nu förekommer när det gäller anslagsgivning
            och styrning av forskningen. Centerpartiet redovisade dessa ståndpunkter
            i en partimotion till riksdagen 1973. Folkpartiet och moderata
            samlingspartiet anslöt sig till centerkravet, men motionen avvisades
            av riksdagen (motion 1973:1266, UbU 1973:19). Till 1974 års riksdag
            återkom vi med motion i denna fråga, motionen väcktes gemensamt
            av centerpartiet och folkpartiet (motion 1974:1372). Där fram-
            hölls att forskningen har stor betydelse för samhällets sociala,
            teknologiska och ekonomiska utveckling. Behovet av prioritering
            mellan olika forsknings- områden underströks. Det hävdades vidare
            att riksdagens inflytande härvid- lag måste stärkas. I motionen
            1974:1372 begärde vi bl.a. att det skulle utarbetas ett forskningspolitiskt
            handlingsprogram, vilket skulle ange dimensionering, mål, inriktning
            och finansiering av forskningsinsatserna. Programmet skulle syfta
            till att utgöra grundval för riksdagens beslut i forskningsfrågor,
            förstärka riksdagens ställning och inflytande på området och underlätta
            forskningsre- sultatens utnyttjande. Riksdagen biföll i stort
            denna motion (UbU 1974:37). Mot denna bakgrund gavs även forskningsrådsutredningen
            tillläggsdirek- tiv. Propositionen 1978/79:119 om vissa frågor
            rörande forskning och forskar- utbildning är således i väsentliga
            avseenden ett resultat av centerpolitiska initiativ i riksdagen.
            Vi ser med tillfredsställelse att riksdagen nu kommer att få samlade
            redogörelser för forskningspolitiken och en möjlighet att på ett
            övergripande sätt fatta beslut såväl om den allmänna inriktningen
            av forskningen som möjlighet att peka på särskilda områden som
            bedöms angelägna. Självfallet kan det aldrig ankomma på riksdagen
            att i detalj ge synpunkter och heller inte att ta ställning till
            de vetenskapliga metoderna. För centern är sambandet mellan forskningen
            och de samhälleliga utvecklingsmålen en viktig utgångspunkt. Forskning
            och kvalificerad utbild-
          </p>
          <p xml:id="i-CC7zfYQDyFPWW6iGcjGTCa">
            1" Riksdagen 1978179. 3 saml. Nr 2231-2234
          </p>
          <pb facs="riksdagen-motions-pdf/data/197879/mot_197879__2232/mot_197879__2232-002.pdf"/>
          <fw xml:id="i-WX5cK7EdpdrK9KZtMD7bT1">
            Mot. 1978/79:2232 4
          </fw>
          <p xml:id="i-RaUFQ9hv31YhHRvuX7Cr7E">
            ning av det slag som forskarutbildningen representerar är av
            avgörande betydelse för de flesta av samhällets funktioner. Det
            är därför av grundläg- gande betydelse att forskningsverksamheten
            vid universitet och högskolor tryggas. Exempel från snart sagt
            varje område av samhällelig verksamhet kan belysa detta. Förmågan
            att genom eget forsknings- och utvecklingsarbete förnya vårt näringsliv,
            liksom förmågan att på ett kvalificerat sätt tillgodogöra sig
            forskningsresultat från andra håll i världen, är en produktionsfaktor
            vars betydelse snabbt ökar i samband med att traditionellt starka
            branscher måste omstruktureras eller läggas ned. Möjligheterna
            att på rätt sätt lösa problem av social, administrativ eller kulturell
            karaktär som faller inom den offentliga servicens område är beroende
            av ett väl bearbetat vetenskapligt faktaunder- lag. Satsningar
            på forskning och forskarutbildning kan därför i stor utsträck-
            ning betraktas som investeringar i ordets vidaste bemärkelse.
            Sådana investeringar i kunskap ger avkastning i form av ökad ekonomisk
            konkur- renskraft, tryggare sysselsättning, bättre hushållning
            med resurserna för offentlig konsumtion och ökad välfärd. Samtidigt
            bör understrykas vikten av att forskningen inte eftersätts där
            nyttoresultat är svåra att mäta. Näringsliv, organisationer och
            förvaltning är i högre grad än någonsin tidigare beroende av forskningens
            och forskarnas medverkan då det gäller att trygga en sund utveckling
            och återställa inre och yttre balans i det svenska samhället.
            Detta innebär att forskningens roll i samhället måste öka, samtidigt
            som forskarnas ansvar gentemot samhället växer. I propositionen
            söker departe- mentschefen på traditionellt sätt skilja mellan
            metod och analys, som skall styras av inomvetenskapliga kriterier,
            och forskningens ämnesmässiga inriktning, över vilken även andra
            bedömningar skall ha inflytande. Erfa- renheten visar att det
            ingalunda alltid går att dra en skarp gräns mellan dessa dimensioner
            av forskningsarbete. Lika litet är det möjligt att dra en gräns
            ”nedåt”, mellan originell forskning och tillgodogörandet och utnyttjandet
            av andras forskningsresultat för nya ändamål. Det ”inomvetenskapliga”
            behö- ver inte innebära något slutet; en viktig möjlighet för
            forskarna att vidga sitt inflytande över den vetenskapliga verksamheten
            ligger just i att förmedla förståelsen för forskningsuppgifterna
            och de vetenskapliga metoderna till vidare skikt inom det svenska
            samhället. Det gäller här att starkt öka intressentkretsen med
            inte endast en eller annan intresseorganisation. Kunskaperna om
            och intresset för forskningens arbete, villkor och resultat måste
            spridas till stora grupper i vårt land. Forskarna vore minst av
            allt betjänta av att forskningsarbetet, till skillnad från verksamheten
            inom andra sektorer, skulle bedrivas utan krav från samhället
            sida. Betraktar man forskningssatsningarna som viktiga framtida
            investeringar för att vidga och vidmakthålla kunskap, måste också
            resursfrågan vid våra forskningsinstitutioner hanteras rationellt.
            Ingen skulle komma på tanken att installera dyrbara maskiner utan
            att samtidigt trygga service och underhåll. En satsning på de
            mera iögonfallande delarna av forskningsapparaten — tillkomsten
            av nya forskartjänster, satsningen av projektmedel — mister sin
          </p>
          <pb facs="riksdagen-motions-pdf/data/197879/mot_197879__2232/mot_197879__2232-003.pdf"/>
          <fw xml:id="i-UsQ7sJSrfXkh7nxEwPQbvX">
            Mot. 1978/79:2232 5
          </fw>
          <p xml:id="i-7hxZYqrTEXqDKEwcjeViLk">
            effekt om inte basresurserna i form av tjänster och utrustning
            utvecklas tillfredsställande. En seriös satsning på en förstärkning
            av våra forsknings- resurser kräver att eftersläpningen på detta
            område blir föremål för åtgärder. Mot bakgrund bl. a. av att man
            från regeringens sida härvidlag skjuter problemen framför sig
            måste det ifrågasättas huruvida det här rör sig om en så stor
            reform inom forskningens organisation som departementschefen synes
            göra gällande. Människornas villkor och samhället förändras oavbrutet
            och därmed också föremålet för forskningen. Etablerade ämnesgränser
            kan framstå som inaktuella, och angelägna forskningsuppgifter
            måste formuleras så att nya kunskapskombinationer utnyttjas. Inte
            minst bör det vetenskapliga studiet av för vår samhällsutveckling
            centrala frågor uppmuntras att få en sådan utformning att relevant
            kunskap från olika discipliner — ekonomi, sociologi, rättsvetenskap,
            regional planering etc. jämte olika naturvetenskapliga och tekniska
            ämnen — sammanförs och, så långt möjligt, sammanfogas i det vetenskapliga
            arbetet, bl. a. utifrån en ekologisk grundsyn. Verksamheten inom
            den nya högskolan bör vara så inriktad att tvär- och mångvetenskaplig
            forskning och kunskapsuppbyggnad särskilt uppmuntras.
          </p>
          <p xml:id="i-VCu49D2ShpKbxMt2vUTt82">
            Forskning med nationell och internationell regional inriktning
          </p>
          <p xml:id="i-Wk4CEzj7s1hpBwzTG1uhZF">
            Genom högskolereformen har en decentralisering av högre utbildning
            och i viss mån forskning kunnat åstadkommas. Samtidigt har en
            regional profile- ring av verksamheten kunnat utformas vid vissa
            högskolor. Vid högskolan i Växjö bedrivs exempelvis småföretagsstudier
            med anknytning till ”Små- landsindustrin”. I allmänhet har högskolereformen
            dock inneburit endast en geografisk decentralisering av allmän
            universitetsutbildning. Forskning och utbildning på högskolenivå
            med den egna regionen som forskningsobjekt är ett angeläget men
            otillräckligt tillgodosett ändamål. En sådan verksamhet skulle
            möta ett växande behov av regionalt orienterad kunskap och strävan
            efter regional identitet. Regionalt orienterade studier har en
            naturlig utgångspunkt i humanistiska ämnen som etnologi, konsthistoria
            och arkeologi men kan också gripa in på det samhällsvetenskapliga
            området, t. ex. i fråga om ekonomisk historia med regional inriktning.
            En naturlig utgångspunkt för en sådan verksamhet kan vara länsmuseerna
            och i vissa sammanhang även andra större museer med regional förankring.
            Länsmu- seernas föremålsbestånd och biblioteks- och dokumentationsresurser
            utgör en utmärkt bas härvidlag. I regel finns också lämpliga samlingslokaler
            i anslutning till museerna. Forskning i anslutning till länsmuseer
            kan förutsätta att krav på högre vetenskapliga meriter (doktorsexamen)
            återinförs för vissa ledande befattningshavare samt att tjänsternas
            innehåll ändras så att forskning blir tidsmässigt genomförbar.
            Kombinationer med tjänster inom högskolan är också möjliga. Till
            länsmuseerna skulle också viss akademisk grundutbildning kunna
            förläggas, t. ex. delstudiekurser i etnologi, arkeologi
          </p>
          <pb facs="riksdagen-motions-pdf/data/197879/mot_197879__2232/mot_197879__2232-004.pdf"/>
          <fw xml:id="i-MZxYqzpmZT631LXTFmbv5U">
            Mot. 1978/79:2232 6
          </fw>
          <p xml:id="i-QWcxituMUrbzzMuiXQA6Aw">
            och konsthistoria med anknytning till den aktuella regionen (exempelvis
            medeltidens konsthistoria på Gotland). En samordning av resurserna
            mellan ” universitetsinstitutioner och sådana länsmuseer med viss
            forskning och akademisk utbildning skulle framstå som naturlig,
            inte minst då det gäller personalfrågor. Denna fråga bör utredas
            med förtur. Ett annat område, där regionalt orienterade kunskaper
            och studier kräver en utbyggnad, gäller regioner i andra delar
            av världen av stor och växande betydelse för vårt land ur ekonomisk,
            kulturell (och ibland även biståndspo- litisk) betydelse. Det
            gäller såväl forsknings- och dokumentationsverksamhet som folkbildningsinsatser
            i vidare mening. Exempel på existerande verksam- het inom dessa
            områden är den som bedrivs inom de nordiska Afrika- och Asieninstituten,
            Latinamerikanska institutet vid Stockholms universitet m. fl.
            På kulturens område har Östasiatiska museet och Medelhavsmuseet
            (som även avses täcka Främre Orienten) förutsättningar att fylla
            viktiga funktioner. Vårt behov av kunskaper om de från politisk,
            ekonomisk och social synpunkt viktigaste regionerna ökar snabbt,
            vilket understryker vikten av att kunna disponera en lättillgänglig,
            allsidig informationsbas och forskningsre- surser med inriktning
            på för Sveriges del betydelsefulla frågor i dessa länder. Detta
            behov av kunskapsuppbyggnad beskrivs bl. a. i propositionen 1978/
            79:147 om informations- och kulturutbytet med utlandet. Uppbyggnaden
            av de regionalt orienterade forsknings- och informations- resurserna
            har skett successivt. Tiden torde nu vara mogen för en undersök-
            ning av huruvida våra behov av regionalt orienterade studier täcks
            genom nuvarande institutioner. En sådan utredning borde också
            undersöka i vilken utsträckning möjligheterna till samverkan mellan
            sådana institutioner och potentiella avnämare inom olika delar
            av vårt samhällsliv ytterligare kan utvecklas. I sammanhanget
            borde även beaktas vilka möjligheter som existerar att bygga ut
            grundutbildningsresurser vid våra högskolor med inriktning på
            vissa betydelsefulla länderregioner och de möjligheter som härvid
            öppnar sig för samverkan med bl. a. nyssnämnda museer.
          </p>
          <p xml:id="i-SNidyWVJS8CrJvAJF58XSi">
            Näringslivskontakt för forskare
          </p>
          <p xml:id="i-6GhCSy65kegCMQw5FR4xtT">
            I propositionen tas upp en rad frågor avseende samverkan med
            forskning och utveckling utanför högskolan. Vi delar bedömningarna
            i fråga om nyttan av externa handledare samt forskning utanför
            högskolan. Möjligheten att utvidga systemet med adjungerade professorer
            bör beaktas. I propositionen heter det vidare att den försöksverksamhet
            med näringslivskontakt för forskare som f.n. bedrivs genom forskningssamverkanskommittén
            (FOSAM) enligt departementschefens mening borde kunna ge värdefulla
            erfarenheter i fråga om lämplig omfattning och inriktning av samt
            former för de av forskarutbildningsutredningen (FUN) åsyftade
            kontakterna och samverkan mellan forskare och företag. Det finns
            anledning att redan nu
          </p>
          <pb facs="riksdagen-motions-pdf/data/197879/mot_197879__2232/mot_197879__2232-005.pdf"/>
          <fw xml:id="i-4trDRwpqipe28aD7GCCDHi">
            Mot. 1978/79:2232 3
          </fw>
          <p xml:id="i-5MAyc2v4feG9eKnDf35TMu">
            utvidga försöksverksamhetens omfattning till flera områden. Genom
            propositionen 1977/78:100 bil. 12 aktualiserades försöksverksam-
            het med näringslivskontakt för forskare. Försöksverksamheten innebär
            att forskare frigörs från sina arbetsuppgifter inom högskolan
            under ett halvt till ett år för att med bibehållen lön kunna gå
            ut till små och medelstora företag eller förvaltningar och där
            studera produktionsprocesser, tänkbar utveck- lingspotential,
            arbetsorganisation, företagsekonomiska kalkyler, marknads- föring
            etc., alltefter den forskningsinriktning resp. forskare har. Företagen
            och förvaltningarna behöver inte bekosta forskarnas lön utan endast
            ge dem möjligheter att göra aktiva insatser på arbetsplatsen,
            att studera verksam- heten samt delta i problemlösning och planering
            på skilda områden. Verksamheten förutsattes bl. a. ske i samverkan
            med de regionala utveck- lingsfonderna och ger redan nu intryck
            av att utvecklas positivt. Uppläggningen av försöksverksamheten
            gör att det i huvudsak är forskare med ekonomisk eller teknisk
            inriktning som får möjlighet till denna näringslivskontakt. Men
            verksamheten bör kunna vidgas till att gälla flertalet vetenskapliga
            områden och kunna prövas även utanför det snävt definierade området
            näringslivskontakt. I princip borde forskare inom alla ämnen ha
            möjlighet att under gynnsamma villkor skaffa sig erfarenhet inom
            praktik- sektorn. Förutom företagsanknytning skulle detta kunna
            innebära verksam- het vid offentlig förvaltning, inom kultursektorn,
            som egenföretagare eller annorledes. Syftet skulle vara antingen
            att på detta sätt skapa förutsättningar för forskarens övergång
            till praktisk verksamhet eller att ge tillfälle att genom deltagande
            och observation skaffa sig kunskaper om praktiskt angelägna och
            vetenskapligt relevanta problem. Försöksverksamheten med näringslivskontakt
            för forskare leds som nämnts av en särskild kommitté, FOSAM. Vårt
            förslag om utvidgning av försöksverksamheten bör därför också
            handläggas inom ramen för FOSAM, och kommittén bör få tilläggsdirektiv
            i enlighet med förslaget.
          </p>
          <p xml:id="i-3GcsuAHuHCWqvL6uLctpfB">
            Forskare från arbetslivet, behovet av en mellanexamen
          </p>
          <p xml:id="i-9MEDPiQbweMV4QFDTSCGqe">
            Vidare måste vägen till vetenskaplig erfarenhet öppnas för de
            grupper i samhället som genom praktisk verksamhet kommit i kontakt
            med problem av potentiellt vetenskapligt intresse. Det ligger
            såväl i den enskildes som i samhällets intresse att personer med
            praktisk erfarenhet bereds möjlighet att i en akademisk miljö
            få systematisera och analysera sina erfarenheter från det ena
            eller andra verksamhetsområdet. Inom näringsliv och förvaltning
            ligger ett av hindren för utveckling och ökad arbetstillfredsställelse
            i att det erbjuds alltför få tillfällen att lyfta blicken över
            handläggningen av löpande ärenden och analysera mål, medel och
            erfarenheter. Praktiker förvärvar genom sitt arbete en unik insikt
            både i fråga om eljest svårtillgängliga fakta och om de för samhället
            mest angelägna frågeställningarna. En möjlighet för kvalificerad
            personal inom näringsliv och samhälle att
          </p>
          <p xml:id="i-63TGjFhhuhCUVRNz1owFzJ">
            1"+ Riksdagen 19781/79. 3 saml. Nr 2231-2234
          </p>
          <pb facs="riksdagen-motions-pdf/data/197879/mot_197879__2232/mot_197879__2232-006.pdf"/>
          <fw xml:id="i-4wKz3puwiWWTbv4KmtsK3V">
            Mot. 1978/79:2232 8
          </fw>
          <p xml:id="i-GYAWhwBLcWHSCpS4a3FSKn">
            med bibehållen lön få ägna sig åt vetenskapligt arbete under
            t.ex. två terminer skulle vitalisera forskningen inom universiteten
            och tillföra impul- ser från aktuella forskningsområden. Samtidigt
            tillförs praktiker metodkun- nande av värde för yrkesverksamheten
            och får tillfälle att uppdatera sitt kunnande i fråga om nya rön
            på skilda verksamhetsområden. För denna typ av återkommande utbildning
            kan doktorsexamen vara ett för stort steg. Detta aktualiserar
            frågan om en högre mellanexamen. FUN har föreslagit en möjlighet
            till påbyggnadsutbildning på nivån över grundutbild- ning men
            under doktorsexamen. En brist i nuvarande system är att vi på
            många områden saknar en fördjupad utbildning över grundexamensnivå,
            anpassad för en yrkes- verksamhet utanför forskningsområdet. Detta
            är bl. a. påfallande inom det tekniska området, där personer med
            huvudintresse för allmän industriell verksamhet har mycket svårt
            att vid högskolorna finna lämpliga ubildningar över grundnivån.
            Den ämnesfördjupning som erbjuds är den som ingår i forskarutbildningen
            vilken, naturligt nog, är starkt inriktad på forskaryrkets behov.
            En ny examensnivå skulle svara mot I 1/2 å 2 års fördjupningsstudier
            inom ett ämnesområde, särskilt med en sådan vetenskaplig inriktning
            som kan vara till nytta för kvalificerad yrkesverksamhet utanför
            högskolan. En sådan ”mellanexamen” skall alltså inte primärt beiraktas
            som ett steg mot doktorsexamen utan som en alternativ fördjupad
            utbildning, ofta inriktad mot en yrkesverksamhet utanför forskningsområdet.
            Självfallet kommer de inhämtade kunskaperna ofta att kunna nyttjas
            i olika grad även av den som önskar avlägga doktorsexamen. Utbildning
            av ovan önskat slag, som har sin motsvarighet inom många länders
            = utbildningssystem, återfinns i någon mån i den s.k. specialistutbildningen
            vid teknisk fakultet. Denna har emellertid hittills en mycket
            obetydlig omfattning; den existerar endast inom tre mycket specialiserade
            områden (arbetsvetenskap, strukturmekaniska beräk- ningsmetoder,
            elektrisk mätteknik), och den av UHÄ för 1979/80 äskade utbyggnaden
            har inte upptagits i budgetpropositionen. I den ovan föreslagna
            generella strukturförändringen av högskoleutbildningen över grundexa-
            mensnivå borde den tekniska specialistutbildningen utan svårighet
            kunna inpassas. Allmänt sett måste en mellanexamen ha en sådan
            inriktning att den inte innebär en oönskad kvalitativ skiktning
            av de forskarstuderande, lika litet som någon sådan skiktning
            kan sägas existera mellan doktorsexamen och grundexamen. Det skall
            röra sig om utbildnings- och forskningsmål som till sin volym
            är olika dimensionerade, inte minst med tanke på att återkom-
            mande utbildning för personer i yrkeslivet på denna nivå blir
            praktiskt svår att genomföra med den nuvarande doktorsexamen som
            målsättning. Även för en rad andra grupper kan en mellanexamen
            innefattande krav på en vetenskaplig avhandling av mindre omfång
            motsvara ett angeläget behov.
          </p>
          <pb facs="riksdagen-motions-pdf/data/197879/mot_197879__2232/mot_197879__2232-007.pdf"/>
          <fw xml:id="i-TfKzF469fhRG7RF4fxei6G">
            Mot. 1978/79:2232 9
          </fw>
          <p xml:id="i-54nemW6JCyPEQXJd5D3vrU">
            Universitetslektorernas forskning
          </p>
          <p xml:id="i-KpGTAGDuv5P2VJD6GLF2Bh">
            I propositionen anslås särskilda medel för att underlätta för
            universitets- lektorer att aktivt bedriva forskning. Detta är
            angeläget. En speciellt utsatt grupp är emellertid lektorerna
            vid de nya högskolorna. Avsaknaden av en forskningsverksamhet
            där är mycket svårare, speciellt i experimentella ämnen. En särskild
            insats för dem hade varit befogad. Regeringen bör följa upp propositionen
            genom att med förtur utreda hur man genom en specialdestinering
            av medel kan komma till rätta med dessa problem.
          </p>
          <p xml:id="i-UfPaebemdkt6KqBuKMghG6">
            Studiefinansieringen
          </p>
          <p xml:id="i-DEySZE1t7fSaiafPPnuWyd">
            Genom propositionen inrättas ytterligare 75 utbildningsbidrag
            för dokto- rander. 90 96 av de forskarstuderande saknar emellertid
            i dag studiebidrag. Bl. a. med tanke på den förstärkta roll som
            forskarutbildningen skulle få vid genomförandet av de i motionen
            föreslagna åtgärderna är det motiverat att systemet successivt
            utbyggs. De i årets proposition föreslagna doktorandbi- dragen
            måste därför endast betraktas som ett första steg i denna riktning.
          </p>
          <p xml:id="i-WmVtcdrK2qf4RhiE39EFz7">
            Vetenskaplig erfarenhet och rekryteringen till högre befattningar
          </p>
          <p xml:id="i-Bm3GxgVEJVa5C7gnj77A2T">
            Vetenskaplig verksamhet i meningen kvalificerad analys och strukturering
            av problem kan naturligtvis bedrivas på andra ställen än inom
            universiteten. Om personer med vetenskapliga kvalifikationer i
            ökad utsträckning rekryte- ras till praktiska uppgifter är detta
            — under förutsättning att forskarutbild- ningen är av god kvalitet
            — ägnat att höja nivån på den praktiska verksamheten inom näringsliv,
            förvaltning och organisationer, offentlig service etc. Att bortse
            från detta skulle, tillspetsat uttryckt, innebära att man underkände
            forskarutbildningens och forskningens kvalitet eller relevans,
            och då är det de sistnämnda som måste reformeras. Endast genom
            att ge forskningsprestationer en högre relativ vikt vid rekrytering
            av personal på områden som är eller borde vara naturliga avnämare
            av forskningsresultat (utbildningsväsendet, museiväsendet, vissa
            grenar av statlig och kommunal förvaltning) kan den långsiktiga
            utarmning stävjas som ligger i en snabbt sjunkande rekrytering
            till forskarutbildningen på en rad områden.
          </p>
          <p xml:id="i-XrBKZxiGjCwuZxiX5np4s5">
            Information om forskning
          </p>
          <p xml:id="i-TzMm1ekmWg73Z78qJotRcr">
            Forskning skapar dels forskningsresultat, dels en uppbyggnad
            av kunska- per. Det är angeläget att båda dessa faktorer tas till
            vara. Om stora resurser satsas på forskning utan att tillräckliga
            insatser görs för att föra ut resultaten till intresserade utanför
            forskarinstitutionerna har värdet av forskningen reducerats betydligt.
            En viktig form för att föra ut forskningsresultaten i samhället
            ligger givetvis i att personer med forskarutbildning går över
            i
          </p>
          <pb facs="riksdagen-motions-pdf/data/197879/mot_197879__2232/mot_197879__2232-008.pdf"/>
          <fw xml:id="i-MxQLeBfYRgPLiaXc2ET2wg">
            Mot. 1978/79:2232 10
          </fw>
          <p xml:id="i-HZCuk6ooZVNrqFAcRQRqbe">
            praktisk verksamhet, liksom i att praktiker utnyttjar återkommande
            forskar- utbildning vid högskolan. I propositionen diskuteras
            informationsfrågorna ingående med avseende på både den speciella
            ”nyttjarinformationen” och en mera ”allmän forsk- ningsinformation”.
            Som påpekas i propositionen fungerar nyttjarinformation tillfredsställande
            inom vissa områden, medan andra är sämre tillgodosedda. Den undersök-
            ning och utredning av dessa förhållanden som föreslås synes vara
            angelägen; den bör omfatta inte endast nyttjarinformationen och
            nyttjarrelevansen av forskningsverksamhet vid högskolor och branschforskning
            utan även resul- tatet av de forskningsinsatser som initieras
            genom statliga organ, t. ex. SÖ: Beträffande åtskillnaden mellan
            ”nyttjarinformation” och ”allmän forsk- ningsinformation” bör
            sägas att det rör sig om en gradskillnad snarare än om en artskillnad.
            Det ligger i den relevanta forskningens natur att avnämar- grupperna
            inte är en gång för alla definierade. Naturvetenskapliga forsknings-
            metoder kan komma till nytta inom samhällsvetenskapen, samhällsveten-
            skapliga rön kan skapa nya utgångspunkter för t. ex. juridisk
            forskning. Erfarenheten visar dessutom att forskningsresultat
            kan komma till praktisk nytta inom helt andra tillämpningsfält
            än de traditionella. Det är angeläget för att befästa forskningens
            ställning i det svenska samhället att forskarna ställs inför kravet
            att i lättillgänglig form presentera sina arbetsuppgifter och
            arbetsresultat. På samma sätt som i fråga om andra samhälleliga
            insatser gäller att vetenskapens arbetsresultat får sitt värde
            först då de når dem som har bruk för dessa. Feldimensionerad kapacitet
            i forskningsprocessen leder till flaskhalsar och produktivitetsförluster;
            kedjan blir inte starkare än den svagaste av sina länkar. Risken
            finns att man lägger ned för små eller felriktade resurser på
            utvärdering och spridning av forskningsresultat. Kanske skulle
            de resurser som motsvarar något färre forskningsprojekt kunna
            utnyttjas till att höja tillgänglighet och utnyttjandegrad för
            de återstående, varigenom samhällsnyttan av givna resurser ökar.
            Bland tänkbara former kan nämnas resurser för symposier med forskare
            och praktiker, publicerande av regelbundna sammanfattningar av
            uppnådda forskningsresultat i tryck och populariserade presentationer
            i olika medier (t. ex. radio och TV). En sådan inriktning skulle
            tvivelsutan höja motivatio- nen för forskare, skärpa kvantitets-
            och relevanskraven samt öka incitamen- ten för en lättillgänglig
            presentation av forskningsresultaten. I propositionen föreslås
            att forskningsrådsnämnden (FRN) bör få ansvaret för utveckling
            och spridning av informationsmetoder, samordning av större informationsprojekt,
            utvärdering samt initiering av nya informations- insatser, för
            vilket ändamål FRN föreslås få 2 milj. kr. Vi vill i detta sammanhang
            peka på de olikheter som präglar situationen inom olika vetenskapsområden.
          </p>
          <pb facs="riksdagen-motions-pdf/data/197879/mot_197879__2232/mot_197879__2232-009.pdf"/>
          <fw xml:id="i-Syat9gKD3SZanstvKLV2Lm">
            Mot. 1978/79:2232 1
          </fw>
          <p xml:id="i-ShgpdAUThKjDiGLEmMYE7m">
            Inom det teknologiska fältet utger Ingenjörsvetenskapsakademien
            en årlig översikt, Framsteg inom forskning och teknik, och forskningsrådens
            nämnd för forskningsinformation publicerar Forskning och framsteg.
            Men för övriga vetenskapsområden saknas sammanhållna resurser
            och organisation för den utomordentligt viktiga uppgiften att
            för den intresserade allmänheten på ett lättillgängligt sätt presentera
            pågående forskning och aktuella forskningsre- sultat. Man har
            på olika håll (t. ex. vid Handelshögskolan i Stockholm) sökt ta
            lokala initiativ för att genom en egen publikation komma i kontakt
            med avnämare och den intresserade allmänheten, men dessa ansträngningar
            har ofta strandat i brist på medel. Ett förebildligt exempel på
            en övergripande utvärdering av forskningens utveckling i lättillgänglig
            form utgör det franska Centre Nationale de la Recherche Scientifique's
            (CNRS) översikt Rapport national de conjoncture scientifique.
          </p>
          <p xml:id="i-X55eMyZQVAEkSVfYWsnmiY">
            Sekretariatet för framtidsstudier
          </p>
          <p xml:id="i-Gcx62ywv6FEwitc7wC6FB3">
            Sekretariatet för framtidsstudier föreslås i propositionen överfört
            till forskningsrådsnämnden. I och för sig kan det finnas motiv
            för att ge en fortvarig verksamhet av den typ sekretariatet bedriver
            en mera permanent formell karaktär. FRU:s förslag att formen ändras
            till en delegation för framtidsstudier (jfr t. ex. delegationen
            för nedrustningsfrågor) är därför ändamålsenligt. Däremot synes
            inga fördelar kunna uppnås genom ett inordnande under forskningsrådsnämnden,
            som väsentligen har andra huvuduppgifter. Verksamhetens integritet
            och inriktning på att göra under- sökningar som kan tjäna som
            långsiktigt underlag för politiska beslut torde tala för att någon
            ändring av sekretariatets ställning, av det slag propositionen
            föreslår, ej vidtas.
          </p>
          <p xml:id="i-8XtEVkxduFpTjH3x3bpKUZ">
            Vetenskapliga nämnder för forskningsinstitutioner
          </p>
          <p xml:id="i-BzutTxFexxA4G6mHVn8Tab">
            En viktig fråga gäller utnyttjandet av forskningskapaciteten
            vid universi- teten och fristående forskningsinstitut. Bredare
            kontakter med andra forskare i Sverige och utomlands och regelbunden
            utvärdering av institutioners verksamhet bör kunna höja motivationen
            för de inom forskning verksamma och samtidigt skapa ett medvetande
            om den gemensamma målsättningen. Bedömningen av den vetenskapliga
            verksamheten skulle kunna itensifieras genom att åtminstone större
            enheter fick en vetenskaplig nämnd, i vilken företrädare för näraliggande
            ämnen samt representanter för det egna ämnet vid andra universitet
            skulle ingå. Risken för provinsialism och nivåsänkning skulle
            kunna motverkas om vi — i likhet med vad som förekommer i bl.
            a. Frankrike och Västtyskland — beredde renommerade utländska
            forskare säte i rådet. Svenska forskare finns redan representerade
            i dylika organ i andra länder. Nämndens utvärdering, t. ex. en
            gång vartannat eller vart tredje år,
          </p>
          <pb facs="riksdagen-motions-pdf/data/197879/mot_197879__2232/mot_197879__2232-010.pdf"/>
          <fw xml:id="i-76EzfdVvjdm3ZCBncusG9H">
            Mot. 1978/79:2232 12
          </fw>
          <p xml:id="i-HKfZAWJY8CSu3SgGXwsRai">
            skulle inte endast vara av största värde för det interna arbetet
            inom den berörda institutionen utan också underlätta ställningstaganden
            för utomstå- ende forskningsstödjande organ. För att kunna få
            ytterligare underlag för en bedömning av värdet av en sådan verksamhet
            bör försöksverksamhet inledas vid ett antal institutioner, vilkas
            storlek, verksamhet och ämnesinriktning gör dem lämpade för insamling
            av erfarenheter. UHÄ bör ges i uppdrag att uppdraga åt förslagsvis
            tio olika fakulteter att för en eller flera institutioner utse
            nämnder enligt detta förslag.
          </p>
          <p xml:id="i-E1vQXeLzDt98JkF5owyvoK">
            Internationella aspekter
          </p>
          <p xml:id="i-9pKUXa9Lsneuj377vMQnyc">
            Snabba framsteg sker inom alla områden, och ett litet land som
            vårt kan — även med stora insatser — omöjligen hålla sig i täten
            inom samtliga forskningsfält. En viss måttfull koncentration av
            de stora insatserna blir successivt erforderlig, samtidigt som
            behovet av att tillgodogöra sig veten- skapliga framsteg i andra
            länder beaktas, dels för att komplettera vårt kunnande på områden
            som inte blir föremål för massiva satsningar i Sverige, dels för
            att skapa de rätta utgångspunkterna för kraftsamling på vissa
            forskningsfält. Insatser för att intensifiera kontakterna över
            gränserna ger i detta läge stora marginella vinster och bör intensifieras.
            Detta gäller såväl på grundforskningens som på den tillämpade
            forskningens och utvecklingens områden. I fråga om forskning och
            utvecklingsarbete på det tekniska och naturve- tenskapliga området
            har i debatten uppmärksammats vikten av en riktig balans mellan
            satsningar på originella inhemska innovationer och uppfin- ningar
            å ena sidan och utnyttjandet av redan tillgänglig kunskap för
            praktisk användning eller som underlag för vidare forsknings-
            och utvecklingsarbete å den andra. Kontakter med forskning och
            utveckling i andra länder är därför av stor betydelse. En viktig
            roll spelar härvid våra teknisk-vetenskapliga attachéer som i
            länder med för oss viktig kunskapsuppbyggnad på det tekniska och
            naturvetenskapliga området bevakar utvecklingen och vidare- befordrar
            information till intressenter i Sverige. Genom en omorganisation
            av den teknisk-vetenskapliga attachéeverksamheten eftersträvas
            nu större effektivitet i detta arbete. En annan form för kunskapsutbytet
            utgör de informella långsiktiga kontakter som etablerats mellan
            svenska forskningsinstitutioner och motsvarande enheter i utlandet.
            I en del fall kan dock mera institutionaliserade kontakter ge
            särskilt värdefulla resultat. Samarbete av detta slag finns t.
            ex. etablerat med en rad öststater. Av särskilt intresse är också
            de forskningsföreningar som bildats i Frankrike, Japan och Västtys-
            kland med Ingenjörsvetenskapsakademien som svensk initiativtagare.
            Erfarenheten torde peka på att man med relativt liten ekonomisk
            insats från samhället skulle kunna få fördelar i relationerna
            med teknisk och
          </p>
          <pb facs="riksdagen-motions-pdf/data/197879/mot_197879__2232/mot_197879__2232-011.pdf"/>
          <fw xml:id="i-Pro3f4yLNPbz35iXqX5uxa">
            Mot. 1978/79:2232 13
          </fw>
          <p xml:id="i-JzuofGS9XBDsjSY4qs7Vvq">
            naturvetenskaplig forskning även i andra länder genom att bygga
            vidare på modellen med forskningsföreningar. En möjlighet är att
            anknyta till de mindre europeiska i-länder (Schweiz, Österrike
            etc.) som liksom vi skulle kunna dra nytta av en viss arbetsfördelning
            inom en rad insatsområden för tillämpad forskning. En annan möjlighet
            är kontakter med olika u-länder, som ofta från en blygsam utgångspunkt
            mycket ambitiöst och med betydande resursinsatser vill satsa på
            för den egna utvecklingen nyttiga forsknings- och utvecklings-
            insatser. Forskarkontakter och ett institutionaliserat samarbete
            skulle i sådana fall inte bara kunna vara u-landets forskning
            till nytta utan skulle också underlätta uppbyggandet av kommersiellt
            betydelsefulla kontakter med de innovationsstarka delarna av svenskt
            näringsliv. Vid sidan av dessa speciella institutionaliserade
            kontaktvägar är naturligt- vis forskarkontakter över gränserna
            i allmänhet ett livsvillkor för svensk vetenskap. Resurser insatta
            på att främja meningsfulla studieresor och forskarkontakter spelar
            härvid en stor roll. För grundutbildningens interna- tionalisering
            finns särskilda anslag, motsvarande resurser borde även kunna
            ställas till forskarutbildningens förfogande.
          </p>
          <p xml:id="i-DGyPe9rTxAPNBzpwtfu1FJ">
            Hemställan
          </p>
          <p xml:id="i-P8yRcGmfSpV2sAJoNZe5zC">
            Med hänvisning till det anförda hemställer vi att riksdagen vid
            behandlingen av propositionen 1978/79:119 beslutar 1. att försöksverksamheten
            med näringslivskontakt för forskare kompletteras i enlighet med
            förslagen i motionen, 2. att försöksverksamheten med vetenskapliga
            nämnder i enlighet med vad som anförts i motionen startar på tio
            fakulteter, 3. att hos regeringen begära utredning och förslag
            om inrättandet av en mellanexamen i enlighet med vad som anförts
            i motio- nen, 4. att hos regeringen ge till känna vad som anförts
            om forskning för universitetslektorer vid de nya högskolorna,
            5. att sekretariatet för framtidsstudier ombildas till en delegation
            och i övrigt bibehåller sin nuvarande ställning, 6. att som sin
            mening ge regeringen till känna att frågan om regional anknytning
            av forskningsinsatser och högre utbildning utreds med förtur inom
            UHÄ, liksom frågan om internationellt inriktad forskning med regional
            anknytning, 7. att som sin mening ge regeringen till känna att
            frågan om information om forskning och forskningsresultat i olika
            former skyndsamt utreds med beaktande av de särskilda aspekter
            som framgår av motionen, 8. att som sin mening ge regeringen till
            känna att betydelsen av
          </p>
          <pb facs="riksdagen-motions-pdf/data/197879/mot_197879__2232/mot_197879__2232-012.pdf"/>
          <fw xml:id="i-4Qs3ZhTxm4zbjVV7YceDnH">
            Mot. 1978/79:2232
          </fw>
          <p xml:id="i-FpxGdecD1YPB1UwTkBQPC7">
            14
          </p>
          <p xml:id="i-SXv9cZT9zV5Zbcka6DCDCV">
            vetenskapliga erfarenheter beaktas i personalrekryteringssam-
            |
          </p>
          <p xml:id="i-DuaUUNgVi9Y6gFCfhv9vhg">
            manhang,
          </p>
          <p xml:id="i-K5JoETvqMZuVNynSBfSdS6">
            9. att som sin mening ge regeringen till känna att vad som i
            motionen anförts om internationella kontakter beaktas vid den
            fortsatta utformningen av forskningspolitiken.
          </p>
          <p xml:id="i-WG1mjZHfeFaAeTEZeWCmKJ" type="date">
            Stockholm den 22 mars 1979
          </p>
          <div xml:id="i-JLoMPUMn32uDgTHPYGzrEb" type="signatureBlock">
            <list xml:id="i-2Hbtr9eaV1ABm2ikwR3ZiA">
              <item xml:id="i-VwwyRGyKMtsxJVabosiXkn" who="i-PDvEfAmYAgGTBhkGvyY7F4" type="signature">
                THORBJÖRN FÄLLDIN (c)
              </item>
              <item xml:id="i-Eooq8uY61NeNLLtdSkM9A1" who="i-XrDegv7uQGz4MSbepK4txd" type="signature">
                KARIN SÖDER (c)
              </item>
              <item xml:id="i-EqDELK7oEg4qYQr1sqRPDh" who="i-P4Whrc3PQ9jPwPpdLqCHem" type="signature">
                CLAES ELMSTEDT (c)
              </item>
              <item xml:id="i-LUN1JVZgJxV8iyMYZz85Ni" who="i-Ki8BXCebma4Cx5CBFDs2LW" type="signature">
                THORSTEN LARSSON (c)
              </item>
              <item xml:id="i-Quh2ofiTV5XVDJZUxaDHbP" who="i-5kU1NDcAEm4A68amDSrbNF" type="signature">
                JAN-IVAN NILSSON (c)
              </item>
              <item xml:id="i-Dk4wFcvgETo5dBJAakuyeh" who="i-FcSHwyiPoR4KQVGMkW2y5K" type="signature">
                ANNA-LISA NILSSON (c)
              </item>
              <item xml:id="i-EUmRFBJM2BP4sk85qhrpQ4" who="i-38fof3HHcr7gkdu1y3sCPK" type="signature">
                CHRISTINA ROGESTAM (c)
              </item>
            </list>
          </div>
          <p xml:id="i-XFNPDRgctdEYVeaimKeXHH">
            TORSTEN BENGTSON (c) FRITZ BÖRJESSON (c) ERIK LARSSON (c) EINAR
            LARSSON (c) ANNA ELIASSON (c)
          </p>
        </div>
      </div>
    </body>
  </text>
</TEI>
