<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1959/mot_1959__ak__232/mot_1959__ak__232-001.pdf"/>
      <fw xml:id="i-GHeSdHNRy58Ywmgkbi11bJ">
        Motioner i Andra kammaren, nr 232 år 1959
      </fw>
      <div type="motHeader" xml:id="i-HBV2kG1ggterL4zcu7S847">
        <div type="motTitle" xml:id="i-RdLyXjZY4RMQTHDso32BED"/>
        <div type="motSubmissionInfo" xml:id="i-VMBHWEJmr68DhsnsorgMX8"/>
      </div>
      <div type="motBody" xml:id="i-KLdrfUEdCQYYLgLwd8uUqF">
        <div xml:id="i-N37QyWUVEx464iTdZLDRMb">
          <p xml:id="i-ArEwxboofm7nVTkkVEh44u">
            &gt;?
          </p>
          <p xml:id="i-CikMvLaE1Yk76GGiFnXVE9">
            Nr 232
          </p>
          <p xml:id="i-2WpPvuoah1ZJtb9X5YdSeX">
            Av herr Larsson i Norderön m. fl., i anledning av Kungl. Maj:ts
            framställning angående Statens skogsförbättringsanslag.
          </p>
          <p xml:id="i-7zB2XYrp3GwS27p6JmRu2k">
            I årets statsverksproposition bilaga II, nionde huvudtiteln,
            äskas under punkt 115: Statens skogsförbättringsanslag ett förslagsanslag
            om 3,6 mil- joner kronor, vilket innebär en ökning i förhållande
            till föregående år med 1,0 miljon kronor. I anslutning härtill
            har departementschefen föreslagit, att detta belopp om 1,0 miljon
            kronor uteslutande skulle få användas för ökad bidragsgivning
            till skogsodling på sämre jordbruksmark. Härmed skulle bidragsramen
            för dylika åtgärder ökas från tidigare 1,2 miljoner till 2,2 miljoner
            kronor, varigenom bidrag skulle kunna utgå för skogsodling av
            7000 ha per år mot nuvarande 4000 ha. Övriga anslagsposter under
            denna punkt skulle utgå med samma belopp som tidigare år. De senaste
            jordbruksräkningarna och övriga undersökningar rörande strukturomvandlingen
            inom jordbruket visar, att åkerarealen inom landet minskar i allt
            snabbare takt. Till en del orsakas denna förändring av att åkerjord
            tas i anspråk som väg- och tomtmark. Minskningen i åkerarealen
            beror dock till huvudsaklig del på att åkerjord överföres till
            andra ägoslag. Bl. a. sker en betydande övergång till skogsmark.
            Det sker dels genom form- lig skogsodling, dels genom en successiv
            övergång. I och för sig måste det anses ekonomiskt motiverat och
            önskvärt, att de allra sämsta jordbruks- jordarna överföres till
            skogsmark. Likväl synes här en viss återhållsam- het vara på sin
            plats. De goda konjunkturer, som under senare år förelegat inom
            skogsbruket i förening med en utpräglat svag konjunktur inom jord-
            bruket, har medfört att skogsbrukets konkurrensläge i förhållande
            till jordbruket i hög grad förbättrats. Huruvida denna förskjutning
            kommer att bli bestående är emellertid inte utan vidare klart.
            Krisen inom skogs- bruket innevarande säsong visar i varje fall
            att konjunkturerna kan växla även inom denna näringsgren. Dessutom
            synes man ha anledning räkna med att olika ägarkategorier har
            divergerande uppfattningar rörande vilken åkerjord som lämpligen
            bör överföras till skogsmark. I många fall torde en skogsplantering
            av åkerjorden vara ett bekvämt sätt att undgå de be- svär som
            är förenade med åkerjordens brukning. Skogsplantering torde i
            sådana fall ofta vara mindre önskvärd sett utifrån den bofasta,
            jordbru- kande befolkningens synpunkt. Det finns anledning befara,
            att en utökad bidragsgivning på detta område till betydande del
            kommer att tas i anspråk av sådana kategorier jordägare, som huvudsakligen
            betraktar jordinnehavet som en kapitalplacering.
          </p>
          <pb facs="riksdagen-motions-pdf/data/1959/mot_1959__ak__232/mot_1959__ak__232-002.pdf"/>
          <fw xml:id="i-EZXk7zgtGEvDoTtWvM59WB">
            8 Motioner i Andra kammaren, nr 232 år 1959
          </fw>
          <p xml:id="i-M8oJwSBsvTYYFAPAUhKppb">
            Enligt tillgänglig statistik finns i landet cirka 500 000 ha
            hagmark. Till en del torde dessa arealer utnyttjas som beten men
            i betydande utsträckning får man räkna med att de i realiteten
            är helt improduktiva. Enligt vår upp- fattning borde den statliga
            bidragsverksamheten till främjande av skogs- odling i första hand
            koncentreras till dylika marker. Man torde också kunna räkna med
            att skogsplantering på åkerjord genomsnittligt sett är något billigare
            att utföra än skogsodling på andra marktyper. Därmed är åtgär-
            den givetvis också mera räntabel för ägaren. Eftersom de belopp
            som kan ställas till förfogande för verksamhet av detta slag med
            nödvändighet måste vara begränsade, synes det vara motiverat att
            bidragsgivningen i första hand kommer sådana skogsförbättringsåtgärder
            till del, vilkas räntabilitet ur den enskildes synpunkt kan betraktas
            som tveksam. Enligt företagna utredningar är tillgången på plantmaterial
            inte på långt när tillräcklig för att fylla det verkliga behovet
            under de närmaste åren. En intensifierad skogsplantering på åkerjord
            skulle givetvis öka anspråken på frö och plantmaterial, vilket
            måste bli till förfång för de återväxtåtgärder, som enligt skogsvårdslagen
            måste genomföras. Även ur denna synpunkt måste det absoluta företräde
            som i propositionen givits skogsplantering på jordbruksmark anses
            mindre lämpligt. Av propositionen framgår icke med önskvärd tydlighet
            vilken typ av mark som avses ifrågakomma. Ett uttalande från riksdagens
            sida i anslut- ning till vad vi här anfört synes oss därför nödvändigt.
            Med hänvisning till det anförda hemställes, att riksdagen måtte
            uttala att bidrag ur Statens skogs- förbättringsanslag i första
            hand skall utgå till åtgärder som avser skogsodling på hagmark
            och annan därmed jämförbar mark och först i andra hand till skogsplantering
            på åker- jord.
          </p>
          <p xml:id="i-5kqyRfF3C7tRDxNisgXrPA" type="date">
            Stockholm den 27 januari 1959
          </p>
          <p xml:id="i-VZSN53Tj97j5VVH6ccwYSz">
            Erik Larsson Harald Larsson John Johansson i Norderön i Hedenäset
            i Gränö Jan-Ivan Nilsson Harry Wahrendorff
          </p>
          <p xml:id="i-MNajS7hsSnjcB6FfgHC4iG">
            i Tvärålund
          </p>
        </div>
      </div>
    </body>
  </text>
</TEI>
