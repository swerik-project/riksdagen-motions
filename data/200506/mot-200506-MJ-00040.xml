<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_40/mot_200506_MJ_40-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ40 pnr: fp1328
          </p>
          <p>
            Motion till riksdagen 2005/06:MJ40
          </p>
          <p>
            av Sverker Thorén m.fl. (fp) med anledning av skr. 2005/06:171
          </p>
          <p>
            Vissa fiskeripolitiska frågor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om att Sverige skall ta en aktiv del i den gemensamma
            fiskeripolitikens utformning. 2. Riksdagen tillkännager för regeringen
            som sin mening vad i motionen anförs om att Sverige skall arbeta
            för att Östersjön skall bli ett pilotområde i EU för ett nytt
            sätt att förvalta havsmiljön och fisket. 3. Riksdagen tillkännager
            för regeringen som sin mening vad i motionen anförs om att genom
            konkreta åtgärder bevara och utveckla kustfisket. 4. Riksdagen
            tillkännager för regeringen som sin mening vad i motionen anförs
            om att i ett försök ge vårt kustfiske tillåtna dagar till havs
            kopplade till kvot i stället för veckokvoter.
          </p>
          <p>
            5. Riksdagen begär att regeringen låter göra en översyn av fiskelagen
            som skall leda till en förenkling för enskilda näringsidkare.
            6. Riksdagen begär att regeringen låter göra en ändring i lagen
            om det fria handredskapsfisket. 7. Riksdagen tillkännager för
            regeringen som sin mening vad i motionen anförs om en mer effektorienterad
            fiskerikontroll. 8. Riksdagen tillkännager för regeringen som
            sin mening vad i motionen anförs om att ansvariga myndigheter
            bör effektivisera sin handläggning av fiskets sanktionssystem.
            9. Riksdagen tillkännager för regeringen som sin mening vad i
            motionen anförs om att regeringen bör driva på för bättre regelverk
            och kontroll av handel med fiskeriprodukter från olagligt fiske.
          </p>
          <p>
            10. Riksdagen tillkännager för regeringen som sin mening vad
            i motionen anförs om försök med nya former för att reglera fiskeansträngningen
            i Kattegatt.
          </p>
          <pb facs="riksdagen-motions-pdf/data/200506/mot_200506_MJ_40/mot_200506_MJ_40-0002.pdf"/>
          <p>
            2005/06:MJ40
          </p>
          <p>
            EU och den gemensamma fiskeripolitiken
          </p>
          <p>
            I regeringens skrivelse sägs att reformen av den gemensamma fiskeripolitiken
            har tillgodosett svenska synpunkter i många väsentliga delar.
            Den bedömningen måste ställas i relation till regeringens agerande
            i förhandlingarna där politiken utvecklas och tillämpas och utfallet
            som syns i beslut om kvoter och gemensamma fiskebestämmelser.
            Flera bestånd hotas av utfiskning. Eftersom fiskeripolitiken är
            en EU-angelägenhet är det till mycket stor del i EU Sverige kan
            och måste agera. Hittills visar regeringens ställningstaganden
            inget annat än ett förhandlingsmässigt misslyckande. Samarbetspartierna
            och regeringen har inte funnit förhandlingspositioner som medfört
            att Sverige har påverkat utgången i dessa förhandlingar till landets
            eller fiskresursens fördel. Hur kommer det sig t.ex. att Sverige,
            som är en av de stora andelsägarna i Östersjöfisket, alltid kommer
            så dåligt ut ur förhandlingarna? Svaret tror Folkpartiet liberalerna
            bl.a. står att finna i att förhandlingarna sköts av en regering
            som tvekat om EU-samarbetet och två partier, (mp) och (v), som
            vill lämna EU. I EU-arbetet gäller det att tydliggöra och förankra
            sina positioner tidigt i alla officiella och inofficiella sammanhang,
            tala med alla och ha spelbara positioner för förhandlarna hela
            vägen fram till dess ministerrådet tar sitt beslut. Detta klarar
            inte regeringen och dess samarbetspartier. Torskens kris i bl.a.
            Östersjön beror både på regeringskoalitionens oförmåga och/eller
            ovilja att använda EU-medlemskapet på rätt sätt men också på att
            EU inte ännu öljer vad man beslutat om och gör vad man ska. 2005
            års förslag från kommissionen för uttag av Östersjötorsk och medlemsländernas
            ytterligare försämring av det ursprungliga förslaget visar att
            reformeringen ännu inte fått effekt. I reformen av den gemensamma
            iskeripolitiken som beslutades 2002 fanns flera positiva delar
            som Folkpartiet liberalerna snabbt vill se i funktion. Fiskeriförvaltningen
            ska bygga på långsiktiga strategier i stället för kortsiktiga
            beslut och tillfälliga åtgärder. Principen att fångstuttag ska
            bygga på forskarnas rekommendationer gäller, vilket Folkpartiet
            länge krävt, och återhämtningsplaner och örvaltningsplaner för
            bestånden ska byggas upp. Arbetet i EU måste alltså drivas ännu
            intensivare för att få fram kraftfulla och långsiktiga beslut
          </p>
          <p>
            grundade på den vetenskapliga rådgivningen. Från Folkpartiets
            utgångspunkt är det oacceptabelt att Sverige marginaliseras i
            något Europapolitiskt sammanhang, särskilt inom ett område som
            den gemensamma fiskeripolitiken, där EU har exklusiv kompetens.
            Därför är det nödvändigt att Sveriges arbetssätt och ställningstaganden
            ändras betydligt. Sverige ska ta en aktiv del i den gemensamma
            fiskeripolitikens fortsatta utformning. Detta bör riksdagen ge
            regeringen tillkänna. De regionala rådgivande nämnder där forskare,
            fiskare och miljöorganisationer ingår som nu införts för Östersjön
            och Nordsjön kan bli mycket viktiga för denna förvaltning. De
            syftar till ökat deltagande och förankring av politiken hos dem
            som är berörda. Folkpartiet liberalerna menar
          </p>
          <pb facs="riksdagen-motions-pdf/data/200506/mot_200506_MJ_40/mot_200506_MJ_40-0003.pdf"/>
          <p>
            att den lokala och regionala förankringen och deltagandet är
            helt avgörande i arbete med att förbättra och hållbart nyttja
            havet, dess resurser och havsmiljön. Vi menar också att Sverige
            ska fortsätta att kraftfullt arbeta för att Östersjön ska bli
            ett pilotområde i EU för ett nytt sätt att förvalta havsmiljön
            och därmed också fisket. Detta bör riksdagen ge regeringen tillkänna.
          </p>
          <p>
            Småskaligt, kustnära fiske
          </p>
          <p>
            Ett småskaligt kustfiske främjar hållbara fiskuttag, skapar arbetstillfällen
            i våra kustsamhällen och är avgörande för bevarandet av en levande
            kust och skärgård. Såväl den gemensamma fiskeripolitiken inom
            EU, vilken ligger till grund för Sveriges fiskeripolitik, som
            regeringens proposition om kust- och insjöfisket samt vattenbruk,
            liksom regional- och landsbygdspolitiken, pekar ut fisket, och
            då det småskaliga fisket, som en viktig utvecklingsfaktor och
            aktör för att nå målet med ett långsiktigt hållbart nyttjande
            av fiskeresurserna och en levande landsbygd. Hittills har detta
            enbart resulterat i utredningar. Skrivelsen ”Vissa fiskeripolitiska
            frågor” är ännu en signal på ytterligare utredande. Trots hänvisningar,
            både till kommande EU-program för
          </p>
          <p>
            os
          </p>
          <p>
            fiskerinäringens utveckling och en övergripande nationell strategi
            för svenskt fiske, där hållbar utveckling av fiskeregioner prioriteras
            och en omfördelning av fiskemöjligheterna på den begränsade fiskeresursen
            förutsägs på grund av ökad hänsyn till regional- och landsbygdsutveckling.
            Det svenska småskaliga och kustnära fisket har utretts otaliga
            gånger — nästan till döds! Nu är det dags att agera. Till exempel
            har länsstyrelserna bl.a. på södra ostkusten (Stockholms, Södermanlands,
            Östergötlands, Kalmar och Gotlands län) nyligen föreslagit åtgärder
            för att skapa förutsättningar för ett livskraftigt småskaligt
            kustfiske. Dessa och andra förslag tillsammans med fler försök
            med lokal och regional samförvaltning kan ge möjligheter för kustfisket
            att bevaras och utvecklas men då måste åtgärder vidtas precis
            som både EU och regeringen uttalat. Vill regeringen och dess stödpartier
            avveckla eller utveckla det småskaliga kustnära fisket? Besked
            behövs omgående genom konkreta åtgärdsförslag.
          </p>
          <p>
            Detta bör riksdagen ge regeringen tillkänna. En avgörande åtgärd
            vore att ge vårt småskaliga kustfiske tillåtna dagar till havs
            kopplat till kvot istället för som nu veckokvoter. Vårt klimat
            och våra naturförutsättningar är naturliga begränsningar för denna
            typ av mindre fiskefartyg. De tider på året då fiske är möjligt
            inträder nu stopp och begränsningar. Regeringen bör påvisa att
            vi har speciella förutsättningar som gör att hela EU-området inte
            kan regleras på samma sätt och driva frågan om särskilda regionala
            villkor. Ett sådant försök för kustlän bör genomföras som visar
            EU att vårt kustfiske fungerar och inte hotar bestånden. Det vore
            en naturlig del i det pilotprojekt för ett nytt sätt att förvalta
            våra vattenresurser som ska genomföras i ett av Sveriges vattendistrikt.
            Detta bör riksdagen ge regeringen tillkänna.
          </p>
          <p>
            2005/06:MJ40
          </p>
          <pb facs="riksdagen-motions-pdf/data/200506/mot_200506_MJ_40/mot_200506_MJ_40-0004.pdf"/>
          <p>
            2005/06:MJ40
          </p>
          <p>
            En av de avgörande faktorerna för att uppnå ett hållbart fiske
            är att fiskeflottans storlek och kapacitet är i balans med de
            långsiktiga fiskemöjligheterna. Vid denna anpassning ska fiskets
            betydelse för olika regioner beaktas. I propositionen om kust-
            och insjöfiske samt vattenbruk (prop. 2003/04:51) betonar regeringen
            behovet av att fördelningen av den svenska kvoten och tillträdet
            till fiskeresursen ska användas aktivt som styrmedel för att bl.a.
            stärka det kustnära och småskaliga fisket. Det svenska fisket
            har en framtid och får inte slås sönder av oförutsägbara beslut.
            Vad som krävs är långsiktighet i regelverken som ger framförhållning
            så att yrkesfisket, med tyngdpunkt på det småskaliga, under ordnade
            former kan anpassas till ett långsiktigt möjligt fångstuttag.
          </p>
          <p>
            Konsumentperspektiv — nya möjligheter för fisket
          </p>
          <p>
            Konsumenter ska kunna få information om hur och var olika produkter
            är producerade och om det skett på ett miljövänligt och hållbart
            sätt. Konsumenternas växande miljö- och kvalitetsmedvetande innebär
            också krav på ett mer selektivt och beståndsvårdande fiske. Folkpartiet
            liberalerna föreslog i februari 2002 miljömärkning av fiske och
            fiskeprodukter som skulle göra det möjligt för konsumenter att
            göra ett aktivt miljöval och för fiskare att få bättre betalt
            för sin fisk. Miljömärkningen av fiske och fiskeprodukter skulle
            gälla produkter som tagits fram genom ett skonsamt och selektivt
            fiske inom godkänt fångstuttag. Här har utvecklingen gått för
            långsamt och tillräckliga initiativ har inte tagits vare sig av
            regeringen eller av näringen. Utvecklingen måste fortsätta och
            kommer enligt Folkpartiet att gynna det småskaliga kustnära fisket
            som är ett av de mest optimala för att långsiktigt hållbart beskatta
            den fiskresurs som finns i våra hav. Det ökade intresse som idag
            finns för livsmedel och andra produkter med hög kvalitet, traditionella
            produktionsformer eller andra mervärden, som närproducerat skapar
            nya förutsättningar för fiskets entreprenörer med kunskaper och
            erfarenheter. Andra viktiga åtgärder är projekt för förbättrad
            fångsthantering och nyttjandet av nya arter för att underlätta
            ett minskat fisketryck på idag hårt exploaterade bestånd. Utvecklingen
            av småskalig livsmedelsproduktion förutsätter också att det finns
            landningsmöjligheter i hamnar med bibehållen servicenivå för t.ex.
            redskapstillverkning och leveranser av is och drivmedel. Näringen
            har i vissa regioner nu nått en kritisk nivå som inte är tillräcklig
            för att bibehålla nödvändig infrastruktur. Därför måste regeringens
            många skrivningar om ökad hänsyn till regional- och landsbygdsutveckling
            och behovet av att fördelningen av den svenska kvoten och tillträdet
            till fiskresursen ska mer aktivt användas som styrmedel för att
            stärka det kustnära och småskaliga fisket nu bli till konkreta
            åtgärder både nationellt och i EU.
          </p>
          <pb facs="riksdagen-motions-pdf/data/200506/mot_200506_MJ_40/mot_200506_MJ_40-0005.pdf"/>
          <p>
            Översyn av fiskelagen
          </p>
          <p>
            Regeringen föreslår att en särskild utredare tillsätts för att
            revidera fiskelagen med syftet att modernisera lagen mot en ökad
            miljöhänsyn och ett hållbart nyttjande av fiskresursen. Folkpartiet
            liberalerna ställer sig bakom en utredning av fiskelagen men vill
            då också att utredningen ska leda till en förenkling för de enskilda
            näringsidkarna. Det ligger i linje med den s.k. Simplexförordningen
            och EG-kommissionens arbete med att förbättra lagstiftningen särskilt
            med avseende på små och medelstora företag. Detta bör riksdagen
            ge regeringen tillkänna. En förutsättning för att målet om att
            kust- och insjöfisket, vattenbruket och fritidsfisket ska bidra
            till en ekonomiskt och socialt hållbar utveckling av landsbygden
            är att se till att möjligheter ges att överlåta rätten till handredskapsfiske
            till fiskevårdsområdesföreningar även i skärgården/längs kusten.
            Orättvisan att man idag inte vid kusten som i insjöarna har möjlighet
            att bilda fiskevårdsområdesföreningar, förädla fisket, ta betalt
            för det och övervaka uttaget måste försvinna om den utveckling
            vi vill se i skärgården/kustområdet ska kunna ta fart. För att
            möjliggöra detta krävs en ändring i lagen om det fria handredskapsfisket
            för att kunna reglera fisket inom sådana områden som är lämpliga
            som fiskevårdsområden. Detta får inte innebära att man i onödan
            inskränker på den frihet som det fria handredskapsfisket innebär
            inom andra områden. Detta bör riksdagen ge regeringen tillkänna.
          </p>
          <p>
            Kontroll och sanktioner
          </p>
          <p>
            Skärpt kontroll av efterlevnad av fiskekvoter och fångstmetoder
            har varit och är viktiga delar i den fiskeripolitik Folkpartiet
            liberalerna förespråkar. Vi anser att det nu står klart att fiskerikontrollen
            måste bli mer effektorienterad istället för att vara prestationsinriktad.
            Avgörande skall inte vara antalet kontroller utan vilken effekt
            kontrollerna har. Det är inte alls säkert att ett ökat antal kontroller
            automatiskt ger större effekt. Sverige bör därför inom EU verka
            för att fiskerikontrollen går i riktning mot en mer effektorienterad
            kontroll. Detta bör riksdagen ge regeringen tillkänna. Det är
            då betydelsefullt att näringen kan delta med kunskaper och erfarenheter.
            Inte minst viktigt är detta för att öka förståelsen för regelverken
            som därmed också främjar följsamheten. I skrivelsen tar regeringen
            upp behovet att låta utreda ett förändrat sanktionssystem för
            fisket. Som huvudmotiv anges att handläggningen av fiskebrott
            tar för lång tid. Folkpartiet liberalerna anser att snabbhet inte
            i sig kan vara utgångspunkten utan att den enskilde yrkesfiskarens
            rättstrygghet måste beaktas. Fiskeriverket kan redan idag besluta
            om licenser och tillstånd för fisket, villkor för dessa tillstånd
            och därmed även om återkallelser av tillstånd vid överträdelse
            av villkoren eller förutsättningarna för innehav. Det är alltså
            upp till ansvariga
          </p>
          <p>
            2005/06:MJ40
          </p>
          <pb facs="riksdagen-motions-pdf/data/200506/mot_200506_MJ_40/mot_200506_MJ_40-0006.pdf"/>
          <p>
            2005/06:MJ40
          </p>
          <p>
            myndigheter att inom ramen för sina befintliga bemyndiganden
            effektivisera sin verksamhet, och för detta krävs för tillfället
            ingen ytterligare utredning av sanktionssystemet. Detta bör riksdagen
            ge regeringen tillkänna. Avslöjandena om svartfiskad fisks väg
            från världens sista riktigt stora torskbestånd i Barents hav via
            ryska trålare, beredning i Kina och via grossist i Danmark till
            svenska leverantörer visar att konsumentmakt och kontroll måste
            stärkas. Regeringen bör i EU driva på för ett bättre regelverk
            och en bättre kontroll. Detta bör riksdagen ge regeringen tillkänna.
          </p>
          <p>
            Förbud mot utkast
          </p>
          <p>
            Regeringen uppger i skrivelsen att Fiskeriverket avser att införa
            ett förbud mot utkast av fisk som kan landas i överensstämmelse
            med gällande EU- regler. Folkpartiet liberalerna anser att problemet
            med utkast av fisk snarast måste åtgärdas. Ett nationellt förbud
            som dessutom, utifrån danska erfarenheter, är svårt att kontrollera
            har begränsad effekt. Regeringen bör lägga stor kraft på att genomföra,
            följa upp och utvärdera det planerade försöket i Kattegatt där
            fiskeansträngningen, i form av tillåtna dagar till havs, istället
            för kvoter begränsar fisket. Lyckas det försöket kan det leda
            till en förändring av den gemensamma fiskeripolitiken. Detta bör
            riksdagen ge regeringen tillkänna.
          </p>
          <p>
            Stockholm den 6 april 2006
          </p>
          <p>
            Sverker Thorén (fp) Lennart Fremling (fp) Anita Brodén (fp) Marie
            Wahlgren (fp) Heli Berg (fp) Lars Tysklind (fp)
          </p>
        </div>
      </div>
    </body>
  </text>
</TEI>
