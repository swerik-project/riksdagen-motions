<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-CU-01400">
  <teiHeader>
    <fileDesc>
      <titleStmt>
        <title>Markåtkomst och cykelinfrastruktur för ökad cykling</title>
        <author corresp="i-2D6mwMLvYjVnxu8WpPCAeL i-KTmTMYsoqjqixxDSAwcrPb">av Lorentz Tovatt och Emma Berginger (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:1400 av Lorentz Tovatt och Emma Berginger (båda MP)</title>
          <idno type="rdwebb">H6021400</idno>
          <rs type="number">1400</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H6021400/text</ref>
          <ref type="dokument_url_html">http://data.riksdagen.se/dokument/H6021400</ref>
          <ref type="dokumentstatus_url_xml">http://data.riksdagen.se/dokumentstatus/H6021400</ref>
          <ref type="docx">http://data.riksdagen.se/fil/A62B1326-FFB2-419D-A823-FB3D9D0ED4FF</ref>
          <ref type="pdf">http://data.riksdagen.se/fil/8A30F37E-17ED-4FA6-B144-31E3F2CAEAAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-2D6mwMLvYjVnxu8WpPCAeL</idno>
            <name>Lorentz Tovatt</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-MJVgtJDAe6bnj9QR4QwQLT" type="signed"/>
        <correspContext corresp="i-MJVgtJDAe6bnj9QR4QwQLT">
          <note type="signatory" corresp="i-2D6mwMLvYjVnxu8WpPCAeL"/>
          <note type="signatory" corresp="i-KTmTMYsoqjqixxDSAwcrPb"/>
        </correspContext>
        <correspAction xml:id="i-DyK6TCwxYVF44EtmHLoYgw" type="submitted">
          <date when="2018-11-28"/>
          <time when="13:39:02"/>
        </correspAction>
        <correspAction xml:id="i-hdZCNpDavsg3Gg448Vcd7" type="reviewed">
          <date when="2018-11-28"/>
          <time when="13:47:21"/>
        </correspAction>
        <correspAction xml:id="i-X3eRsfJRFMCeVd87uZoGXp" type="referred">
          <date when="2018-12-05"/>
        </correspAction>
        <correspAction xml:id="i-H1HoQGcq6naSJmASmBhU3c" type="assigned">
          <date when="2019-05-16"/>
          <time when="17:12:15"/>
        </correspAction>
        <correspContext corresp="i-H1HoQGcq6naSJmASmBhU3c">
          <ref type="assignedTo">Civilutskottet</ref>
        </correspContext>
        <correspAction xml:id="i-54pwd4hje46W5Ca17nMpa1" type="behandlas_i"/>
        <correspContext corresp="i-54pwd4hje46W5Ca17nMpa1">
          <ref type="uppgift">2018/19:CU13</ref>
          <ref type="ref_dok_id">H601CU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">CU13</ref>
          <ref type="ref_dok_titel">Fastighetsrätt</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:1400 av Lorentz Tovatt och Emma
          Berginger (båda MP) Markåtkomst och cykelinfrastruktur för ökad
          cykling
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-WudAagf1q2Ync4tRfFD7Pv">
            Förslag till riksdagsbeslut
          </head>
          <list>
            <item xml:id="i-6CeAGwGwVbFn1bPhHmXC69" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med ett lagändringsförslag som får följden
              att expropriationsmöjligheten för att anlägga och utveckla nationella
              och regionala cykelleder förbättras och tillkännager detta för
              regeringen.
            </item>
          </list>
        </div>
        <div type="motContent">
          <head xml:id="i-LzrtCMji7er4xdB7MZdpiv" type="h1">
            Motivering
          </head>
          <p xml:id="i-FMxfTJYXBNYDcicc3etPks">
            Samhällsvinsterna med en ökad cykling är odiskutabla. Lägre utsläpp,
            bättre luftkvalitet, mindre trängsel, bättre hälsa och god ekonomi
            kommer som en följd av att fler väljer att cykla istället för
            att exempelvis ta bilen. Människor som cykelpendlar presterar
            bättre på jobbet, lever längre och blir allmänt gladare.
          </p>
          <p xml:id="i-LPUJB9GLo83xTSnNtcvHD1">
            Glädjande nog kan vi se att cyklandet ökar i svenska städer och
            att cykelsporten ökar. Både vardagscykling och motionscykling
            ökar fysisk och psykisk hälsa. Mer oroväckande är att det i glesare
            delar av Sverige minskar samt att barns och ungas cykling minskar.
          </p>
          <p xml:id="i-2dC18QFdRBCz8AtqYLsifA">
            Det enskilt viktigaste för att fler ska välja cykeln är att infrastrukturen
            håller måttet. Därför krävs det kraftigt ökat fokus på utbyggd
            och förbättrad infrastruktur, inte bara från kommuner utan även
            nationellt och regionalt.
          </p>
          <p xml:id="i-6o8wD7J9bGiHaotLo8jQ5U">
            Det långsiktigt kanske viktigaste som bör göras för att säkerställa
            en ordentlig cykelinfrastruktur i hela landet är att garantera
            cykeln markåtkomst för sin infrastruktur. Trots cykelns påtagliga
            fördelar gällande hälsa, samhällsekonomi och miljö saknas det
            idag viktiga juridiska instrument för att kommuner, regioner och
            stat ska kunna garantera en väl utbyggd cykelinfrastruktur. Utanför
            tätorter, där mark normalt sett inte är detaljplanelagd, är det
            idag svårt att få tag på den mark som krävs för att bygga rimlig
            infrastruktur. Det är idag inte möjligt att expropriera mark för
            ändamålet att anlägga fristående cykelvägar, vilket det däremot
            är för bilvägar. Detta gör att utbyggnaden av nationella och regionala
            cykelleder, som ska binda ihop tätorter, kommuner och regioner
            samt bilda en nationell stomme av cykelinfrastruktur, försvåras.
          </p>
          <p xml:id="i-NPZ4FTrraUh5tjtiynAiAq">
            Idag finns det ett stort intresse hos regioner och kommuner för
            att bygga ut cykelnätet mellan tätorter för att främja såväl arbetspendling
            som cykelturism och rekreation. Att regioner och myndigheter tar
            ansvar för cykelinfrastrukturen mellan kommuner är mycket positivt
            då cykelinfrastrukturen liksom bilvägarna behöver omfattas av
            en helhetssyn. För att fler ska cykelpendla mellan kommuner eller
            tätorter krävs infrastruktur som är gen, välskött samt av hög
            kvalitet från A till B, även när cykelvägen passerar en kommungräns.
            Detta är myndigheter och regioner bättre lämpade att ansvara för
            än kommuner. Det har däremot visat sig att ambitioner om gena
            sträckningar mellan tätorter ofta försvåras på grund av svårigheten
            med marktillgång. När Trafikverket anlade den nationella cykelleden
            Kattegattleden tvingades sträckningen bli hela 9,5 km längre enbart
            på grund av att markägare motsatte sig anläggning på fastighet.
            Vid andra tillfällen har detta också skapat hinder, och det är
            inte orimligt att tänka att flera projekt inte ens blivit av på
            grund av att mark inte kunnat säkras. Det kan också nämnas att
            syftet med det nämnda exemplet Kattegattleden är att det ska vara
            en cykelturistled, vilket enligt somliga innebär att eventuella
            omvägar inte är av större betydelse så länge det går genom fin
            natur eller på andra sätt intressanta områden. Samtidigt finns
            det en stor efterfrågan på möjligheter att arbetspendla även längre
            avstånd, vilket vi i allra högsta grad bör bejaka då en stor del
            av arbetsresor med bil ligger inom intervallet 5–25 km. Men för
            att lederna ska passa arbetspendlare krävs att de inte går i onödiga
            omvägar utan har en så gen sträckning som möjligt.
          </p>
          <p xml:id="i-KeXqQyUJYbJPESRxf3msGK">
            Att expropriationsrätten för anläggning av cykelvägar fristående
            från bilvägar samt bilvägar skiljer sig åt beror på framförallt
            två juridiska punkter. Det första är att cykelbanor utan direkt
            koppling till bilväg inte betecknas som väg enligt väglagens definition
            och därmed inte omfattas av samma expropriationsmöjlighet som
            vägar. Det andra är att anläggningslagen – där expropriationsrätten
            regleras – endast omfattar väglagens definition av väg (i vilken
            cykelvägar alltså inte innefattas). Frågan om markåtkomst för
            bland annat cykelvägar har diskuterats under lång tid. Redan på
            1970-talet fanns diskussioner om att införa det, och i slutbetänkandet
            från Utredningen om enskilda vägar föreslogs att det skulle införas
            en expropriationsrätt för ändamålet. 2002 publicerade Lantmäteriet
            en rapport med en översyn av anläggningslagen. I den konstaterades
            att allmänintresset för att garantera markåtkomst för anläggning
            av bland annat cykelvägar var så pass stort att det motiverade
            det intrång en expropriationsrätt skulle innebära för enskilda
            intressen. Det som föreslogs var att anläggningslagen skulle kompletteras
            till förmån för kommuner att bygga och underhålla gång- och cykelvägar,
            skoter- och vandringsleder, motionsspår m.m. Förslaget tillstyrktes
            också i Cykelutred­ningens slutbetänkande 2012 samt även i slutbetänkandet
            från Fossilfrihet på väg 2014.
          </p>
          <p xml:id="i-8ehQYMutUh3hihuaykQgEP">
            Det finns framförallt två olika legala alternativ för att säkra
            marktillgången för anläggning och utveckling av nationella och
            regionala cykelleder. För det första kan väglagens definition
            av cykelvägar ses över. Idag är de definierade på ett sätt som
            gör det svårare att frikoppla dem från bilvägar. För det andra
            kan anläggningslagen ses över så att den kompletteras med möjlighet
            för kommun, region och stat att expropriera för ändamålet såtillvida
            inget annat tillvägagångssätt är möjligt.
          </p>
        </div>
        <div type="motSignatures">
          <list>
            <item xml:id="i-3dZwGBHgZ7ofqMbkUACnE4" who="i-2D6mwMLvYjVnxu8WpPCAeL">
              Lorentz Tovatt (MP)
            </item>
            <item xml:id="i-8xng646LBx2mE7f8w2CTEh" who="i-KTmTMYsoqjqixxDSAwcrPb">
              Emma Berginger (MP)
            </item>
          </list>
        </div>
      </div>
    </body>
  </text>
</TEI>
