<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1945--fk--00250">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__250/mot_1945__fk__250-001.pdf"/>
      <fw xml:id="i-CFhz9WaQk5GNKKkxspixfh">
        20 Motioner i Första kammaren, nr 250.
      </fw>
      <div xml:id="i-AX2my3RgGPXqYinr9Jc3ci" type="motHeader">
        <div xml:id="i-MRFiFEmKQxbsbBaLRshKsb" type="motTitle"/>
        <div xml:id="i-8uU2W81rpKYuhywg1YFqDV" type="motSubmissionInfo"/>
      </div>
      <div xml:id="i-W9zUJUX9nSKK1fYwZp8wPf" type="motBody">
        <div xml:id="i-XyC8qdsv7yrdF746utnxBN">
          <p xml:id="i-RXj2UFo7LBgWc464ixYn5d">
            Nr 250.
          </p>
          <p xml:id="i-4nmyM7xDTtqs4nyFo2bi8P">
            Av herrar Arrhén och Bondeson, om ökat anslag till främjande
            av internationellt-kulturellt samarbete genom stu- dentutbyte.
          </p>
          <p xml:id="i-ToWsnWZd2atz66rvbzBeTo">
            De studentstipendier, som Sverige 1938 instiftat i syfte att
            vidga det kul- turella utbytet med utlandet, ha under pågående
            krig av naturliga skäl ej kunnat utgå i full omfattning. En kommande
            fredstid torde öppna nya möj- ligheter för dylika stipendiatförbindelser.
            Önskvärdheten av ett vidsträckt studentutbyte torde näppeligen
            behöva utförligt motiveras. Förutom att en studievistelse utomlands
            är till gagn för studentens egen vetenskapliga utbildning och
            sålunda kommer samhället till godo, skapar den även ökad möjlighet
            att sprida kännedom om hemlandet. Studentutbytet är sålunda ett
            led i det kulturella samarbetet länderna emel- lan, som det nu
            mer än någonsin synes angeläget att befrämja. Det stöd, som statsmakterna
            i fredstid glädjande nog begynt ge student- utbytet i form av
            anslag, byggde på en rad internationella överenskommelser om stipendier
            på ömsesidighetens grundval. Sedan tidsomständigheterna in- skränkt
            möjligheten och lämpligheten av sådant stipendiatutbyte, bevilja-
            des för budgetåret 1940/41 ett anslag av 18000 kronor mot budgetåret
            1938/40 32 000 kronor. Då emellertid det förstnämnda beloppet
            visade sig otillräckligt anvisades ytterligare medel ur andra
            anslag. För budgetåret 1941 /42 anvisades tillhopa för sagda ändamål
            21 700 kronor. För budgetåren 1942/43 och 1943/44 uppfördes anslag
            om 5 000 respektive 6 800 kronor, varjämte ytterligare medel anvisades.
            Sveriges förenade studentkårers (SFS) tredje allmänna studentkonferens
            i februari 1943 uttalade att ett livligt utbyte mellan Nordens
            akademiker mer än någonsin vore nödvändigt i framtiden, dock icke
            isolerat, utan som ett led i ett allmänt politiskt och kulturellt
            samarbete, vilket borde sättas i samband med de internationella
            problemen. Med utgångspunkt från en reso- lution vid konferensen
            anhöllo Svenska kommittén för nordiskt akademiskt samarbete och
            styrelsen för SFS, under hänvisning till det av tidsomständig-
            heterna helt förändrade läget även på detta område, i underdånig
            skrivelse den 17 juni 1943, att Kungl. Maj:t måtte för budgetåret
            1944/45 av riks- dagen för främst nordiskt stipendiatutbyte äska
            samma belopp som budget- åren 1938/40 utgick för internationellt-kulturellt
            samarbete genom student- utbyte eller 32 000 kronor. Alternativt
            hemställdes, att för främjande av
          </p>
          <pb facs="riksdagen-motions-pdf/data/1945/mot_1945__fk__250/mot_1945__fk__250-002.pdf"/>
          <fw xml:id="i-Cb3dgiUR6Ygj3nwViK5mow">
            Motioner i Första kammaren, nr 250. 21
          </fw>
          <p xml:id="i-DJc2x3CNMwNcu6Hs2C3L6K">
            nordiskt-kulturellt samarbete genom studentutbyte måtte anslås
            12 000 kro- nor (4 X 2000 + 2 X 2 000), varav 4 000 kronor — utan
            att reciprocitet uppställdes som villkor — till stipendier åt
            norska studerande i Sverige. Efter hemställan i enlighet med det
            senare alternativet i 1944 års statsverkspro- position beviljade
            1944 års riksdag ett anslag av 12 000 kronor. Sålunda utgå under
            löpande budgetår ånyo stipendier till norska studerande, varjämte
            sti- pendiernas belopp höjts till 2 000 kronor mot 1700 kronor
            under tidigare budgetår. » Statsanslaget till stipendiatutbyte
            har emellertid visat sig helt otillräck- ligt för att i önskad
            mån bereda nordiska studenter studiemöjligheter i Sve- rige. För
            att möta krigstidens stegrade krav härutinnan ha de svenska stu-
            denterna fullföljt sin egen nordiska stipendiatverksamhet. Genom
            den s. k. Nordiska studenthjälpen, utövad av SFS:s och enskilda
            kårers nordiska organ, har sedan 1941 möjliggjorts uppehälle och
            studier i Sverige för om- kring 170 finländska studenter under
            sammanlagt ca 17 000 dagar, för vil- ket ändamål över 100 000
            kronor av studentrusthållsmedel, alltså insamlade inom studentkårerna,
            och 31 000 kronor av donationsmedel kunnat dispone- ras, vartill
            kommer en del naturaförmåner, som kommit ifrågavarande sti- pendiater
            till del. Genom studenthjälpens försorg har, huvudsakligen under
            senhösten 1943, ca 140 danska studenter beretts uppehälle, för
            vilket ca 40 000 kronor av bland akademiker insamlade medel och
            6 000 kronor av donationsmedel kunnat tagas i anspråk. Enär norska,
            liksom senare danska, studenter här underhållits genom respektive
            länders försorg, ha senare in- samlingar för norska studenter
            avsett livsmedelshjälp i hemlandet. Av uppenbara skäl har från
            studentorganisationernas sida något egentligt utbyte av stipendiater
            ej kunnat fullföljas förutom med Finland, där student- organisationer
            sedan 1943 berett 6 svenska stipendiater möjlighet att stu- dera
            under omkring två månaders tid vardera, varjämte tre nya inbjud-
            ningar nyligen utfärdats. Möjligheterna att i fortsättningen anskaffa
            medel på enskild väg för en omfattande stipendiatverksamhet befaras
            emellertid minska med hänsyn till krigstidens återverkan på studietid
            och studentekonomi och med hänsyn till den insamlingströtthet,
            som vid ett annalkande fredsslut torde taga överhand. Ä andra
            sidan synas avsevärt ökade stipendiemedel bli erforderliga, enär
            händelseutvecklingen i våra grannländer medfört allvarliga svårigheter
            för den högre undervisningen. Särskilt i Norge och Finland har
            utbildningen av akademiker blivit inställd eller starkt beskuren
            och akademikerna hårt decimerats av krigstjänst eller genom deportation.
            I Norge råder främst brist på ingenjörer, läkare, tandläkare m.
            fl. Flera lärosäten, som skulle fylla bristerna, äro delvis förstörda
            eller kunna befaras bli utsatta för för- störelse under krigets
            slutskede. En återupptagen verksamhet måste komma att hämmas av
            lärarbrist eller andra genom avbrotten vållade svårigheter,
          </p>
          <pb facs="riksdagen-motions-pdf/data/1945/mot_1945__fk__250/mot_1945__fk__250-003.pdf"/>
          <fw xml:id="i-LJrssn4sQ5GwAbyjiTRuMN">
            22 Motioner i Första kammaren, nr 250.
          </fw>
          <p xml:id="i-RoU91P8MGythXc7pixtGmY">
            och detta under en period, då den ackumulerade tillströmningen
            av nyin- skrivna studenter kräver ökad kapacitet. Med tanke på
            vikten av att ha tillgång till högre skolad arbetskraft vid återuppbyggnadsarbetet
            söker man från nämnda länders sida vidga akade- mikernas utbildningsmöjligheter.
            Det synes naturligt, att Sverige, som i fackliga och många andra
            avseenden erbjuder grannlandsstudenter närmast besläktade studieförhållanden,
            härvid bidrager så långt ske kan. Inom den akademiska samarbetskommitté,
            som med stöd av härvarande norska myn- digheter sistlidna oktober
            tillsatts, har sålunda från norskt håll för svenska och danska
            studentrepresentanter framhållits behovet av att i Sverige, even-
            tuellt även i Danmark, utbilda minst hundratalet teknologie, medicine,
            odontologie m. fl. studerande." Förutom sådana nordiska studenter,
            som Sveriges akademiker av mer humanitära skäl bereda sig att
            mottaga, torde åtskilliga av dem, som redan vistas i landet, behöva
            kvarstanna ytterligare ett eller annat år för att kunna fullfölja
            de teologiska, medicinska eller andra studier, som de påbörjat
            efter svensk examensordning. För att kunna tillgodose dessa önskemål
            från de nordiska grannländerna erfordras en avsevärd ekonomisk
            insats från Sveriges sida. Valutaexport för studieuppehälle utom
            hemlandet torde endast i ytterst begränsad utsträck- ning kunna
            äga rum i ett skede, då återuppbyggnaden kräver avsevärda statsfinansiella
            ansträngningar inom de olika länderna. Åtgärder för att stödja
            återupprättandet av grannländernas akademiska liv och underlätta
            nordiska studentgästers studievistelse i Sverige förberedas också
            inom aka- demiska kretsar i Sverige. Det synes av ovan anförda
            skäl ytterligt angeläget att under nästkom- mande budgetår nordiska
            studentutbytesstipendier i större utsträckning än under löpande
            budgetår kunna ställas till förfogande från det anslag, som avsetts
            för det internationella studentutbytet. Beträffande dessa stipendier
            torde i detta sammanhang böra anföras önskvärdheten av, att sökandes
            stu- dieriktning ej föreskrives äga speciell, nordisk karaktär.
            Från det femte landet i Norden, Island, har sedan 1941 ingen statsstipen-
            diat kunnat sändas till Sverige, varför anslaget för detta land
            indragits. Å andra sidan har från Island 1942 utfästs ett kostnadsfritt
            studentrum för en svensk student. Det synes angeläget, att Island,
            som trots politiska för- ändringar deklarerat sin nordiska samhörighet,
            så snart sig göra låter knytes närmare det nordiska kultursamarbetet
            även på sådant sätt, att ett stats- stipendium ånyo utgår för
            en isländsk student i Sverige. Skulle reseförbin- delserna mellan
            länderna ej ännu vid kommande studieårs början ha blivit fria,
            torde en av de 9 isländska studenter, som nu för medel från hemlandet
          </p>
          <p xml:id="i-9s7bdsmdTa9qpySZxpwK3y">
            1 Ehuru vissa svårigheter härvidlag yppa sig framför allt på
            studicbanor, där tillgången på ut- bildningsplatser är begränsad,
            så torde det få anses som ett nödvändigt krav att Sverige här
            gör vad det kan för att lätta den även på detta område oändligt
            mycket svårare situationen i de av kriget berörda länderna.
          </p>
          <pb facs="riksdagen-motions-pdf/data/1945/mot_1945__fk__250/mot_1945__fk__250-004.pdf"/>
          <fw xml:id="i-3XcbhV9w4h7dn8WrWMx93X">
            Motioner i Första kammaren, nr 250. 23
          </fw>
          <p xml:id="i-5SAFQWz1tFmwQagdxrqVwg">
            studera i Sverige, böra kunna tilldelas stipendium på sätt som
            innevarande år tillämpats gentemot studenter från Norge. Det synes
            tillfyllest, om för detta stipendium en höjning stannade vid 150
            kronor, d. v. s. förutvarande 1850 kronor ökas till i övrigt gällande
            2 000 kronor, detta oaktat resekost- nader kunna motivera ett
            än högre belopp. En avsevärd ökning av hittills anvisade medel
            för här berörda ändamål torde som framgår av det anförda vara
            erforderlig. Emellertid synes ävenledes frågan om stipendier till
            studenter från andra länder än de nordiska i detta sammanhang
            böra upptagas till förnyad pröv- ning. Omständigheterna ha fört
            många studenter från utlandet som flyk- tingar till Sverige. Även
            för dessa studenters räkning ha avsevärda insatser från svenska
            akademikers sida blivit nödvändiga. Vid studentkonferensen 1943
            bildades sålunda Internationella studenthjälpens rikskommitté
            (ISR), vari SFS äger tre representanter. Utöver 30 000 kronor,
            hopbragta under de första krigsåren av Uppsala lokalkommitté för
            International Student Service (ISS) för drygt 30 utländska studenters
            uppehälle, har ISR till och med november 1944 till cirka 75 balter
            m. fl. utbetalat 64 000 kronor. Dess- utom har lokalkommittén
            i Lund utbetalat 28 500 kronor. Utsikterna att i fortsättningen
            på privat väg anskaffa de betydande be- lopp, som bedömas erforderliga
            för bekostande av de utländska flyktingstu- denternas vistelse
            i Sverige, bedömas som mycket små. Möjligheterna att erhålla statsmakternas
            stöd för denna verksamhet synas därför böra under- sökas. Det
            förefaller därvid naturligt, att det anslag, som tidigare utgått
            till internationellt kulturellt samarbete genom studentutbyte
            tages i an- språk, då strävandena att möjliggöra studier för de
            utländska studenter, som av tidsomständigheterna förts till Sverige,
            måste sägas överensstämma med statsmakternas syfte med ifrågavarande
            anslag. Även ur andra synpunkter synas här diskuterade stipendiefrågor
            i sin helhet redan nu böra upptagas till prövning. Visserligen
            torde av allt att döma något mera reguljärt studentutbyte ej bli
            möjligt inom den närmaste tiden. Dock böra från svensk sida förberedelser
            vidtagas för att snarast kunna igångsätta ifrågavarande verksamhet.
            Man torde kunna ifrågasätta om därvid den tidigare tillämpade
            principen om reciprocitet mellan Sverige och vederbörande land
            till en början kan tillämpas i samma utsträckning som tidigare.
            Att uppställa kravet på reciprocitet som villkor för stipendium
            beträffande länder, med vilka Sverige tidigare haft stipendieutbytesförbin-
            delser, men vilka för närvarande sakna möjlighet att erbjuda stipendievis-
            telse för svenska studenter, torde vara ogörligt. Även beträffande
            andra län- der torde önskemål om utbyte föreligga, ehuru kompensation
            för närvarande ej alltid kan ställas i utsikt. Genom att tills
            vidare ej tillämpa alltför rigo- rösa principer härvidlag kunna
            måhända möjligheter till nya vägar för sti- pendiatutbyte skapas.
            Reciprocitet har förr visat sig lättare att ernå, om den ej uppställts
            som formligt villkor för svenskt anslag. Det kan här till-
          </p>
          <pb facs="riksdagen-motions-pdf/data/1945/mot_1945__fk__250/mot_1945__fk__250-005.pdf"/>
          <fw xml:id="i-E6VL9ZZDvXmxxhiNwvSJAQ">
            24 Motioner i Första kammaren, nr 250.
          </fw>
          <p xml:id="i-ASgKwNAQrQU8kAMKjjWiRP">
            läggas, att från flera håll bland annat från U. S. A. stort intresse
            visats för studier i Sverige, liksom även goda utsikter föreligga
            för att svenska studen- ter i långt större utsträckning än tidigare
            skola kunna erhålla möjlighet till studievistelse i Amerika. I
            detta sammanhang torde även böra erinras om att svenska studenters
            studiemöjligheter utomlands även i andra avseenden förbättrats;
            sålunda ställer British Council numera 5 stipendier till förfo-
            gande för svenska studerande; för innevarande läsår äro för övrigt
            7 sti- pendier utdelade. Ett ökat antal stipendier från svensk
            sida torde av de här anförda anled- ningarna erfordras. De starkt
            ökade levnadskostnaderna motivera även att de nya stipendiernas
            belopp bringas i nivå med de för närvarande utgående, vilket skulle
            innebära en höjning i jämförelse med de tidigare beloppen. För
            studenter från de nordiska länderna borde minst ett ytterligare
            stipendium inrättas utöver de nu utgående sex, varvid behovet
            av ett stipendium för en isländsk student i första rummet synes
            böra beaktas. Vidare borde möjlighet ges att disponera medel alltefter
            behovet för antingen ytterligare nordiska studenter eller för
            i Sverige vistande landsflyktiga studenter överhuvud- taget. Något
            villkor om reciprocitet synes för närvarande icke böra fixeras,
            men möjligen bör företrädesrätt givas studenter från de länder,
            med vilka Sverige tidigare haft överenskommelse om stipendiatutbyte.
            Vad beloppet av denna förstärkning beträffar synes man lämpligen
            kunna utgå från an- slagets ursprungliga storlek och med hänsyn
            till rådande extraordinära, ovan relaterade förhållanden, vidtaga
            en höjning till 40 000 kronor. På grund av vad sålunda anförts
            hemställa vi,
          </p>
          <p xml:id="i-3pbvEh63KAnFCAi6fxz9UF">
            att riksdagen under posten Åttonde huvudtiteln: Främ- jande av
            internationellt-kulturellt samarbete genom student- utbyte (s.
            581) måtte höja anslaget från 12 000 till 40 000 kronor för budgetåret
            1945/46.
          </p>
          <p xml:id="i-GxdReT6QAUHsHxVZUYi6hV" type="date">
            Stockholm den 23 januari 1945.
          </p>
          <div xml:id="i-YKs9UcJN4MQx3stZg8UH9W" type="signatureBlock">
            <p who="i-N9AjjY11HAeYEZv7pS9mmC" type="signature">
              Erik Arrhén
            </p>
            <p who="i-7NJGhWZzuhPwCAawWis5wT" type="signature">
              Lennart Bondeson
            </p>
          </div>
        </div>
      </div>
    </body>
  </text>
</TEI>
