<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-TU-01746">
  <teiHeader>
    <fileDesc>
      <titleStmt>
        <title>Förverkligande av Norrbotniabanan</title>
        <author corresp="i-Wg4JiBuxTz9fesArDXiMko">av Helena Lindahl m.fl. (C)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:1746 av Helena Lindahl m.fl. (C)</title>
          <idno type="rdwebb">HB021746</idno>
          <rs type="number">1746</rs>
          <orgName type="comitteeAbbreviation">TU</orgName>
          <ref type="dokument_url_text">https://data.riksdagen.se/dokument/HB021746/text</ref>
          <ref type="dokument_url_html">https://data.riksdagen.se/dokument/HB021746</ref>
          <ref type="dokumentstatus_url_xml">https://data.riksdagen.se/dokumentstatus/HB021746</ref>
          <ref type="pdf">https://data.riksdagen.se/fil/4A59D3D3-4B64-4B92-9B5C-CEB4C643A30F</ref>
          <ref type="docx">https://data.riksdagen.se/fil/E7773C9A-8E57-4D55-942B-F4A5696EF1CE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Wg4JiBuxTz9fesArDXiMko</idno>
            <name>Helena Lindahl</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="woman">
            <idno>i-Uwm3eggnWKqmERZ766iV6a</idno>
            <name>Anne-Li Sjölund</name>
            <state type="partyAffiliation" ref="Q110832">
              <desc>C</desc>
            </state>
          </person>
          <person gender="man">
            <idno>i-XQAzCv28W16uuk7HhQLdZZ</idno>
            <name>Anders W Jonsson</name>
            <state type="partyAffiliation" ref="Q110832">
              <desc>C</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HifrUwVvaxLEU3PwjqK3mK" type="signed"/>
        <correspContext corresp="i-HifrUwVvaxLEU3PwjqK3mK">
          <note type="signatory" corresp="i-Wg4JiBuxTz9fesArDXiMko"/>
          <note type="signatory" corresp="i-Uwm3eggnWKqmERZ766iV6a"/>
          <note type="signatory" corresp="i-XQAzCv28W16uuk7HhQLdZZ"/>
        </correspContext>
        <correspAction xml:id="i-XpgvKZ3nLetMyeDZ2CvzJf" type="submitted">
          <date when="2023-10-04"/>
          <time when="17:48:45"/>
        </correspAction>
        <correspAction xml:id="i-KwdBXnH2ck7AB6VQc2FXmR" type="reviewed">
          <date when="2023-10-04"/>
          <time when="19:52:23"/>
        </correspAction>
        <correspAction xml:id="i-K2asvg6uPsnkDDfRdmnf2h" type="referred">
          <date when="2023-10-17"/>
        </correspAction>
        <correspAction xml:id="i-LucCoUxv1U69FmgTjgY1Ta" type="assigned">
          <date when="2024-03-19"/>
          <time when="10:14:07"/>
        </correspAction>
        <correspContext corresp="i-LucCoUxv1U69FmgTjgY1Ta">
          <ref type="assignedTo">Trafikutskottet</ref>
        </correspContext>
        <correspAction xml:id="i-76y5MCcGUoQUXaqAeic9oe" type="behandlas_i"/>
        <correspContext corresp="i-76y5MCcGUoQUXaqAeic9oe">
          <ref type="uppgift">2023/24:TU18</ref>
          <ref type="ref_dok_id">HB01TU18</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">TU18</ref>
          <ref type="ref_dok_titel">Infrastrukturfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7v3de822jTpwgN77cLY4KR" type="motHeader">
        <div xml:id="i-4W5kJ9gwNQZAMQXhfkf38V" type="motTitle">
          Motion till riksdagen 2023/24:1746 av Helena Lindahl m.fl. (C)
          Förverkligande av Norrbotniabanan
        </div>
      </div>
      <div xml:id="i-TvZyb7M4wfL8b9SnhWhR7R" type="motBody">
        <div xml:id="i-WtRuzKch6DocQykakqwoGx" type="motProposal" subtype="förslag">
          <head xml:id="i-N3xDiL1sGwLsZx4B6Uadap">
            Förslag till riksdagsbeslut
          </head>
          <list xml:id="i-GCC3DLEMtA2Nb2D9866Pv4">
            <item xml:id="i-DE1aGEVT9aEvVGuwVrC6W9" sortKey="Yrkande 1">
              Riksdagen ställer sig bakom det som anförs i motionen om att
              regeringen skyndsamt bör titta på finansieringslösningar för Norrbotniabanans
              förverkligande exempelvis genom att staten, via Riksgälden, lånar
              upp hela den summa som banan beräknas kosta och tillkännager detta
              för regeringen.
            </item>
          </list>
          <list xml:id="i-5mCjeKWwLHUikjnzmZozNy">
            <item xml:id="i-PGQt75637xVetztnbujF6R" sortKey="Yrkande 2">
              Riksdagen ställer sig bakom det som anförs i motionen om att
              regeringen bör överväga att ge bolaget Norrbotniabanan AB i uppdrag
              att tillsammans med Trafikverket ansvara för samt genomföra projektet
              fullt ut och att återbetalning bör ske på samma sätt som upplägget
              med Botniabanan – en återbetalningsmodell där infrastrukturbudgeten
              under en viss tid belastas med en årligt återkommande summa –
              och tillkännager detta för regeringen.
            </item>
          </list>
          <list xml:id="i-JVZTRJBZFRp2mo8wQqdWbc">
            <item xml:id="i-2LEVAgGdhbPMPmgL37rLXN" sortKey="Yrkande 3">
              Riksdagen ställer sig bakom det som anförs i motionen om att
              regeringen bör överväga att snarast ge i uppdrag till Trafikverket
              att forcera plan- och byggarbetet, för hela sträckan, för att
              möjliggöra kortast möjliga byggtid (detta för att nyttorna ska
              falla ut tidigt och matcha de gigantiska investeringar som görs
              i norr) samt att det är viktigt att också sätta ett målår för
              banans färdigställande, och detta tillkännager riksdagen för regeringen.
            </item>
          </list>
        </div>
        <div xml:id="i-H1UdotzbidUwJvtsaWpYQf" type="motContent">
          <head xml:id="i-AQNbUZvV1HwBP9wuG48Cif" type="h1">
            Motivering
          </head>
          <p xml:id="i-F96hUripnCVhNHzeCBS3rA">
            Trafikverket, som sköter järnvägar och vägar i Sverige, konstaterar
            i sin investerings­plan fram till 2033 att behoven och önskemålen
            är betydligt större än tillgången på medel.
          </p>
          <p xml:id="i-9p3TmZWfk66X3XEHGjrxRF">
            Under många årtionden har infrastrukturen försummats, vilket
            har blivit allt mer tydligt. Sverige har under lång tid halkat
            efter, och det kommer att bli både kostsamt och dyrt att bygga
            upp vägar och järnvägar till de nivåer som är nödvändiga för både
            befolkningens och näringslivets behov av transporter.
          </p>
          <p xml:id="i-ESWxy5UVKyef19N6pHSbMD">
            En mycket viktig satsning för Sverige och dess skogs- och gruvnäring
            är att slutföra byggnationen av den Botniska korridoren. Det är
            ett infrastrukturstråk som sedan år 2013 ingår i det europeiska
            stomnätet för järnväg samt sedan 2021 ingår i en av de nio stomnätskorridorerna,
            vilka EU:s medlemsstater sagt ska prioriteras för färdigställande
            senast år 2030. Idag fattas den sista länken i den Botniska korridoren,
            27 mil järnväg mellan Umeå och Luleå, den så kallade Norrbotniabanan.
          </p>
          <p xml:id="i-CLtskTahV6gSdwm4topxPR">
            Beslutet från EU-kommissionen 2013 att ge TEN-T-status till Botniska
            korridoren har, efter hårt arbete av berörda parter i norr, resulterat
            i att EU 2015 godkände en ansökan om medfinansiering med 100 miljoner
            kronor för att färdigställa järnvägsplanerna för den första etappen
            av Norrbotniabanan – det vill säga sträckan mellan Umeå och Skellefteå.
            Resterande 100 miljoner medfinansieras via de regionala transportplanerna
            i Västerbotten och Norrbotten. Detta är en extremt viktig faktor
            och framgång vad gäller tillskott av medel. Järnvägsplanerna mellan
            Umeå och Dåva, ca 12 km har vunnit laga kraft sedan tidigare och
            bygget pågår. Inom kort väntas resterande järnvägsplaner till
            Skellefteå fastställas av Trafikverket. När planerna vunnit laga
            kraft kan bygget ta vid. Förra året erhöll Trafikverket ytterligare
            medfinansiering från EU, drygt 80 miljoner, för detalj­projektering
            och fältundersökningar på sträckan mellan Ytterbyn och Grandbodarna.
            Det finns även framtida möjligheter att via EU ansöka om medfinansiering
            och erhålla upp till 30 % av byggkostnaderna.
          </p>
          <p xml:id="i-CNB1WXaxLEEkGdca2Xbov2">
            Norrbotniabanan ingår nu i sin helhet i den nationella infrastrukturplanen
            för åren 2022–2033. Med tanke på att bygget söderifrån pågår för
            fullt, att bygget på resterande sträcka upp till Skellefteå kan
            påbörjas inom kort, att EU medverkat genom medfinan­siering och
            att Trafikverkets organisation nu arbetar med hela sträckan mellan
            Umeå och Luleå, är det av största vikt att arbetet inte stannar
            av utan intensifieras med bygg­nation både från norr och söder.
            Viktigt är också att regeringen tillsammans med Trafik­verket
            sätter ett målår då banan ska stå klar. Det sistnämnda för att
            kommuner, regioner och operatörer ska kunna planera när resecentrumen
            ska stå klara och när de nya fordonen ska vara på plats.
          </p>
          <head xml:id="i-4V2t5CHC1PnAX9ELRutTdq" type="h2">
            En finansieringslösning för hela banan
          </head>
          <p xml:id="i-997o8zP2po1u2uicnXTE8d">
            En möjlig finansieringslösning för Norrbotniabanan skulle kunna
            vara att staten, via Riksgälden, lånar upp hela den summa som
            banan beräknas kosta. Ett förslag som i sammanhanget kan begrundas
            är att ge bolaget Norrbotniabanan AB i uppdrag att till­sammans
            med Trafikverket ansvara för samt genomföra projektet fullt ut
            och att åter­betalning sker på samma sätt som upplägget med Botniabanan
            – en återbetalningsmodell där infrastrukturbudgeten under en viss
            tid belastas med en årligt återkommande summa som motiveras av
            de gigantiska investeringar som näringslivet gör i norra Sverige.
            De flesta partier nationellt ställer sig positiva till investeringen,
            inte minst för att klara av kompetensförsörjningen och de ökande
            godstransporterna i samband med näringslivets investeringar. En
            upplåning för snabbare och effektivare genomförande innebär dessutom
            att man minskar risken för ett ineffektivt byggande och därmed
            högre kostnader.
          </p>
          <head xml:id="i-QoLM1D8cBeWrFrFGEmZK3k" type="h2">
            Viktigt att arbetet intensifieras
          </head>
          <p xml:id="i-WSLiA1qaGP6o5pupPFKBz6">
            Norrbotniabanan är oerhört viktig för att klara kompetensförsörjningen
            i norr när tusentals nya arbetstillfällen skapas och näringslivet
            investerar. Man behöver tänka bredare, säger regeringens samordnare
            för de stora investeringarna, Peter Larsson, som räknar med ett
            befolkningstillskott på 100 000 personer i de två nordligaste
            länen till år 2035. Det är alltså lätt att förstå vikten av att
            Norrbotniabanan färdigställs så fort som möjligt.
          </p>
          <p xml:id="i-PQdWJsAKMe4bgJtJ9ZPrpC">
            För att intensifiera arbetet måste Norrbotniabanan AB och de
            berörda regionerna kunna jobba vidare med den ekonomiska delen.
            Därför är det viktigt att regeringen exempelvis utser en enskild
            förhandlingsperson som kan jobba med att lösa finansi­eringen
            av hela banan.
          </p>
          <head xml:id="i-Pv8s4KsfoWsPT3H6vQXhEx" type="h2">
            Behov, utmaningar och möjligheter
          </head>
          <p xml:id="i-7Lp8M1p5tYvLwzfhqiALqh">
            Idag får industrierna i norra Norrland förlita sig på den enkelspåriga
            stambanan genom övre Norrland som är över 100 år gammal. Inga
            möjligheter finns att leda om trafiken till annat elektrifierat
            spår. Stambanan har dessutom tvära kurvor och branta lutningar,
            vilket gör att hastigheten är låg, och enkelspåret gör att risken
            för störningar är stor. Väntetiderna för mötande tåg är ineffektiva
            och bidrar till att Stambanan i övre Norrland är fullbokad de
            tider som godskunderna efterfrågar. Stambanan har dessutom nått
            kapacitetstaket och duger inte som ett effektivt och långsiktigt
            hållbart alternativ för godstransporterna i norra Norrland.
          </p>
          <p xml:id="i-AGyHQxNXZHe8V3tV4Fs1fk">
            Industrin har länge varit i behov av mer kapacitet på järnväg
            och en robustare järnvägs­infrastruktur med bland annat möjligheter
            till omledning till annat elektrifierat spår. Nu när basindustrin
            med flera gör investeringar på över 700 miljarder i Västerbotten
            och Norrbotten behövs ökad kapacitet och högre leveranssäkerhet.
            Industrin i norra Sverige står redan idag för en betydande del
            av Sveriges nettoexportvärde och behöver en infra­struktur som
            är kostnadseffektiv. Basindustrin i norr är också central i arbetet
            för att minska CO₂-utsläppen, men en förutsättning för att de
            ska lyckas med detta arbete är en förbättrad infrastruktur.
          </p>
          <p xml:id="i-V1muUiwjvHe7qsRispNxFr">
            Dessutom är Norrbotniabanan en viktig satsning för Europa, vilket
            den beviljade med­finansieringen är ett tecken på, och något som
            EU-kommissionen uttrycker. Norrbotnia­banan binder samman Europas
            järnvägsnät med Finland och Norge i norr och söderut till Europa.
          </p>
          <p xml:id="i-Fftzt95bkhKMEaqqYcwRVs">
            Norrbotniabanan blir av stor vikt för att klara kompetensförsörjningen
            i norr – inte minst med anledning av de gigantiska investeringarna.
            Banan halverar restiderna efter Norrlandskusten med betydande
            regionförstoring som följd. För exempelvis Skellefteås del skulle
            arbetsmarknadsområdet växa från dagens ca 80 000 personer till
            över 300 000 personer samt öka attraktiviteten för hela kuststråket,
            vilket är av stor betydelse för att klara kompetensförsörjning
            i samband med den etablerade batterifabriken i staden. Men världen
            tar inte slut i och med landsgränserna i norr. Efter bågen runt
            Bottenviken bor det över 600 000 människor, och finska Uleåborg
            ligger bara 13 mil från gränsen och är en växande stad som har
            stort universitet och en blomstrande it-industri. Med järnvägen
            kan du nå universitetet i Uleåborg på två timmar från Luleå och
            på den svenska sidan kan du med Norrbotniabanan nå inte bara ett
            utan tre universitet (LTU, UMU och SLU) på 45 minuter oavsett
            var du befinner dig på banan. Banan har också stor betydelse i
            det förändrade geopolitiska läget, inte minst ur försvarssynpunkt.
          </p>
          <head xml:id="i-CRVtzmsfmJ3v9zSw1jdx1y" type="h2">
            Stor enighet om Norrbotniabanan
          </head>
          <p xml:id="i-PFmhmGUpGCjg6azBeyMoKM">
            Det finns en mycket stark vilja att förverkliga Norrbotniabanan
            från såväl EU som Norr­botten och Västerbotten och det gäller
            både offentliga institutioner, näringsliv som vanliga medborgare.
            Med anledning av näringslivets gigantiska investeringar i norr
            är insikten att detta projekt skapar mervärden och tillväxt för
            hela Sverige.
          </p>
          <p xml:id="i-Qmbv7G4ZrxqEEek9eDDUSa">
            Därför är det viktigt att regeringen inleder diskussioner med
            berörda regioner och intressenter såsom Norrbotniabanan AB och
            Trafikverket, för att skyndsamt hitta finansieringslösningar och
            organisering för Norrbotniabanans förverkligande.
          </p>
          <p xml:id="i-STWvTAUNdA6jeMmFS4b1SK">
            Viljan att hitta en lösning för banans genomförande är stark,
            och det finns även en stor öppenhet att diskutera olika möjliga
            finansieringslösningar. Det är värt att ta på allvar.
          </p>
          <p xml:id="i-NDD5PcTS7yb4TzaDfcaVHX">
            Detta bör riksdagen ge regeringen till känna.
          </p>
        </div>
        <div xml:id="i-5EugvCQVKihGTf9j6hPjy3" type="signatureBlock">
          <list xml:id="i-G5FEJUTsJqMymiL2ndZvd7">
            <item xml:id="i-MPczMWMEPdQmBfEiSauAJ9" who="i-Wg4JiBuxTz9fesArDXiMko" type="signature">
              Helena Lindahl (C)
            </item>
            <item xml:id="i-LMaEXpqvztHbZgadAgsTwK" who="i-Uwm3eggnWKqmERZ766iV6a" type="signature">
              Anne-Li Sjölund (C)
            </item>
            <item xml:id="i-JYhq6uW3GXRi2mefKw2okr" who="i-XQAzCv28W16uuk7HhQLdZZ" type="signature">
              Anders W Jonsson (C)
            </item>
          </list>
        </div>
      </div>
    </body>
  </text>
</TEI>
