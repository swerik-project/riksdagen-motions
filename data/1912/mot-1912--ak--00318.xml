<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1912--ak--00318">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1912/mot_1912__ak__318/mot_1912__ak__318-001.pdf"/>
      <div xml:id="i-BfNKTf3KSybZs6obedfY2k" type="motHeader">
        <div xml:id="i-64ESuSrPSik7b4n9oPaVk2" type="motTitle"/>
        <div xml:id="i-5gktyankEdjkDYnHZJSXE8" type="motSubmissionInfo"/>
      </div>
      <div xml:id="i-BM5rT82r63ZQPspVLTFkKx" type="motBody">
        <div xml:id="i-GUL39BHJrhjHgbmcj7rMxm">
          <p xml:id="i-CxEfcqZ8dNgfxSb1mbGyjv">
            12 Motioner i Andra kommaren, Nr 318.
          </p>
          <p xml:id="i-G2zpesARXuhh1tdDcho6MA">
            Nr 318.
          </p>
          <p xml:id="i-9GMVEDYpBS6CGUQ12CcZT5">
            Af herr Lindhagen m. fl:, angående införande af republi- kanskt
            statsskick.
          </p>
          <p xml:id="i-3Ei647cQ8G15toHT4L4gjD">
            Då den sammanfattande framställningen uti motionen nr 311 om
            en demokratisk författningsrevision ansetts böra splittras i särskilda
            motio- ner (se Andra kammarens protokoll för den 1 maj) få vi,
            under åbero- pande jämväl af de i motionen nr 316 för hela ämnet
            anförda skäl härmed slutligen anföra följande beträffande särskildt:
          </p>
          <p xml:id="i-YWPSBt4XDUSXakTk4vpQF">
            Regeringsmakten.
          </p>
          <p xml:id="i-4RoaFDoZ6URETFzpYuSx34">
            Det är en inrotad uppfattning i vår politik, att en författningsre-
            vision, som kan upptaga samtidens tankar, allenast har att syssla
            med riksdagens grundvalar och sammansättning. Afven den demokratiska
            politiken behärskas i hög grad af detta föreställningssätt och
            när man tillåter sig måtta som längst stannar siktet vid Första
            kammarens afskaf- fande såsom möjligen kronan på verket i någon
            aflägsen framtid. Om vi emellertid lösrycka oss för en gång från
            dagspolitikens söfvande inflytelser samt tänka något öfver erfarenheterna
            och sakens natur, skall snart genom det vikande töcknet inom ramen
            af vår för- fattning upptorna sig ett annat fäste som på sitt
            sätt lika hotande just i vårt nutida lif stänger vägen för människornas
            frigörelse. Det är den ärftliga regeringsmakten med den oriktiga
            ursprungsbeteckningen af
          </p>
          <pb facs="riksdagen-motions-pdf/data/1912/mot_1912__ak__318/mot_1912__ak__318-002.pdf"/>
          <p xml:id="i-RvsPCwQm2sBLCBFpaQTTBY">
            Motioner i Andra kammaren, Nr 318. 13
          </p>
          <p xml:id="i-P9CnoFXBgdWhXSiR7WtQSv">
            guds nåde, som blickar bister och oåtkomlig ned på oss från sina
            sekel- gamla molnstoder. Det har som sagdt blifvit nästan ett
            politiskt sakrament inom det gamla furstekrönta Europa att en
            till synes så vördnadsvärd institution, trots de allmänna tviflen
            på densamma i all hemlighet, ej får vidröras på något sätt af
            profana händer under vanliga fredliga förhållanden. Det är ensamt
            den våldsamma revolutionen eller kriget förbehållet att störta
            tronerna. | Man kan förstå hur en sådan opinion under trollmakten
            af de historiska anorna och berättelserna kunnat uppstå. Men man
            inser lätt dess uppenbara villfarelser. Regerimgsmaktens organisation
            är en lika aktuell och närliggande fråga som riksdagens sammansättning.
            En ärftlig regeringsmakt är en lika otidsenlig och hindrande institution
            som en första kammare med privilegierade valrättsbestämmelser.
            Saken för- tjänar i hög grad att af vår tid nyktert öfvervägas
            och i laga former behandlas liksom hvarje annan framträngande
            författningsfråga. Tidens händelser och förhållanden mana också
            folken i Europa att någon gång börja vakna upp ur sina minnen
            äfven på denna punkt. Alla nybyggarländer såsom Amerikas, Australiens
            och Sydafrikas stater hafva såsom en själfklar sak affört den
            monarkiska statsformen från sina dagord- ningar. I Asien är Kinas
            underbara jättesprång helt plötsligt till republiken en sannsaga,
            som borde mäktigt tala till våra sinnen. I Europa har Schweiz
            sedan länge gifvit ett föredöme. Man säger att äfven 1 detta lands
            aflägsnaste dalar, dit politiken eljest ej trängt fram vidare,
            besjälas landtmännen af ett djupt nedblickande på den monarkiska
            stats- formen och förundra sig öfver hur ett land kan vara så
            efterblifvet att det låter den fortfarande äga rum. Sedan har
            Frankrike och på sistone Portugal också gått fram mot det oundvikliga.
            Endast Norge har invigt sin unga frihet med att ikläda sig den
            gamla dräkten, säker- ligen dock i följd af något verkligt eller
            förment nödläge, förstärkt af intrycken från den europeiska miljö,
            där landet fått sin plats. En sådan institution, som tillåtes
            af tradition upprätthålla en makt öfver. folket med öfvernaturlig
            fullmakt och ärftlig besittningsrätt, får i själfva verket ett
            ofantligt inflytande på människornas tänkesätt och handlingar.
            Den leder bort uppmärksamheten från nutiden och dess verkligheter
            till gamla förlegade värden. Den inverkar nedbrytande på karaktärerna
            genom sin organiserade inbjudan till underdånighet och själfuppgifvelse
            och sin medeltida prålande kostymering. Genom tusende rännilar
            söka dessa inflytelser sig ned i demokratiens jord och
          </p>
          <pb facs="riksdagen-motions-pdf/data/1912/mot_1912__ak__318/mot_1912__ak__318-003.pdf"/>
          <p xml:id="i-WJVdypRoeweeXpSKLH5Ntn">
            14 Motioner i Andra kammaren, Nr 318.
          </p>
          <p xml:id="i-XMU1kGnMgSRkKCrU6Bfm5U">
            förgifta 1 sin mån den eftertanke, hvilken söker mödosamt spira
            upp under längtan efter en sol, som ständigt dröjer. Under sådana
            förhållanden kan det vara förklarligt att äfven regeringshandlingarne
            blifva bundna i viktiga afgöranden af osynliga hänsyn, som ej
            borde få göra sig gällande. Hvad som åstadkommes, tillskrifves
            dessutom med förkärlek denna högre försyn utan någon särskild
            förtjänst och den oantastlighet, som hvilar öfver monarkens person,
            breder gärna ut sig öfver yttringarne af hela systemet. Åfven
            1 yttre måtto spåras denna auktoritetstro. Det yttrades därför
            en gång om det engelska konungariket, att alla för folket nyttiga
            eller åtminstone för nyttiga gällande inrättningar äro kungliga,
            blott landets gäld betecknas såsom stats- eller nationalskuld.
            Ett utomordentligt inflytande utöfvar den ärftliga regeringsmakten
            på ämbetsmannakårens sociala kompetens. HSedan gammalt ha monar-
            kierna »med säker uppfattning af den mänskliga fåfängan», för
            att tala med Nordisk familjebok, genom ordnar, uniformer, defileringskurer
            och gunstbevis af olika slag sökt skapa en lifvakt kring tronerna.
            På detta sätt lyftes den högre ämbetsmannakåren upp i molnen från
            jorden. Den klyfta, som redan olika social ställning uppdrar mellan
            makten af guds nåde och folket, vidgas ofantligt och omöjliggör
            den samverkan med och det uppgående i folkets realiteter, som
            är den första förutsättningen för en ämbetsutöfning med folket
            och för detsamma. En särskild skuggsida är institutionens intima
            samband med kriget, också en anspegling af det förflutna, då konungarne
            främst voro krigs- herrar. Under det republikernas presidenter
            själffallet främst represen- tera det civila samhället, är i regeln
            monarken och de manliga med- lemmarne af hans familj enligt plägsed
            de främste beskyddarne och ut- öfvarne af militäryrket. Vår grundlag
            stadgar ock att inga prinsar få ha något civilt ämbete och hänvisar
            dem således indirekt att söka sig befattningar 1 militärväsendet.
            Sålunda knäsatt i de högsta maktbe- fogenheternas sköte måste
            militärväsendet i mångt och mycket förledas att antaga öfvermodiga
            later och hårdnackadt afvisa den anspråkslösare plats i samhällsordningen,
            som med rätta tillkommer densamma. Ned- blickandet på fredsrörelserna
            och hänförelsen för vapnen utgår främst från de mäktiga monarkiska
            inflytelserna inom det gamla Europa. Det bör dessutom icke förglömmas,
            hurusom det i själfva verket är en omöjlig uppgift, som lägges
            på monarken, äfven om slumpen fogat så, att han af födseln och
            trots öfverdådet i uppfostran är väsent- ligen i besittning af
            framstående egenskaper. Krafvet särskildt att stå öfver partierna
            går utöfver det mänskliga och bygger således
          </p>
          <pb facs="riksdagen-motions-pdf/data/1912/mot_1912__ak__318/mot_1912__ak__318-004.pdf"/>
          <p xml:id="i-DKSGmRXmreimFMgvxpfFz3">
            Motioner i Andra kammaren, Nr 318. 15
          </p>
          <p xml:id="i-TF7qEzysUTvh8yhR8yZDqx">
            också på en osanning. Man kan icke begära att ej äfven monarken
            liksom andra människor vanligen skall i sin åskådning taga intryck
            af de omgifningar, 1 hvilka han växt upp, och af synpunkterna
            hos de klasser, som ständigt vädja till honom såsom en af deras
            egna. Monarkien måste till väsentlig del blifva helt enkelt en
            partiinstitution till höger. Att monarken äfven ger tydliga uttryck
            för dylika åsikter kan mänsk- ligt bedömdt knappast klandras.
            En författning, som måste kräfva af en människa att hyckla andra
            meningar än han af sin öfvertygelse hyser, har fällt domen öfver
            sig själf. Till sist förtjänar erinras om de stora kostnader,
            som också af tradition ansetts böra offras på denna institutions
            utstyrsel. Befogenheten af denna statsutgift förstår folket så
            mycket mindre som monarkernas tillvarelsesätt 1 följd just af
            de stora civillistorna, som skola förbrukas, oförskylldt framträder
            utåt mera såsom ett lif inöjen än ett lif i arbete. Men här döljer
            sig äfven något mera än en utgift, som kunde besparas. Dessa penningar
            utgöra nämligen den ekonomiska grundvalen för det så kallade hofvet,
            som traditionellt vidmakthållet i en ny tid och oberördt i allmänhet
            af demokratiska förnimmelser fortfarande liksom tillförene lägrar
            sig kring furstehusen, omsveper dem med sina rökoffer och vidgar
            svalget mellan dem och folket. Alla dessa aktuella synpunkter
            mana enligt vår uppfattning till en framryckning äfven mot regeringsmaktens
            problem. I synnerhet synes en förpliktelse till initiativ här
            hvila på socialismen. Det samhälle och den statsstyrelse, som
            socialismen såsom tidens främste målsman för det mänskliga vill
            uppbygga och deltaga uti, kan under inga förevändningar ikläda
            sig former, hvilka verka i en helt annan anda och äro för vår
            tid, mildt taladt, utmanande. Förra året har ock i det svenska
            socialdemokratiska partiets politiska program denna sak till yttermera
            visso uttryckligen betonats genom upptagande af krafvet på en
            »författningsrevision, som genomför ett republikanskt och demokratiskt
            styrelsesätt». En särskild uppfordran för socialismen att nu föra
            fram äfven denna hörnsten i författningsrevisionen innebär bland
            andra företeelser äfven interpellationsdebatten i Andra kammaren
            den 3 februari 1909 om den socialistiska propagandan. ' Landets
            dåvarande statsminister svarade vid tillfället att han tyvärr
            ej såsom han önskat kunde gifva det svaret på interpellationen,
            att det socialdemokratiska partiet vore allenast ett af landets
            politiska partier, likställdt med de öfriga och arbetande på fäderneärfd
            grund efter sin uppfattning om hvad som vore riktigt och
          </p>
          <pb facs="riksdagen-motions-pdf/data/1912/mot_1912__ak__318/mot_1912__ak__318-005.pdf"/>
          <p xml:id="i-4EfxXdqnkCuYgySiiKpiYx">
            16 Motioner i Andra kammaren, Nr 318.
          </p>
          <p xml:id="i-3ACdD8XziCzek7Xwgf45Em">
            nyttigt för vårt samhälle. Såsom bevis härför anförde statsministern
            bland annat följande.
          </p>
          <p xml:id="i-Tn6t7naAz7kE2Zz72RkCGT">
            »Det socialdemokratiska partiet säger sig själffallet och utan
            diskussion vara ett republikanskt parti, som alltså vill afskaffa
            det svenska statsskickets grundval, uttryckt i regeringsformens
            första paragraf, att Sveriges rike skall styras af en konung.
            Regeringen aflägger vid sitt tillträde ed på landets författning.
            Den eden är min plikt och hela regeringens plikt, ja hvarje regerings
            plikt att hålla. När därför ett parti kallar sig republikanskt
            och med ett republikanskt program utvecklas och växer, då är det
            denna regerings och hvarje regerings ofrånkomliga skyldighet att
            vaksamt följa dess utveckling och noga tillse, att ej denna program-
            punkt föres ut i den praktiska politiken utan att från regeringens
            sida mötas af ett verksamt ingripande inom de gränser, som gällande
            lag uppdrager och statens väl fordrar.»
          </p>
          <p xml:id="i-CefgwJdPYe6nBmeJ3T9c8k">
            Något bättre bevis än detta uttalande kan knappast erhållas för
            hvilken farlig klyfta hålles vid makt mellan styrelse och folk
            genom en författning, som kan framkalla en dylik förväxling af
            begreppen. Det är icke nog med att sådana uppfattningar om en
            ärftlig regeringsmakts tidsenlighet, som ofvan uttalats och för
            öfrigt delas af en myckenhet människor inom alla läger, icke ens
            tillmätas värdighet att kunna få hysas. En statsminister gripes
            så af obeveklig trohet mot konunga- makten, ett människoverk som
            det är trots allt, att han förglömmande all trohet mot folket
            uttalar sig på det förgripligaste sätt mot grund- lagarne, som
            själfva förklara att de kunna ändras 1 viss föreskrifven ord-
            ning. &gt;»Respekt för gällande lag med öppen rätt att fordra
            en annan» är ett gammalt kändt rättesnöre för samhällskritiken.
            Det är tydligen angeläget just att denna så klandrade programpunkt
            »föres ut i den praktiska politiken genom ett verksamt ingripande
            inom de gränser, som gällande lag uppdrager och statens väl fordrar».
            Till sist må villigt erkännas att med genomförande af en folkvald
            styrelse ingalunda nås någon fullkomlighet. Många och betydande
            vanskligheter har äfven en dylik punkt 1 utvecklingen att kämpa
            med, både kvarstående gamla och kanske nya tillkomna. Men det
            är af de skäl, som anförts, dock ett tillryggalagdt stycke af
            den väg som måste vandras och äfven ett betydelsefullt framsteg
            på densamma. På grund af hvad sålunda anförts hemställes:
          </p>
          <p xml:id="i-DphCovjJPGF7xTDxbJDvw7">
            att Riksdagen vill beträffande Regeringsmakten principiellt uttala
            sig för afskaffande af den ärftliga regeringsmakten samt införande
            af en statsstyrelse,
          </p>
          <pb facs="riksdagen-motions-pdf/data/1912/mot_1912__ak__318/mot_1912__ak__318-006.pdf"/>
          <p xml:id="i-DBN9c26FviZTEaa7SAJhBr">
            Motioner i Andra kammaren, Nr 318. 17
          </p>
          <p xml:id="i-21DSGM5QewNkLoAMJin6sC">
            byggd på folkets val (republik), samt hos Konungen begära ett
            förslag till de ändringar i grundlagarne, som för en sådan tankes
            förverkligande skulle erfordras.
          </p>
          <p xml:id="i-124qESJBJyNBrBDAkELo8a" type="date">
            Stockholm den 1 maj 1912.
          </p>
          <div xml:id="i-6fGdW5hwLaTuPbKsS9vapG" type="signatureBlock">
            <list xml:id="i-2XxqfVsLyaruB7ykF6YVWG">
              <item xml:id="i-PZsuvpjyiEvuLr2nwYpCoH" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
              <item xml:id="i-VR4tEonCCSFxepA52Z72mz" who="unknown" type="signature">
                OC. Winberg
              </item>
              <item xml:id="i-Hff79zC7tgrYq4tb6oQNnf" who="unknown" type="signature">
                RB. Sandler
              </item>
              <item xml:id="i-E6VXiMykhcPbYRedN12ouX" who="i-UUw7afQCqPUFVbPewWF9Bj" type="signature">
                Oskar Kloo
              </item>
              <item xml:id="i-3f88ckfHBoC3XDSEK6Qfax" who="i-7E1ZzVsCzCnqvkdJ8Y2caB" type="signature">
                Nils Helger
              </item>
            </list>
          </div>
          <p xml:id="i-133BJqMcGuF6k5QuiiqE2">
            I motionens syfte instämma:
          </p>
          <p xml:id="i-CaTPtdTReWBbdivnKjBZKE">
            0. W-. Edbom. J. E. Berglund. C. A. Svensson.
          </p>
          <p xml:id="i-Ep4NrJGK93qV8mt3doVcfL">
            Bihang till Riksdagens protokoll 1912. 4 saml. 137 häft. (Nr
            316—319) 3
          </p>
        </div>
      </div>
    </body>
  </text>
</TEI>
