<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0244/mot_200304_MJ_0244-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ244 pnr: c362
          </p>
          <p>
            Motion till riksdagen 2003/04:MJ244
          </p>
          <p>
            av Kenneth Johansson (c)
          </p>
          <p>
            Jordbruket i norra Sverige
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om ett regelverk som kompenserar kött- och mjölkproduktionen
            i de mindre gynnade områdena. 2. Riksdagen tillkännager för regeringen
            som sin mening vad i motionen anförs om regelverket för jordbruket
            i norra Sverige.
          </p>
          <p>
            Jordbruket skapar tillväxt i Dalarna
          </p>
          <p>
            Jordbruket i Dalarna har en stor potential att utvecklas som
            producent av såväl livsmedel som upplevelser. Få län har ett så
            varierat jordbrukslandskap som mitt. Produktionen är ofta sinnebilden
            för vad som brukar kallas för den svenska modellen för livsmedelsproduktion.
            Nu gäller det att vi tillsammans, företagare och politiker, ytterligare
            utvecklar denna resurs. Jordbruket är ett avgörande led i en produktionskedja
            som sysselsätter betydligt fler människor än näringen själv. Den
            är basen för en omfattande verksamhet i andra näringar, främst
            i livsmedelsindustrin, men även hos underleverantörer i olika
            led. Dalarnas livsmedels- och skogssektorer med underleverantörer
            bidrar med drygt 8 miljarder kronor till Sveriges BNP, vilket
            motsvarar nästan 14 procent av länets bruttoregionalprodukt. Jord-
            och skogsbrukets direkta och indirekta sysselsättningseffekter
            i Dalarna uppgår till 17 procent av all sysselsättning i länet.
            För vissa kommuner är siffran så hög som 27 procent. Den största
            delen av dessa arbetstillfällen finns utanför de större tätorterna.
            Det är alltså knappast någon underdrift att påstå att jord- och
            skogsbruket är motorn i utvecklingen av Dalarnas landsbygd. Ett
            framgångsrikt och expansivt jordbruk skapar en attraktiv och framgångsrik
            landsbygd. En positiv utveckling av jordbruket i Dalarna har betydelse
            för tillväxten i hela Dalarna. För att skapa en positiv utveckling
            för jordbruket och livsmedelsindustrin behövs därför en politik
            som, tillsammans med näringens eget arbete, skapar
          </p>
          <pb facs="riksdagen-motions-pdf/data/200304/mot_200304_MJ_0244/mot_200304_MJ_0244-0002.pdf"/>
          <p>
            2003/04:MJ244
          </p>
          <p>
            tillväxt och framtidstro. Tyvärr har de senaste åren kännetecknats
            av att jordbruksproduktionen minskat kraftigt i norra Sverige,
            vilket utgör ett hot mot det öppna landskapet, ett hot mot sysselsättning
            inom primärproduktionen och inom livsmedelsindustrin med tillhörande
            näringar. Den svenska jordbrukspolitiken har också kännetecknats
            av att det har lagts pålagor på näringen som innebär att det är
            omöjligt att konkurrera med andra länder, och för norra Sverige
            är konkurrensen från Finland särskilt påtaglig. Reformeringen
            av EU:s jordbrukspolitik innebär också ett hot mot de mindre gynnade
            områdena och särskilt då norra Sverige. Därför måste hänsyn också
            tas till det när det svenska regelverket utformas.
          </p>
          <p>
            Reformera med hänsyn till Dalarna
          </p>
          <p>
            En särskild hänsyn måste tas till Dalarna och övriga norra Sverige
            och andra mindre gynnade områden i vårt land när det svenska regelverket
            utformas med anledning av EU:s reformerade jordbrukspolitik. Den
            produktionsgren som blir mest missgynnad av reformen är mjölkproduktionen
            och därmed också köttproduktionen. 60-70 926 av den svenska kött-
            och mjölkproduktionen finns inom de mindre gynnade områdena. Totalt
            innebär reformen att intäkterna minskar med drygt 600 miljoner
            kronor för svenskt lantbruk. Av denna summa faller ca 380 miljoner
            kronor på det mindre gynnade området. Konsekvensen av detta är
            att djurproduktionen försvinner från norra Sverige och södra Sveriges
            skogs- och mellanbygder. Därför behövs det ett svenskt regelverk
            som kompenserar kött- och mjölkproduktionen i de mindre gynnade
            områdena. Det bör ges regeringen till känna. Såväl Sverige som
            EU har som övergripande mål att det skall finnas ett jordbruk
            i hela landet respektive i hela unionen. För att klara den målsättningen
            är det nödvändigt med ett speciellt regelverk för jordbruket i
            de perifera områdena. Och i våra nordliga och glesare områden
            handlar det helt enkelt om att stimulera produktionen i syfte
            att den ej skall vika ytterligare. Om en ytterligare utglesning
            sker så finns det risk för en total utslagning av näringen i glesare
            områden. Nuvarande regelverk för jordbruket i norra Sverige behöver
            därför kompletteras med åtgärder som gör att produktionen stimuleras,
            i syfte att produktionen inte skall understiga dagens nivåer.
            Detta bör ges regeringen till känna.
          </p>
          <p>
            Ge jordbruket rättvisa konkurrensvillkor
          </p>
          <p>
            Jordbrukets särskatter missgynnar också norra Sverige på ett
            särskilt sätt. Budgetpropositionens förslag innebär en rad skattehöjningar
            för lantbruket och har en särskild udd riktad mot norra Sverige.
            Jordbruket i norra Sverige kännetecknas av små och många fält
            utspridda över en stor areal, vilket leder till att lantbrukaren
            tvingas köra långa sträckor varföre en höjd diselskatt slår
          </p>
          <pb facs="riksdagen-motions-pdf/data/200304/mot_200304_MJ_0244/mot_200304_MJ_0244-0003.pdf"/>
          <p>
            särskilt hårt i denna del av Sverige. Hela höjningen av skatten
            på eldningsolja och el kommer inte att återbetalas varför även
            de slår extra hårt mot norra Sverige med ett strängare klimat
            och en längre vinter. Höjningen av jordbrukets särskatter bör
            därför avvisas. Centerpartiet yrkar mer om jordbrukets konkurrensvillkor
            i jordbruksmotionen.
          </p>
          <p>
            Stockholm den 30 september 2003
          </p>
          <p>
            Kenneth Johansson (c)
          </p>
          <p>
            2003/04:MJ244
          </p>
        </div>
      </div>
    </body>
  </text>
</TEI>
