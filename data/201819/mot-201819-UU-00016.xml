<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-UU-00016">
  <teiHeader>
    <fileDesc>
      <titleStmt>
        <title>Upphörande av bistånd till den palestinska myndigheten</title>
        <author corresp="i-TKwDinNn4twnLieK52EXRu">av Björn Söder (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:16 av Björn Söder (SD)</title>
          <idno type="rdwebb">H60216</idno>
          <rs type="number">16</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H60216/text</ref>
          <ref type="dokument_url_html">http://data.riksdagen.se/dokument/H60216</ref>
          <ref type="dokumentstatus_url_xml">http://data.riksdagen.se/dokumentstatus/H60216</ref>
          <ref type="docx">http://data.riksdagen.se/fil/A0C78EE6-6F76-489D-A683-C9BDE9809A6C</ref>
          <ref type="pdf">http://data.riksdagen.se/fil/3079897F-19C4-4C8D-9C01-4E95405E77C8</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-CgsPk783iqGN8SKEYbmGmL" type="signed"/>
        <correspContext corresp="i-CgsPk783iqGN8SKEYbmGmL">
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-RbBHQ6cqG3KJDUDykaWexc" type="submitted">
          <date when="2018-09-27"/>
          <time when="12:16:58"/>
        </correspAction>
        <correspAction xml:id="i-TQUTh6iTcDextFmMFV6cyL" type="reviewed">
          <date when="2018-09-28"/>
          <time when="13:40:30"/>
        </correspAction>
        <correspAction xml:id="i-VQizB6uTGpL76Roy8Mjou8" type="referred">
          <date when="2018-12-05"/>
        </correspAction>
        <correspAction xml:id="i-Sj1V1S3kdau3UpuUbpXekW" type="assigned">
          <date when="2019-12-11"/>
          <time when="17:19:05"/>
        </correspAction>
        <correspContext corresp="i-Sj1V1S3kdau3UpuUbpXekW">
          <ref type="assignedTo">Utrikesutskottet</ref>
        </correspContext>
        <correspAction xml:id="i-V1zi4qEAsw5LFJYybeSgz7" type="behandlas_i"/>
        <correspContext corresp="i-V1zi4qEAsw5LFJYybeSgz7">
          <ref type="uppgift">2018/19:UU2</ref>
          <ref type="ref_dok_id">H601UU2</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-URy34MiUznyqv7RU9PuSVB" type="behandlas_i"/>
        <correspContext corresp="i-URy34MiUznyqv7RU9PuSVB">
          <ref type="uppgift">2019/20:UU2</ref>
          <ref type="ref_dok_id">H701UU2</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">UU2</ref>
          <ref type="ref_dok_titel">Utgiftsområde 7 Internationellt bistånd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LnKf2dZAuCaWjiiaFbUEXY" type="motHeader">
        <div xml:id="i-SupqybFR41rTn35SbBbHos" type="motTitle">
          Motion till riksdagen 2018/19:16 av Björn Söder (SD) Upphörande
          av bistånd till den palestinska myndigheten
        </div>
      </div>
      <div xml:id="i-2JvmMtJskRo44DvwNpCtPu" type="motBody">
        <div xml:id="i-8zGcF923WgdJS4wqCjj6zJ" type="motProposal" subtype="förslag">
          <head xml:id="i-HjzudC8kcixezZewEGL58Y">
            Förslag till riksdagsbeslut
          </head>
          <list xml:id="i-J4PmdnSq8VwgsMzcUAsgf6">
            <item xml:id="i-NUtBgc1mENcRPidF4Paryn" sortKey="Yrkande 1">
              Riksdagen ställer sig bakom det som anförs i motionen om att
              upphöra med allt bistånd till den palestinska myndigheten och
              tillkännager detta för regeringen.
            </item>
          </list>
        </div>
        <div xml:id="i-LwHs4Knq1PTeZsCXqXS82e" type="motContent">
          <head xml:id="i-NatktuextyDtwfBLGZRPst" type="h1">
            Motivering
          </head>
          <p xml:id="i-KyY7tgaVXsDQdwm1RxjED6">
            Sverige ger idag omfattande stöd till den palestinska myndigheten.
            I samband med att Sveriges regering mycket beklagligt erkände
            staten Palestina lanserades en ny femårig resultatstrategi för
            det bilaterala utvecklingsbiståndet. Med strategin ökade man det
            svenska stödet med 500 miljoner kronor över en femårsperiod, vilket
            därmed uppgick till totalt 1,5 miljarder kronor. Tillsammans med
            det humanitära stödet har Sverige bidragit med sammanlagt 700
            miljoner kronor per år till Palestina.
          </p>
          <p xml:id="i-UwxZCu5AHiuNbQNr4n8Z5Z">
            Även via EU, som är största biståndsgivaren till palestinska
            myndigheten, bidrar Sverige med skattemedel. EU:s skattebetalare
            har sedan 1994 skänkt motsvarande 50 miljarder kronor till palestinierna.
            Riksdagens utrikesutskott har, när frågan tidigare behandlats,
            konstaterat i sitt betänkande (2015/16:UU12), att kontrollmekanismer
            finns på plats och att biståndsinsatserna kontinuerligt följs
            upp. Detta konstaterande kan verkligen ifrågasättas.
          </p>
          <p xml:id="i-MznqwwXR1VAfQgCF5vBe2V">
            Enligt den tidigare ordföranden i Palestine International Bank,
            Issam Abu Issa, är korruptionen inom den palestinska myndigheten
            enorm. Trots löften från president Abbas om att bekämpa korruptionen
            har nästan ingenting hänt. Enligt Abu Issa försvinner uppemot
            hälften av den samlade palestinska statsbudgeten.
          </p>
          <p xml:id="i-HRgyFeAuHe2AfkoUCG4eH1">
            Europeiska revisionsrätten publicerade i december 2013 en rapport
            om biståndet till den palestinska myndigheten. I rapporten bekräftas
            omfattande brister vad gäller förvaltningen av biståndsmedlen.
            Revisionsrätten krävde därför, som ett direkt villkor för fortsatta
            utbetalningar, en fungerande administration och minskad byråkrati
            på den palestinska sidan. Palestinska myndigheten beskrivs i rapporten
            som det enda organ i världen som tar emot EU-stöd utan krav på
            motprestation.
          </p>
          <p xml:id="i-DwqeuC8SpyvfVxzbJY38iK">
            Att Sverige, eller för den delen EU, betalar ut stora ekonomiska
            medel utan att kräva fullständig transparens om vart pengarna
            går är ju ett direkt oansvarigt sätt att hantera skattemedel.
            Att man dessutom fortsätter att betala ut bistånd när den palestinska
            myndigheten låter högt uppsatta PLO- och Fatahpersoner stoppa
            pengar i egna fickor, finansiera terrorverksamhet och belöna fängslade
            terrorister i Israel är ju fullständigt horribelt.
          </p>
          <p xml:id="i-PTjNv2qFvMYjfCBNiYatMw">
            I sitt betänkande (2015/16:UU12) påminner utrikesutskottet om
            att den s.k. kvartetten (FN, EU, USA och Ryssland) efter det palestinska
            parlamentsvalet 2006, som vanns av Hamas, slog fast att en palestinsk
            regering måste erkänna staten Israels rätt att existera, ställa
            sig bakom alla avtal mellan Israel och PLO samt avsäga sig våld
            som medel för att uppnå politiska mål.
          </p>
          <p xml:id="i-U4hLfeRUanwpveR481H17x">
            När Osloavtalet slöts i september 1993 mellan PLO och Israel
            ställdes krav på att PLO ändrade de artiklar i den palestinska
            nationella stadgan som förnekade Israels rätt att existera. 1998
            togs till exempel artikel 9, som handlar om att väpnad kamp är
            det enda sättet att befria Palestina på, och artikel 15, som handlar
            om att befrielsen av Palestina är en arabisk plikt och kräver
            att sionismen tillintetgörs, bort från 1968 års palestinska nationella
            stadga. Trots detta ligger samma nationella stadga kvar på en
            rad olika officiella myndighetssidor och Facebooksidor för den
            palestinska myndigheten.
          </p>
          <p xml:id="i-HCBWTGoZXFejMt7hJ9RAYh">
            PLO – Refugee Department och PLO Executive Committee – The National
            Office for Defence of the Land and for Resistance to the Settlements.
          </p>
          <p xml:id="i-EhVgzvwit4WLPWdKSHXAaq">
            Det finns alltså fog för att anta att överenskommelsen från 1993
            aldrig egentligen har varit aktuell från den palestinska sidan
            att följa. Det övergripande målet från palestiniernas sida om
            att förinta staten Israel och att ingen judisk stat skall få existera
            kvarstår inom den palestinska myndigheten. Detta styrks också
            av väldigt många andra händelser, uttalanden och ageranden.
          </p>
          <p xml:id="i-DWa55hxXo7tLB17pWFDLeE">
            Att Hamas inte ställer sig bakom de avtal som slöts mellan PLO
            och Israel är väldigt uppenbart. Men inte heller Fatah står helhjärtat
            bakom avtalen. Det framgår tydligt när man talar om Israel som
            en judisk stat, vilket varit avsikten hela tiden sedan Unscops
            förslag om bildandet av en arabisk och en judisk stat ur det kvarvarande
            brittiska Palestinamandatet 1947.
          </p>
          <p xml:id="i-VLRzWgT1JMfpLWZ4n6NZip">
            I en intervju med en Washingtonbaserad Mellanösternnyhetssajt
            (Al-Monitor, 2012-05-24) för några år sedan deklarerade president
            Abbas att man inte kommer att ”erkänna en så kallad judisk stat
            på grund av att man erkänt Israel sedan Osloavtalet” på Arafats
            och Rabins tid.
          </p>
          <p xml:id="i-QfX8DX4XyQYYoNevZ88hfr">
            Det är alltså tomma ord som officiellt målas upp och ett dubbelspel
            palestinska myndigheten kör med för västvärldens länder för att
            erhålla erkännanden och miljard­belopp i bistånd.
          </p>
          <p xml:id="i-KdDAyGKuTWTpjNAKQ3NvGG">
            Det är inte bara korruptionen som är omfattande hos den palestinska
            myndigheten. Antisemitismen och hyllandet av terrorhandlingar
            är högst påtagliga.
          </p>
          <p xml:id="i-UbCwezk6Z9znSJbLh47A15">
            I palestinska skolböcker raderar man systematiskt alla judiska
            och israeliska kopplingar till landet. I skolböcker där man visar
            ett gammalt frimärke från det palestinska mandatet har man raderat
            bort den hebreiska texten och i boken ”Historia över gamla civilisationer”
            skriver man att ”Levanten består numera av staterna Palestina,
            Jordanien, Libanon och Syrien”. Staten Israel nämns överhuvudtaget
            inte trots att det är en naturlig del av det område som förr avsågs
            med Levanten.
          </p>
          <p xml:id="i-WJLfNdyCE5rzUgSFsduWrQ">
            Alla spår av Israel raderas bort ur skolböcker. Här har den hebreiska
            texten raderats från en bild av ett frimärke i en skolbok.
          </p>
          <p xml:id="i-VLsKxhTkpmur29A5D9eiTs">
            På en Facebooksida för den palestinska skolan Taluza från den
            17 mars 2013 visar man hur elever målar kartor över Palestina
            på skolans väggar. På dessa bilder existerar inget Israel utan
            endast Palestina. På en annan Facebooksida för Iktabaskolan för
            flickor i Tulkarm visas den 22 maj 2012 en bild på Adolf Hitler
            med citatet: ”Jag kunde ha dödat alla judar i världen, men sparade
            några så ni vet varför jag dödade dem.” Även på Facebooksidan
            för flickskolan Anabtas i Tulkarm finns den 26 januari 2012 bild
            på Hitler med samma budskap.
          </p>
          <p xml:id="i-BjpsjMuF7NtPxKNH8tkiQW">
            Facebooksida för den palestinska skolan Taluza i Nablus (17 mars
            2013).
          </p>
          <p xml:id="i-8v3uXxjz3YnFp4yR5TJzeh">
            Facebooksida för Iktabaskolan för flickor i Tulkarm (22 maj 2012)
            och Facebooksidan för flickskolan Anabtas i Tulkarm (26 januari
            2012).
          </p>
          <p xml:id="i-EasCrRXuhsBgtLcK27GmUX">
            Det PLO-sponsrade barnmagasinet Zayzafuna, som grundades av den
            palestinska myndigheten, framställer Hitler som en förebild. I
            februari 2011 publicerades en uppsats av en flicka som beskriver
            en dröm, i vilken hon möter prominenta personer som beskrivs som
            förebilder. Bland annat möter hon matematikern al-Khwarizmi, den
            egyptiske författaren Naguib Mahfouz, erövraren Saladin och Hitler.
            Hon skriver om hur hon står framför fyra dörrar. Bakom en av dem
            finns Adolf Hitler. Hon ställer en fråga till honom. ”Är du den
            som dödade judarna?”. Han svarar: ”Ja, jag dödade dem så ni alla
            skall förstå att de är en nation som sprider förstörelse över
            hela världen. Och vad jag ber dig om är att vara uthållig och
            tålmodig gällande lidandet som Palestina upp­lever från deras
            sida.” Flickan svarar: ”Tack för rådet.”
          </p>
          <p xml:id="i-9757MLdbNCFCzL56sMDcx9">
            I ett tidningsmagasin från det palestinska utbildningsministeriet
            talar man om att när man väl är lika utrustade som israelerna
            skall man återvända till Haifa. Andraklassare får lära sig att
            Israel ockuperat Haifa och attackerat palestiniernas land, gjort
            människor rädda, dödat dem och utvisat dem från platser där de
            levde.
          </p>
          <p xml:id="i-J6qY5CkqPSfm24igTtJFuc">
            I textboken ”Grunderna för tron” i islamiska studier, utgiven
            av det palestinska utbildningsministeriet, skriver man:
          </p>
          <p xml:id="i-5MyLawVj2C4TPNrkFpqGUU">
            Kampen mot judarna och segern över dem: Allahs budbärare har
            redan meddelat slutet för judarnas förtryck av landet och avlägsnandet
            av deras korruption och erövring av det. […] (Guds budbärare sade)
            uppståndelsen kommer inte att komma förrän muslimerna bekämpar
            judarna. Muslimerna kommer att döda dem och när en jude gömmer
            sig bakom en klippa eller ett träd säger klippan eller trädet:
            ’O muslim, o Guds dyrkare, det finns en jude bakom mig, kom och
            döda honom’. Förutom gharqadträd för de är judarnas träd.
          </p>
          <p xml:id="i-89kEKPigcbxtS8usVs8V5g">
            Framsida på skolboken och text. PA Education Ministry, Islamic
            Studies, ”Foundations of Belief” textbook, Grade 11, 2011, s.
            94.
          </p>
          <p xml:id="i-Y1JxfdGmnUzDKFi5h4wVSN">
            Denna text finns även på Facebooksidorna för al-Khansas nya grundskola
            för flickor i Jenin och Iktaba flickskola i Tulkarm. Den 17 november
            2012 och den 22 januari 2012 publicerades tecknade bilder på en
            muslim som jagar en jude, som gömmer sig bakom ett träd och där
            trädet säger: ”O muslim, o Guds dyrkare, det finns en jude bakom
            mig, kom och döda honom.”
          </p>
          <p xml:id="i-S7xEp63t9ALtyh6jA5oywz">
            Vänster – Facebooksida från ”al-Khansa” new elementary school
            for girls in Jenin (17 november 2012). Höger – Facebooksida från
            ”Iktaba” girls high school in Tulkarm, 22 januari 2012).
          </p>
          <p xml:id="i-VnBLxxAmuJUWiWLRYb4QZy">
            I palestinsk barn-tv från den 22 mars 2013 framställer man judarna
            som grisars avkommor och att de mördar barn med gevär och skär
            av armar och ben med sten och knivar samt våldtar kvinnor i kvartershörnen.
            Man ställer frågan var Jihadkrigarna befinner sig och var rädslan
            för Allah finns i Jerusalem som är befläckat av sionisterna.
          </p>
          <p xml:id="i-7HQUwbvHQrn8in8GsWyHHk">
            Palestinsk barn-tv framställer judarna som grisars avkommor (PA
            TV – 22 mars 2013).
          </p>
          <p xml:id="i-6YKniTVzNPf1ukGHVMZsvM">
            Alla förstår givetvis att när lärare och utbildningsmaterial
            pådyvlar unga barn och elever sådana här bilder odlas hat. Och
            det är tydligen precis vad den palestinska myndigheten vill. För
            trots överenskommelsen från 1993 där ett av kraven var att ta
            avstånd från terrorism och andra typer av våld och ta ansvar för
            alla PLO-element och personal för att säkerställa att de lyder
            och för att förhindra överträdelser och bestraffa den som bryter
            mot PLO:s åtaganden har man gjort precis tvärtom.
          </p>
          <p xml:id="i-SETA7DmA3UDthsb7XRdYkj">
            I palestinsk tv hyllar man kontinuerligt personer som begått
            terrordåd. En av dem som hyllas ledde en självmordsattack på en
            pizzeria i Jerusalem i augusti 2001 där femton personer (varav
            sju barn) dog. Antisemitiska budskap om en bättre värld utan Israel
            och judar får också spridas i palestinsk tv. Den 9 januari 2012
            sändes, via tv, firandet av Fatahs bildande. Den palestinska myndighetens
            officiella mufti talade då om ”vårt krig mot apornas och grisarnas
            ättlingar” (dvs judarna).
          </p>
          <p xml:id="i-5mxEgtA8wDNdP7G8SiHku1">
            Den palestinska myndighetens officiella mufti talar (PA TV –
            9 januari 2012).
          </p>
          <p xml:id="i-4szcL2jjxVqz1FgbmUU7F3">
            Den palestinska myndigheten inte bara uppmuntrar till terrordåd
            utan belönar även personer som dödar judar genom att, under tiden
            i israeliska fängelser, ge dessa personer en månadslön, som är
            fyra gånger högre än en palestinier tjänar på arbeten i områden
            som är kontrollerade av den palestinska myndigheten.
          </p>
          <p xml:id="i-kRzbwYqyi3FEN9GXdnvWf">
            I maj 2013 besökte undertecknad Israel. Strax innan hade en judisk
            man knivmördats då han stod och väntade på bussen. Gärningsmannen
            gick bara förbi och helt oprovo­cerat drog han upp en kniv och
            började hugga ned den judiska mannen, en fembarns­pappa, som arbetade
            som sjukhusclown för att göra tillvaron enklare för sjuka barn.
            Efter att ha stuckit ned honom vid busshållplatsen drog gärningsmannen
            upp en pistol och började skjuta för att döda fler judar. Israelisk
            militär sköt då ned gärningsmannen med ett icke-dödande skott
            och tog honom till sjukhus för omplåstring. Gärnings­mannen kommer
            under sin fängelsetid nu bli rikligt belönad av den palestinska
            myndigheten, som förser honom med pengar som kommer från den generella
            budgeten, som i sin tur finansieras med biståndsmedel från bland
            annat Sverige och EU.
          </p>
          <p xml:id="i-37X7JnUbdRPoTzjTpTcFAp">
            Den 2 december 2011 mötte och omfamnade Abbas den frisläppta
            terroristen Amna Muna i Turkiet. Muna var involverad i kidnappningen
            av och mordet på en 16-årig israelisk pojke. Muna lurade 2001
            den israeliska tonåringen Ofir Rahum att möta henne i Jerusalem
            för att sedan köra honom till ett område nära Ramallah där kumpaner
            till henne sköt ihjäl honom med 15 skott.
          </p>
          <p xml:id="i-T9z6qPynrLHX2Ds13bufsn">
            En annan av de terrorister som är berättigade till lön enligt
            palestinska myndighetens regler dömdes 2004 till 67 livstidsstraff.
            Han fälldes för att vara hjärnan bakom en serie självmordsattacker
            med totalt 66 döda. En annan dömdes 1996 till 37 livstidsstraff
            för att bl.a. ha lett en terroristgrupp som utförde självmordsattacker
            mot en buss i Jerusalem samt en annan attack. Totalt dog 46 personer
            och 100 skadades.
          </p>
          <p xml:id="i-KyY8JrgEPSoXzyYHVDMZqL">
            Samtidigt som Sverige och EU ger bistånd till den palestinska
            myndigheten bromsar man projekt som skulle innebära att palestinska
            män i områden kontrollerade av den palestinska myndigheten skulle
            kunna höja sin medellivslängd från de idag 50 åren till vad palestinska
            män har för medellivslängd i Israel, som är 76 år. Vid universitetet
            i Ariel sökte man projektpengar från EU för att komma tillrätta
            med de lungsjukdomar som palestinier drar på sig då de blir förgiftade
            genom de uppvärmningsmetoder man använder. Likaså sökte man projektpengar
            till vattenreningsmetoder. Dessa projekt skulle leda till att
            palestinier fick drägligare levnadsförhållanden inne i områden
            kontrollerade av den palestinska myndigheten. Men universitetet
            fick avslag på projektpengar på grund av att det ligger i Ariel,
            som man påstår är ”ockuperat område” på Västbanken.
          </p>
          <p xml:id="i-R6zSzKPFfMkK9EjWZFBRJp">
            Konflikten med Israel består inte i bråk kring ett eget land.
            I samband med att det brittiska Palestinamandatet upphörde 1948
            hade palestinierna redan, sedan 1922, en egen stat i Jordanien,
            som blev självständigt 1946. Det var uppenbart inte tillräckligt
            eftersom man omedelbart när Israel utropade självständighet anföll
            Israel. Konflikten grundar sig på självaste existensen av staten
            Israel och existensen av en judisk stat. Slutmålet är att eliminera
            den judiska staten och etablera en palestinsk stat på hela området
            och konflik­ten kommer tyvärr aldrig att upphöra förrän detta
            har skett. Demoniseringen och avhumaniseringen av ”sionisterna”,
            judarna allmänt och Israel särskilt och bosättarna över allt annat
            fortsätter. Terrorister framställs som hjältar och förebilder.
          </p>
          <p xml:id="i-CpzzFEjW2HgTWw9NHgnoD">
            Det är självfallet inte försvarbart att Sverige eller EU betalar
            ut stora ekonomiska medel till den palestinska myndigheten utan
            att kräva fullständig transparens om vart pengarna går och att
            den palestinska myndigheten omedelbart upphör med att låta högt
            uppsatta PLO- och Fatahpersoner stoppa pengar i egna fickor, finansiera
            terrorverksamhet och att belöna fängslade terrorister i Israel.
            Därför bör Sverige upphöra med biståndet till palestinierna.
          </p>
        </div>
        <div xml:id="i-6m99GKnxEe7zCVpcApjFnv" type="motSignatures">
          <list xml:id="i-5pSy7hBLjqVM8bKKAcdviX">
            <item xml:id="i-JSQvZHLCdct6aeKDmJCbL7" who="i-TKwDinNn4twnLieK52EXRu">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
