<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198384--01316">
  <teiHeader>
    <fileDesc>
      <titleStmt>
        <title>Patentverkets amerikanska granskningsmaterial m. m.</title>
        <author>Marianne Karlsson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Patentverkets amerikanska granskningsmaterial m. m.</title>
          <idno type="rdwebb">G7021316</idno>
          <rs type="number">1316</rs>
          <ref type="dokument_url_text">http://data.riksdagen.se/dokument/G7021316/text</ref>
          <ref type="dokument_url_html">http://data.riksdagen.se/dokument/G7021316</ref>
          <ref type="dokumentstatus_url_xml">http://data.riksdagen.se/dokumentstatus/G7021316</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-QF9w7weamuxjZGtJKPPkwp</idno>
            <name>MARIANNE KARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3gZELMaTEeG9sxM2UFHQ1C" type="signed"/>
        <correspContext corresp="i-3gZELMaTEeG9sxM2UFHQ1C">
          <note type="signatory" corresp="i-QF9w7weamuxjZGtJKPPkwp"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198384/mot_198384__1316/mot_198384__1316-001.pdf"/>
      <fw xml:id="i-95nm2jYjS1CvtFnn3yxP4x">
        Mot. 1983/84:1316 2
      </fw>
      <div xml:id="i-CaNvbWuh5nYR5wweNsmics" type="motHeader">
        <div xml:id="i-GH2YhcZkqW78D7eQPYjcY7" type="motTitle"/>
        <div xml:id="i-L7ZsN2gJrZ14t9yvafDH2J" type="motSubmissionInfo"/>
      </div>
      <div xml:id="i-3tKvpsVuGeJn7DteGGg3i3" type="motBody">
        <div xml:id="i-8BibB8j5EV3MPEd898zfuE">
          <p xml:id="i-EhjST23ir8mgJdrFcEwSLU">
            Mot. 1983/84
          </p>
          <p xml:id="i-PqdpmLXsZ2LSuevs8B6U8k">
            1316-1322 Motion
          </p>
          <p xml:id="i-CSCk9UmYmGEya87rvybJNL">
            1983/84:1316
          </p>
          <p xml:id="i-BACHXtZsmoqJ9Ddd8k7wJU">
            Marianne Karlsson Patentverkets amerikanska granskningsmaterial
            m. m.
          </p>
          <p xml:id="i-34D574EfT42NNY9zt5s13n">
            I min motion 1981/82:1481 påtalade jag de överhängande riskerna
            för den av patentverkets ledning planerade nedläggningen av patentverkets
            forskararkiv för allmänheten i syfte att skapa monopol för patentverket
            att utföra nyhetsgranskningar bland utländskt, klassamlat material
            inom landet. Näringsutskottet uttalade med anledning av motionen
            följande — ”det är enligt utskottets mening angeläget att patentverket
            i samråd med övriga intressenter söker komma fram till en lösning
            som medför att den berörda biblioteksservicen i möjligaste mån
            bevaras”. Riksdagen och regeringen gjorde samma uttalande. Utan
            att beakta NU:s, riksdagens och regeringens uttalande beslöt patentverkets
            ledning i augusti 1983 att flytta över forskararkivet under första
            kvartalet 1984 till källarlokaler i kvarteret Garnisonen. Arkivet
            kommer där att sakna sakkunnig personal och endast vara öppet
            tisdagar, onsdagar och torsdagar under för- och eftermiddag. Detta
            kommer att i praktiken innebära stora svårigheter för arkivets
            nyttjande, att besöks- frekvensen sjunker kraftigt och att arkivet
            kommer att nedläggas inom en snar framtid — allt i enlighet med
            verksledningens icke offentliga kalkyler. Då ”berörda intressenter”
            av forskararkivet i oktober 1983 fick kännedom om patentverkets
            beslut att flytta forskararkivet, inlämnades omedelbart
          </p>
          <p xml:id="i-9qidrfpSySwNhti6Q91TNN">
            skrivelser till regeringen med påtalande av de ödesdigra följder
            beslutet kommer att få och med hemställan om åtgärder. Ett patents
            rättsgiltighet är helt avhängigt av kvaliteten på den nyhetsgranskning
            som företagits under behandlingen och hur väl uppfinningen definierats
            gentemot tidigare uppfinningar inom gebitet. Mängden patent och
            publicerade patentansökningar omspänner i dag ca 35 miljoner skrifter
            — ett nära nog oöverskådligt material, som är klassificerat enligt
            två vitt skilda system — det internationella resp. det amerikanska
            systemet, vilket sistnämnda genomgår ständiga omarbetningar i
            syfte att följa teknikens utveckling. Båda systemen har sina för-
            och nackdelar, men kompletterar varandra på ett bra sätt. I många
            hänseenden är det amerikanska systemet vida överlägset det internationella.
            Patentmaterialets omfattning och svårigheterna att granska detsamma
            på ett så korrekt sätt som möjligt har lett till att nyhetsgranskningen
            av patentansökningar i allt större utsträckning sker utomlands
            — i Haag eller Washington. Sverige upprätthåller dock alltjämt
            en funktion som s. k. PCT-granskande land. Mängden nyhetsmaterial
            i patentverket har försatt detta i ett
          </p>
          <p xml:id="i-HtUyaEVZeRikV9hh7ksxmK">
            1 Riksdagen 1983184.3 saml. Nr 1316-1322
          </p>
          <pb facs="riksdagen-motions-pdf/data/198384/mot_198384__1316/mot_198384__1316-002.pdf"/>
          <p xml:id="i-KjvswgcV6KXTr9KG8WzBYM">
            utomordentligt krisläge. Tidigare rymdes ingenjörernas granskningsmaterial
            på vederbörandes arbetsrum, numera försvinner alltmer material
            till förvaring i korridorer, vindar, källare till arkivlokaler
            i Garnisonen och Hägernäs, vilket nödvändiggör stora dagliga och
            dyrbara extrakostnader för arbetskraft och transporter och innebär
            utomordentliga risker för kvaliteten på granskningen. Detta gäller
            speciellt med avseende på det amerikanska patentmaterialet, som
            kräver åtkomlighet i en och samma lokal för att rätt kunna användas
            av patentverkets granskare. Under de senaste 30 åren har granskarna
            haft denna möjlighet genom att vid behov använda sig av forskararkivet.
            Nu försvinner arkivet till Garnisonen och granskarna förlorar
            denna möjlighet. För att belysa forskararkivets betydelse för
            landets näringsliv och ekonomi, ber jag att få framlägga ett nyligen
            timat exempel: En svensk patentansökning inlämnades i början av
            år 1983 av en svensk sökande (kostnad 8000-10 000 kr.), granskades
            av patentverket och låg klar för godkännande. Ett mycket stort
            välkänt svenskt företag var intresserat av att köpa uppfinningen
            och investera ca 100000 kr. i motsvarande utländska patentansökningar.
            Med sin kännedom om förefintliga risker vid nyhetsgranskning uppdrog
            företaget emellertid åt sitt patentombud att låta företa ytterligare
            nyhetsgranskningar av uppfinningen. Uppdragen gick till dels ett
            av Amerikas mest välrenommerade patentombud, dels en kvinnlig
            privat patentundersökare i Sverige. Efter företagen granskning
            rapporterade det amerikanska patentombudet att intet graverande
            nyhetshinder påträffats (kostnad för undersökningen 570 dollar).
            Den svenska patentundersökaren plockade i forskararkivet fram
            tre amerikanska patentskrifter som helt föregrep nyheten i den
            svenska patentansökningen (kostnad 250 kr.). Det bör i detta sammanhang
            nämnas, att det amerikanska patentombudet frivilligt återsände
            det debiterade beloppet å 570 dollar med ett djupt beklagande
            av det skedda. Om inte forskararkivet hade funnits, hade företaget
            förlorat stora pengar i felaktiga investeringar och Sverige ett
            stort valutautflöde helt i onödan. Patentverkets ledning har icke
            insett och ej heller velat lyssna till de varningens röster, som
            höjts under det senaste decenniet i syfte att söka förebygga dagens
            katastrofala läge vad beträffar patentmaterialets tillgänglighet.
            Arbetsförhållandena för den avdelning som har att administrera
            det amerikanska patentmaterialet är intolerabla, likaså för vaktmästarna.
            Stora delar av den erfarna granskarkåren har gått i pension under
            de senaste åren. Patentverket saknar i dag granskare som har en
            bred insikt i uppbyggnaden av det amerikanska klassningssystemet,
            varför skolandet av dylika måste äga rum med det snaraste. Det
            är dock att märka, att dylika insikter icke kan vinnas genom konventionella
            studieformer. Om inte omedelbara åtgärder vidtas för lösande av
            ovanstående problem, kommer svenska patentsökande se sig nödsakade
            att i allt högre grad välja Haag och
          </p>
          <pb facs="riksdagen-motions-pdf/data/198384/mot_198384__1316/mot_198384__1316-003.pdf"/>
          <fw xml:id="i-UTD2AvcrmYsoBywSkeQVF3">
            Mot. 1983/84:1316 3
          </fw>
          <p xml:id="i-Gxr9P4nLWDj4M8c5wkEnea">
            Washington som granskningsinstitut med stora valutautflöden som
            följd. Läggs forskararkivet ned måste de som önskar göra invändningar
            mot svenska patentansökningar eller blivit stämda för intrång
            söka sig till utländska granskningsinstitut, då ju den svenska
            granskarkåren knappast kan tvingas arbeta med dubbla lojaliteter
            — nämligen att först granska och godkänna en uppfinning och sedan
            söka dräpa densamma. Även dylika uppdrag kommer att medföra stora
            valutautflöden. Genom forskararkivets nedläggning kommer uppfinnare,
            tekniker och företagare att berövas möjligheterna att på ett grundläggande
            stadium ”sanera” sina idéer, hämta inspiration samt nya uppslag
            i den rika patentlitteraturen samt vidare att kunna avväga värdet
            av en planerad ekonomisk satsning. Sverige har i dagens ekonomiska
            läge icke råd att dröja längre med att söka undanröja de svåra
            missförhållanden som råder med avseende på förvaringen och möjligheterna
            att använda det utländska patentmaterialet i patentverket. Med
            hänvisning till det anförda hemställs 1. att riksdagen hos regeringen
            begär åtgärder för att patentverkets amerikanska granskningsmaterial
            hålls samlat i lättillgängliga och ändamålsenliga lokaler, där
            såväl granskare som allmänhet har tillgång till materialet, 2.att
            riksdagen hos regeringen begär att patentverket åläggs att utbilda
            granskare med specialkunskaper i det amerikanska klassningssystemet
            och att denna personal erhåller en sådan lönegrad att de motiveras
            att långsiktigt kvarbli i verkets tjänst och stå till förfogande
            för såväl granskare som allmänhet.
          </p>
          <p xml:id="i-FMotB5sfX1Ui7F7Ajbd6YS" type="date">
            Stockholm den 24 januari 1984
          </p>
          <p xml:id="i-XipDCNKVGFJRkuNx3w38TQ" type="signatureBlock">
            MARIANNE KARLSSON (c)
          </p>
        </div>
      </div>
    </body>
  </text>
</TEI>
