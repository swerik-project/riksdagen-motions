<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-FöU-00235">
  <teiHeader>
    <fileDesc>
      <titleStmt>
        <title>Försvarsmaktens ansvar för civil krishantering</title>
        <author corresp="i-J6iNc7etmFsvBgThMM5STy">av Anna Steele (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Försvarsmaktens ansvar för civil krishantering</title>
          <idno type="rdwebb">H002Fö235</idno>
          <rs type="number">Fö235</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/H002Fö235/text</ref>
          <ref type="dokument_url_html">http://data.riksdagen.se/dokument/H002Fö235</ref>
          <ref type="dokumentstatus_url_xml">http://data.riksdagen.se/dokumentstatus/H002Fö235</ref>
          <ref type="doc">http://data.riksdagen.se/fil/93F9878F-E79F-4999-8F7A-11756403E5AD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-J6iNc7etmFsvBgThMM5STy</idno>
            <name>Anna Steele</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PAbEAicWcTUxDZdsjSGWkF" type="signed"/>
        <correspContext corresp="i-PAbEAicWcTUxDZdsjSGWkF">
          <note type="signatory" corresp="i-J6iNc7etmFsvBgThMM5STy"/>
        </correspContext>
        <correspAction type="numbering" xml:id="i-9yZZyj5upLBfEp4g3Mu6UA">
          <date when="2012-10-05"/>
        </correspAction>
        <correspAction type="submission" xml:id="i-8d4zF3nHC7JKvE3kuNQsTi">
          <date when="2012-10-04"/>
        </correspAction>
        <correspAction type="transfer" xml:id="i-S9FicUj6cMoxQoTSbi2nq7">
          <date when="2012-10-04"/>
        </correspAction>
        <correspAction type="assigned" xml:id="i-5fptBY7t6CvQ2fYZFU12dh"/>
        <correspContext corresp="i-5fptBY7t6CvQ2fYZFU12dh">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-UrKtzKzgcGhhoVwqwxgDPv">
            Förslag till riksdagsbeslut
          </head>
          <p xml:id="i-DhYAp5QbKURz3WabzMRM2f">
            Riksdagen tillkännager för regeringen som sin mening vad som
            anförs i motionen om att verka för att Försvarsmakten får det
            huvudsakliga ansvaret i samhället under såväl fredstid som krigstid
            för en effektiv samverkan mellan samtliga civila och militära
            insatser relaterade till e-krig, telekrig, signalspaning, elförsörjning
            och datakommunikation.
          </p>
        </div>
        <div type="motContent">
          <head type="h1" xml:id="i-XR8kRkT6cu7qYKtqN7Dv7C">
            Motivering
          </head>
          <p xml:id="i-K7EWc5eotjmNHW1EotRrcc">
            Det svenska samhället är mycket sårbart för störningar i infrastruktur
            av alla slag. Det gäller naturliga störningar av typen snö, is,
            stormar och aska från vulkanutbrott, men i allt högre grad också
            störningar i kommunikationsnät för datakommunikation och elförsörjning.
          </p>
          <p xml:id="i-Dg5cQRzKARwj1SdMtjVZuP">
            Störningar i datorsystem av naturligt slag, det vill säga felaktigheter
            eller buggar i de system som finns i drift, uppstår vanligen några
            gånger per år. Detta kan leda till att en eller flera av Sveriges
            större banker inte är tillgänglig för inloggning via internet.
            Det brukar allt som oftast ge rubriker i olika medier, trots att
            skadan inte är större än att räkningarna för några hundra tusen
            personer betalas en dag eller två senare än normalt.
          </p>
          <p xml:id="i-MJVmw8DVfaHKx5jvevRxUF">
            Störningar i datakommunikation kan också bero på den mänskliga
            faktorn, som exempelvis när kablar grävs av, eller som när samtliga
            webbadresser inom hela Sverigedomänen .se blev onåbara en kort
            tid. Konsekvenserna av kommunikationsavbrotten blir ofta stora
            på mobilteletrafik och på datakommunikation mellan privatpersoner,
            företag och offentliga verksamheter.
          </p>
          <p xml:id="i-uZDyq337w3BDsYCMS3Ykn">
            Varje år utreder PTS ett tiotal haverier i teleoperatörernas
            datanät där konsekvenserna inte sällan varit att det är omöjligt
            att använda telefon, inklusive att nå larmnumret 112.
          </p>
          <p xml:id="i-DqiHiMV5qZ7NvuffKK5ReX">
            Den dag då denna motion färdigställs rapporteras om omfattande
            försök till attacker på it-system hos Försvarsmakten, Cert-se
            (inom MSB), TT, SJ, flera stora finansiella institutioner. Enligt
            TT uppger företrädare för Rikspolisstyrelsen (där som bekant Säkerhetspolisen
            ingår) att attackerna har uppenbara kopplingar till fallet Julian
            Assange. Det traditionella territoriella hotet mot Sverige har
            Försvarsmakten alltid haft till uppgift att bemöta. Riskerna kring
            dagens olika infrastrukturer för elförsörjning, betalningsöverföringar,
            värdepappershandel samt allmän företags- och myndighetskommunikation
            skiljer sig från de traditionella hoten eftersom de är åtkomliga
            på nya sätt: att påverka dem kan göras med tekniker som är helt
            fristående från svenskt territorium.
          </p>
          <p xml:id="i-2ADsE58g8DJDxLZnkChQTR">
            Attacker mot infrastruktur via e-krigföring är asymmetriska på
            samma sätt som gerillakrigföring. En förhållandevis liten grupp
            människor kan till en relativt liten kostnad åsamka ett samhälle
            oproportionerligt stor skada. Det behövs inte livlig fantasi för
            att inse hur svenska banker skulle påverkas internationellt om
            Riksbankens system inte var nåbart under en vecka, eller hur illa
            Sverige skulle fungera om Svenska kraftnäts ledningscentraler
            inte fungerade under en februarivecka och stora delar av landet
            har under minus 15 graders kyla.
          </p>
          <p xml:id="i-R29Ru9PfsWuMkVgS52EMyH">
            Den nya typen av hot kräver både ökade resurser och ett sammanhållet
            ansvar. Inom det här området ställs några för Sverige komplicerade
            principiella frågor på sin spets: Dels har Sverige som nation
            sedan skotten i Ådalen varit mycket ambivalent i frågor kring
            militära insatser i det civila samhället, med undantag av livräddande
            operationer (sjuktransporter, transport av vatten och mat vid
            stormar och snöoväder). Dels har Sverige dragit en gräns kring
            terroristhot och så här långt angett Säkerhetspolisen som ansvarig
            för att bemöta dessa snarare än Försvarsmakten. Ingendera av dessa
            svåra principiella frågor bör stå i vägen för att det här området
            stärks kraftigt!
          </p>
          <p xml:id="i-SpAXEkVJR5v6oEhtSSSg4e">
            Ett angrepp på exempelvis den finansiella infrastrukturen är
            att likställa med ett territoriellt angrepp på Sverige då det
            kan medföra omfattande utslagning av centrala samhällsfunktioner.
            Därför är det av yttersta vikt att hot som kan utövas via e-krig,
            från annan nation eller annan aktör, kan bemötas med största möjliga
            kraft när så behövs, och att det förebyggande arbetet utgår från
            Försvarsmakten som har ett perspektiv och synsätt som utgår från
            ett nationellt försvar, snarare än ett försvar av en juridisk
            enhet som finns i en eller flera fysiska byggnader.
          </p>
        </div>
        <div type="motSignatures">
          <list>
            <item xml:id="i-GY1LVSARadUqXQfuvaZLtL">
              Anna Steele (FP)
            </item>
          </list>
        </div>
      </div>
    </body>
  </text>
</TEI>
