<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00399">
  <teiHeader>
    <fileDesc>
      <titleStmt>
        <title>Civil olydnad och att ta lagen i egna händer</title>
        <author corresp="i-PyuBrn6sPrF8RQEvmB9xdP">av Cecilia Widegren (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Civil olydnad och att ta lagen i egna händer</title>
          <idno type="rdwebb">H002Ju399</idno>
          <rs type="number">Ju399</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju399/text</ref>
          <ref type="dokument_url_html">http://data.riksdagen.se/dokument/H002Ju399</ref>
          <ref type="dokumentstatus_url_xml">http://data.riksdagen.se/dokumentstatus/H002Ju399</ref>
          <ref type="doc">http://data.riksdagen.se/fil/0559EDA9-BF08-4207-BF33-3F22559C74B3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PyuBrn6sPrF8RQEvmB9xdP</idno>
            <name>Cecilia Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FhaaUrW1awuzywmsRa3WQB" type="signed"/>
        <correspContext corresp="i-FhaaUrW1awuzywmsRa3WQB">
          <note type="signatory" corresp="i-PyuBrn6sPrF8RQEvmB9xdP"/>
        </correspContext>
        <correspAction xml:id="i-XFaMs96iJ64D1fuqXDPMtk" type="numbering">
          <date when="2012-10-09"/>
        </correspAction>
        <correspAction xml:id="i-RHu1PnsTWNKMKhuVQaprjT" type="submission">
          <date when="2012-10-05"/>
        </correspAction>
        <correspAction xml:id="i-7St8pbQ8QsAFkbRjJG619Z" type="transfer">
          <date when="2012-10-05"/>
        </correspAction>
        <correspAction xml:id="i-XiXwnroAFoTLhrDyFasqbw" type="assigned"/>
        <correspContext corresp="i-XiXwnroAFoTLhrDyFasqbw">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-6hr2FJNCCbWtQAcEeAD989">
            Förslag till riksdagsbeslut
          </head>
          <list style="ol">
            <item xml:id="i-He8v8wdqzfyZ3KapsPqvjE">
              Riksdagen tillkännager för regeringen som sin mening vad som
              anförs i motionen om att se över tillämpningen av straffskalan
              för vissa brott mot viss näringsverksamhet.
            </item>
            <item xml:id="i-4WiyhZoRpurkCHawVfNbs8">
              Riksdagen tillkännager för regeringen som sin mening vad som
              anförs i motionen om att utveckla samhällets skydd för näringsidkare
              som arbetar med djurhållning.
            </item>
            <item xml:id="i-Xxj1HxG52GJ9CKNmiCSyA5">
              Riksdagen tillkännager för regeringen som sin mening vad som
              anförs i motionen om att utveckla samhällets skydd för forskare
              som arbetar med djurförsök och deras forskningsresultat.
            </item>
          </list>
        </div>
        <div type="motContent">
          <head xml:id="i-Jok1sYVm1hULaxh6AxJiSN" type="h1">
            Motivering
          </head>
          <p xml:id="i-FkyxuC9QmapKJiWKGmDbon">
            Det svenska jordbrukets djurhållning är bland de bästa i världen.
            Det finns stränga krav, och de verksamma inom jordbruksnäringen
            är noga med att följa de regler som finns. Både bonden med ett
            litet jordbruk och de stora företagen vet att deras produkter
            blir bättre om djuren får leva under bästa möjliga förhållanden.
            Svensken har en positiv syn på djurhållningen, vilket lett till
            några av världens bästa produkter.
          </p>
          <p xml:id="i-7Tcnac2KkX4E1YFHtzknEZ">
            Trots det finns det aktivister som har bestämt sig för att våra
            djurägare agerar fel bara för att de håller på med djur. De använder
            sig av brott mot lagen för att fästa uppmärksamhet på sina ståndpunkter.
            Dessa aktivister utgör dessutom ett reellt hot mot vår svenska
            demokrati.
          </p>
          <p xml:id="i-CQXASXnWYcWvuDeBr6egRB">
            Främst är det pälsdjursfarmningen som drabbats av våld både mot
            anläggningar och mot enskilda personer. Men även företag som arbetar
            med fjäderfä och äggproduktion eller djurfodertillverkning har
            drabbats under de senaste åren. Resultatet är förödande för olika
            producenter, t.ex. för svenska äggproducenter och för minknäringen.
            Förutom en enorm extra kostnad och förstörelse av enskild egendom
            blir alltfler duktiga svenska producenter tveksamma till att fortsätta
            med sin verksamhet.
          </p>
          <p xml:id="i-63N3jyxJsttzYMGqmAo6Z7">
            Det borde vara oacceptabelt för samhället att enskilda människor
            attackerar och saboterar en fullt laglig näringsverksamhet. Samhället
            måste ta större ansvar och skydda de näringar och näringsidkare
            som hotas. De ska ha samma möjligheter att driva sin verksamhet
            i trygghet som alla andra företagare.
          </p>
          <p xml:id="i-PYTjC2mmEhfGAisMX9Ujsh">
            De ständiga attackerna mot näringsidkarna har gjort att försäkringsbolagen
            börjat bli tveksamma till att försäkra deras verksamhet, och de
            har i ett par fall nekat svenska producenter försäkring för egendom.
            Skulle det sprida sig vore det förödande för svensk produktion.
            Det skulle leda till ett svenskt beroende av utländska producenter
            som har att leva upp till ett sämre djurskydd än det svenska.
          </p>
          <p xml:id="i-WWvEoBGGrH8tnfcppdNjiN">
            Om vi inte agerar nu riskerar vi att slå ut hela produktionsgrenar
            inom det svenska jordbruket. När vi föder upp djuren i Sverige
            kan vi med lagar, regler och kontroller ha vetskap om hur djurhållningen
            och produktionen går till. Om vi inte föder upp djuren i vårt
            land blir vi beroende av import, och vi kommer då inte på något
            sätt att kunna påverka regler och kontroller.
          </p>
          <p xml:id="i-iuSnrSECMXMmsYUzA21QL">
            I det demokratiska Sverige på 2000-talet förstör djurrättsaktivister
            enskild egendom och företag, plågar och dödar djur och gör allt
            för att göra just sina röster hörda. Vissa gör det till och med
            för att få avtjäna sina straff och propagera ännu en gång i domstolen.
            Man måste då se över om straffen som utdöms är tillräckliga eftersom
            en del aktivister tar så lätt på att avtjäna respektive straff,
            som en del av aktionen.
          </p>
          <p xml:id="i-HSkQCHy3MoxTf1sKkeYg8K">
            Det är inte bara jordbruket som drabbas av aktivisternas aktioner.
            Djurrättsaktivister trakasserar inte bara djurägare och jordbrukare
            som håller djur, utan de ger sig också på forskare eller hindrar
            på annat sätt institutioner och företag som genomför djurförsök.
          </p>
          <p xml:id="i-Qs8FixHegJSUf39NoZmQPT">
            Angrepp på forskningen riskerar förutom att skada ekonomiska
            värden att försena forskning som syftar till att hitta bot och
            lindring för sjukdomar som Alzheimers och MS. Attacker på den
            akademiska världen är inte något nytt. Tidigare har forskare blivit
            trakasserade inte bara på arbetsplatsen utan även i sina hem.
            Djurförsök genomförs först efter en noggrann kontroll från samhället
            via djurförsöksetiska nämnder som godkänner försöken. När samhället
            har konstaterat att forskarna följer reglerna för att minimera
            smärtor för djuren måste rättsväsendet vara berett att skydda
            forskningen och ingripa mot aktivisterna.
          </p>
        </div>
        <div type="motSignatures">
          <list>
            <item xml:id="i-PVUkTL6XT9jQJaYxEYGBqc">
              Cecilia Widegren (M)
            </item>
          </list>
        </div>
      </div>
    </body>
  </text>
</TEI>
