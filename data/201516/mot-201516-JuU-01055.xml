<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201516-JuU-01055">
  <teiHeader>
    <fileDesc>
      <titleStmt>
        <title>Omprövning av nämndemannasystemet</title>
        <author corresp="i-Cd1KL55s1P4VpgkZMge4ns">av Maria Abrahamsson (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2015/16:1055 av Maria Abrahamsson (M)</title>
          <idno type="rdwebb">H3021055</idno>
          <rs type="number">1055</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H3021055/text</ref>
          <ref type="dokument_url_html">http://data.riksdagen.se/dokument/H3021055</ref>
          <ref type="dokumentstatus_url_xml">http://data.riksdagen.se/dokumentstatus/H3021055</ref>
          <ref type="docx">http://data.riksdagen.se/fil/02B9D8F2-7BED-45A4-B28F-1B255ED414EA</ref>
          <ref type="pdf">http://data.riksdagen.se/fil/465C4C88-C1E1-4AB3-972B-722A36E0A525</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Cd1KL55s1P4VpgkZMge4ns</idno>
            <name>Maria Abrahamsson</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-8q2ABgcHMtD5kfpDaLbMKa" type="signed"/>
        <correspContext corresp="i-8q2ABgcHMtD5kfpDaLbMKa">
          <note type="signatory" corresp="i-Cd1KL55s1P4VpgkZMge4ns"/>
        </correspContext>
        <correspAction xml:id="i-XBds9MZvgHeoqNZ5KtUwcM" type="submitted">
          <date when="2015-10-05"/>
          <time when="11:16:37"/>
        </correspAction>
        <correspAction xml:id="i-8WaqxmdPwciTAiH9TZPvRw" type="referred">
          <date when="2015-10-13"/>
        </correspAction>
        <correspAction xml:id="i-VqjDpNSEpZ9DZVqM3dMQ53" type="assigned">
          <date when="2016-08-22"/>
          <time when="10:16:47"/>
        </correspAction>
        <correspContext corresp="i-VqjDpNSEpZ9DZVqM3dMQ53">
          <ref type="assignedTo">Justitieutskottet</ref>
        </correspContext>
        <correspAction xml:id="i-PaSkafMqsvx9xFnJnj7dau" type="behandlas_i"/>
        <correspContext corresp="i-PaSkafMqsvx9xFnJnj7dau">
          <ref type="uppgift">2015/16:JuU19</ref>
          <ref type="ref_dok_id">H301JuU19</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">JuU19</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-LeFq65q8noPBXZARZAQT67" type="motHeader">
        <div xml:id="i-8Hfu8GUR4HKVPgF316HTTT" type="motTitle">
          Motion till riksdagen 2015/16:1055 av Maria Abrahamsson (M) Omprövning
          av nämndemannasystemet
        </div>
      </div>
      <div xml:id="i-LWfHkwyTSSz1KUBDChbkeu" type="motBody">
        <div xml:id="i-Ms8UuuTmPA276XwG4Ccq3y" type="motProposal" subtype="förslag">
          <head xml:id="i-6eGGL5DUdUa2YYNg8FC16i">
            Förslag till riksdagsbeslut
          </head>
          <list xml:id="i-UvhF9C9Ynzib6PTusoGMrB" style="ol">
            <item xml:id="i-Cu2zaMJHLdQizGayY2TzAP">
              Riksdagen ställer sig bakom det som anförs i motionen om en omprövning
              av nämndemannasystemet och tillkännager detta för regeringen.
            </item>
          </list>
        </div>
        <div xml:id="i-AMiYrtzDG42dk7WpinnmXJ" type="motContent">
          <head xml:id="i-Y72rKpoQPxuAqoHCYtbnuE" type="h1">
            Motivering
          </head>
          <p xml:id="i-8yGt8PX98VW3cmVtQubpS6">
            Nämndemannainstitutets förespråkare brukar hävda att de politiskt
            nominerade nämndemännen står för folkligt förnuft, medborgerliga
            värderingar, mångfald och demokratisk legitimitet samt bidrar
            till att tillgodose medborgarnas intresse av insyn i den dömande
            verksamheten.
          </p>
          <p xml:id="i-GTqeFftRCLsajcRfmXHvtF">
            Dessa sanningar – om de någonsin har kunnat kallas så – håller
            inte längre. Alliansregeringen tog klokt till sig av den allt
            hårdare kritiken som på senare år har framförts i samhällsdebatten
            mot nämndemannasystemet. Genom ett av 2013/14 års riksdags sista
            beslut skärptes kraven på nämndemännen. Från den 1 september 2014
            kan domstolarna begära utdrag ur polisens brottsregister, och
            en nämndeman får inte ha försatts i konkurs. Det har också blivit
            lättare för domstolarna att avsätta nämndemän som har begått brott
            eller som på annat sätt visar sig vara olämpliga. Nämndemännen
            ska dessutom genomgå en obligatorisk introduktionsutbildning.
          </p>
          <p xml:id="i-4XjR8xy8G6a7sYZRJhLbV9">
            En återkommande kritik mot nämndemannasystemet gäller den partipolitiska
            kopplingen. I ett försök att möta kritiken har reglerna ändrats
            så att val av nämndemän numera inte ska hållas i anslutning till
            val av kommun- och landstingsfullmäktige. Nyordningen syftar till
            att göra det mer tydligt att nämndemannauppdraget inte är ett
            politiskt uppdrag.
          </p>
          <p xml:id="i-AGqsCmeuMqwCgE2ZBipKKv">
            Allt detta är välkomna steg i rätt i riktning. Men för att upprätthålla
            allmänhetens förtroende för våra domstolar krävs mer. Från legitimitetssynpunkt
            räcker det till exempel inte att domstolarna lättare kan avsätta
            olämpliga nämndemän. Faktum är att varje gång nämndemän tvingas
            lämna sina uppdrag på grund av att de har gjort bort sig – det
            händer ganska ofta – rubbas förtroendet inte bara för nämndemannasystemet
            utan för domstolarnas verksamhet i sin helhet. Ett beklagligt
            exempel på det senare är en nyligen inträffad incident med en
            nämndeman i Helsingborgs tingsrätt. Apropå flyktingströmmen till
            Sverige skrev nämndemannen på sociala medier att hon tyckte att
            någon borde ställa sig på Öresundsbron utrustad med en kulspruta.
            Ett oacceptabelt uttalande, allra helst av en domare. Nämndemannen
            i fråga tog sedan tillbaka uttalandet, men skadan var redan skedd.
          </p>
          <p xml:id="i-7zxGeswcb76iKmVvQPaqyw">
            Inte heller räcker det att flytta fram tidpunkten för de politiska
            församlingarnas val av nämndemän för att slippa kritiken mot att
            uppdraget är politiskt. Den åtgärden kan lika väl ses som ett
            försök att maskera att det fortfarande är partipolitiker som nomineras
            till nämndemän. Även om rekryteringen av nämndemän i framtiden
            delvis kommer ske ur en så kallad fri kvot ska de politiska församlingarna
            nominera egna sympatisörer till nämndemän, med åtföljande förtroendeskador
            för rättsväsendet och rättsosäkerhet i domstolsprocessen.
          </p>
          <p xml:id="i-22FPtbpDxnzDSYF6PChAro">
            Statskontoret har redovisat en analys (2015:3) av Nämndemannautredningens
            förslag (SOU 2013:49) om att införa en så kallad fri kvot, dvs
            att minst 50 procent av nämndemannauppdragen ska kunna sökas av
            svenska medborgare utan politisk koppling, samtidigt som partierna
            fortfarande ska kunna nominera egna trotjänare och sympatisörer
            till att vara domare.
          </p>
          <p xml:id="i-JJgPwG9Ygwde5XLoNjPiWE">
            Statskontoret konstaterar att den fria kvoten inte skulle påverka
            representationen av nämndemän med utländsk bakgrund men däremot
            leda till en viss underrepresentation av kvinnliga nämndemän.
            Med hänvisning till en medborgarundersökning slås vidare fast
            att intresset för att ta nämndemannauppdrag fortsatt kommer vara
            störst i gruppen äldre. Någon påtaglig föryngring av nämndemannakåren
            skulle det alltså inte bli. Sammantaget bedömer Statskontoret
            att införandet av en fri kvot troligen inte skulle leda till en
            mer allsidigt sammansatt nämndemannakår.
          </p>
          <p xml:id="i-GHS71tbtX4Lid5fT1LJBAR">
            Våren 2013 föreslog Straffprocessutredningen (SOU 2013:17) och
            Nämndemannautredningen (2013:49) att nämndemännen skulle avskaffas
            i hovrätterna och kammarrätterna. Dessvärre valde regeringen att
            inte genomföra utredningsförslagen i dessa delar. Efter nära 40
            års erfarenhet och i enlighet med de båda utredningarnas förslag
            är dock tiden mogen för en återgång till vad som gällde före 1975,
            när den dåvarande justitieministern lanserade påfundet med politiskt
            nominerade domare också i överrätterna. Även hovrätterna skulle
            inrätta sig i ledet och bli mer mottagliga för ”signaler” från
            progressivt politiskt håll.
          </p>
          <p xml:id="i-5S8QmYkb4Z5c2vjdWXLW9w">
            Den formella motiveringen för att nämndemän ska delta även i
            överrätternas avgöranden är att de, precis som i underrätterna,
            bidrar till ökad insyn och garanterar att domstolarnas verksamhet
            ligger i linje med allmänna värderingar i samhället.
          </p>
          <p xml:id="i-C8UqXPxLuZpESGssmpPvoN">
            Att nämndemän förbättrar medborgarnas insyn i rättsprocessen
            låter tryggt och bra. Men närmare betraktat är det högst oklart
            på vilket sätt insynen skulle bli bättre. Nämndemän är i likhet
            med yrkesdomare förbjudna att yppa vad som sägs under domstolens
            överläggningar. Det högtidliga talet om medborgerliga värderingar
            och mångfald klingar falskt eftersom det av naturliga skäl aldrig
            går att få en representativ sammansättning inom grupper av två
            eller tre nämndemän.
          </p>
          <p xml:id="i-KW3oApKD3EDsLKUWxHssqG">
            Ett resultat av valet 2014 är en kraftig ökning av nämndemän
            från Sverigedemokraterna. Feministiskt initiativ klarade visserligen
            inte riksdagsspärren men röstades in i 13 kommuner och fick därmed
            mandat att i likhet med riksdagspartierna nominera nämndemän till
            våra domstolar.
          </p>
          <p xml:id="i-2UxCw1RSCY9CaKhDLThyrz">
            I ett system som innebär att sverigedemokrater och extremfeminister
            har rätt att till betydande antal nominera egna företrädare som
            lekmannadomare – också till förvaltningsdomstolar som handlägger
            bland annat migrationsärenden och verkställighet i vårdnadsmål
            – riskerar människors förtroende att rubbas inte bara för asylprocessen
            och vårdnadstvister mellan kvinnor och män, utan för det svenska
            rättssystemet och rättskipningen i stort. Men av demokratiska
            skäl är det inte möjligt att på förhand sortera bort vissa partiers
            företrädare. Även extrempartier till höger och vänster måste inom
            ramen för nuvarande system ges möjlighet att nominera nämndemän.
          </p>
          <p xml:id="i-XXveRicxJEFCFAyfECvm6K">
            Trots nämndemannasystemets väl kända nackdelar från förtroende-
            och rättssäkerhetssynpunkt har utvecklingen paradoxalt nog gått
            i riktning mot starkare nämndemannainflytande. Nämndemännen har
            fått individuell rösträtt och säte i hovrätterna och kammarrätterna.
          </p>
          <p xml:id="i-AW7hLShPEevVHaWePxSEL">
            Riksdagens uppstramning av nämndemannasystemet markerar dock
            början på en omprövning i riktning mot en minskad medverkan av
            nämndemän i rättskipningen. Ett naturligt andra steg i den utvecklingen
            är att återgå till ordningen med kollektiv rösträtt som gällde
            fram till 1982 i tingsrätterna och länsrätterna. Det bör också
            övervägas att – efter finländsk förebild – låta domstolen själv
            avgöra vilka mål som lämpar sig för medverkan av nämndemän. En
            tredje möjlighet är att avskaffa nämndemännen helt i överrätterna.
            Slutligen bör en omprövning ske av den övergripande frågan om
            nämndemannasystemet alls ska finnas kvar.
          </p>
        </div>
        <div xml:id="i-Qu32MeVyC5GJS28BcemQHm" type="motSignatures">
          <list xml:id="i-JUqFshDd6uGQKVDi95f6Tb">
            <item xml:id="i-Jducjjkzncmxde46Ym6q8J" who="i-Cd1KL55s1P4VpgkZMge4ns">
              Maria Abrahamsson (M)
            </item>
          </list>
        </div>
      </div>
    </body>
  </text>
</TEI>
