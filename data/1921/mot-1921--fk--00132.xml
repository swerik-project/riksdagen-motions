<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1921/mot_1921__fk__132/mot_1921__fk__132-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Första kammaren, Nr 1832. 1
          </p>
          <p>
            Nr 132.
          </p>
          <p>
            Av herr von Sydow, om åvägabringande av utredning och lag- förslag
            rörande användande av avtalsstridiga eller sam- hällsvådliga blockader
            i arbetstvister.
          </p>
          <p>
            Bland de stridsmedel, som användas i kampen mellan arbetsgivare
            och arbetare, ingår även den så kallade blockaden, det vill säga
            avstängande av arbetskraft från viss arbetsplats, visst transportmedel
            eller viss vara. AÅn- vändningen av detta stridsmedel har under
            senare tider från arbetarnas sida skett i sådan utsträckning och
            under sådana former, att förhållandet synes mig värt en synnerlig
            uppmärksamhet från det allmännas sida. Blockad i arbetstvister
            kan icke alltid anses vara ett illojalt strids- medel. Enligt
            den arbetsrätt, som utan att vara lagfäst, faktiskt torde anses
            gällande i de skandinaviska länderna, är det berättigat, att arbetarna,
            efter det att ett kollektivavtal utlupit och det visat sig omöjligt
            att över- -enskomma om ett nytt, nedlägga arbetet och förklara
            arbetsplatsen i blockad. I annat fall skulle arbetsnedläggelsen
            ofta endast leda till att andra arbe- tare intoge de strejkandes
            platser. Är arbetsgivaren organiserad, besvarar han också i regel
            en dylik blockad av arbetsplatsen med motsvarande åt- gärd å sin
            sida, i det han hos sin organisation utverkar avstängande av de
            strejkande arbetarna från anställning hos organisationens övriga
            med- lemmar. . Emellertid är det långt ifrån alltid, som blockad
            proklameras under dylika i stort sett lovliga former. Alltför
            ofta förekommer, att blockad iscensättes under ett avtals giltighetstid
            på grund av missnöje med någon bland avtalets bestämmelser. En
            sådan blockad är naturligtvis detsamma som ett avtalsbrott och
            borde därför aldrig tolereras. Vidare förekommer det; att arbetare,
            som icke alls ha med avtalet att göra, ändock proklamera Bihang
            till riksdagens protokoll 1921. 3 saml. 39 häft. (Nr 132)
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-002.pdf"/>
          <p>
            2 Motioner i Första kammaren, Nr 132.
          </p>
          <p>
            blockad, på grund av att de av någon anledning äro missnöjda
            med avtalet och att de avtalsbundna arbetarna respektera en sådan
            blockad. Om detta fall gäller för de arbetare, som stå under avtalet,
            alldeles detsamma som för det förra. Slutligen förekommer ej sällan,
            såväl där avtal finnes, som där man arbetar utan kollektivavtal,
            att blockad förklaras av ren hämnd- lystnad eller kitslighet eller
            okynne. Det händer, att enstaka arbetare eller ett ringa antal
            arbetare genom en fullkomligt huvudlös blockad till- foga näringslivet
            skada och bringa hundratals andra arbetare till arbets- löshet.
            Det är huvudsakligen den syndikalistiska arbetareorganisationen
            samt dess underavdelningar och medlemmar, som specialiserat sig
            på okynnes- blockader. Som denna arbetareorganisation har till
            mål att arbeta å den: enskilda industriens undergång, kan detta
            ju ur dess synpunkt anses för- klarligt. Men värre är; att den
            gamla i landsorganisationen sammanslutna fackföreningsrörelsen
            icke alltid med konsekvens och fasthet tager avstånd från olovliga
            blockader. Det vore naturligt, att denna arbetareorganisation
            icke respekterade andra blockader än sådana, som proklamerats
            av de till organisationen anslutna fackförbunden. En dylik princip
            har nog uppställts och godkänts inom landsorganisationens förbund,
            men faktiskt har den icke alltid tillämpats, utan blockader, proklamerade
            av syndikalister eller fri- stående arbetare, hava många gånger
            respekterats av fackförbundens med- lemmar. Å senare tider har
            man inom ett flertal förbund uppställt den regeln, att fackförbunden
            borde respektera syndikalisternas blockader, om syndikalisterna
            vore majoritet på arbetsplatsen ifråga, men eljest lämna den åsido.
            Mot denna regel kan med fog anmärkas, att den alldeles lämnar
            rättssynpunkten å sido; det avgörande efter densamma blir icke,
            om en blockad är avtalsstridig eller ej, utan endast majoritetssynpunkten.
            Men därtill kommer, att, även där principen uppställts, den långt
            ifrån alltid fullföljes. Det kan framdragas exempel på, att fackförbundens
            medlemmar respekterat blockader, som proklamerats utav syndikalister
            i fall, där dessa senare varit en ringa bråkdel av arbetarna på
            arbetsplatsen. Det är påtagligt, att blockadvapnet, använt på
            sätt här skildrats, in- nebär en stor fara för näringslivet och
            i själva verket även medför mycken skada för arbetarna själva.
            Såsom förhållandena under senare tider utveck- lat sig här i landet,
            kan man icke gärna för produktionens skull undvara de kollektiva
            avtalen. Dessa hava så småningom arbetat sig fram och blivit den
            form, under vilken uppgörelser om arbetsvillkoren mellan arbets-
            givare och arbetare för längre tid träffas. Genom sådana avtal
            vanns åt-
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-003.pdf"/>
          <p>
            Motioner i Första kammaren, Nr 152. 3
          </p>
          <p>
            minstone under tiden före kriget en tämligen god garanti för
            arbetsfred under avtalstiden och sålunda möjlighet för arbetsgivarna
            att beräkna pro- duktionskostnaderna inom vissa tidsperioder.
            Upphöra de kollektiva avtalen att gälla, inträder i stället ett
            otrygghetstillstånd, vilket måste verka för- lamande på produktionen.
            Men om vilken arbetare som helst, som är missnöjd med någon bestämmelse
            i ett kollektivavtal eller hyser fientliga känslor mot arbetsgivaren,
            kan proklamera blockad och få denna respekte- rad av övriga arbetare,
            är det påtagligt, att kollektivavtalens värde är ringa. Naturligtvis
            hava arbetsgivarna i sådana fall sina stridsmedel, hu- vudsakligen
            lockouten att tillgå. Men skulle arbetsgivarna varje gång en okynnesblockad
            proklamerades svara med en utvidgad lockout, komme pro- duktionen
            i hög grad att gå tillbaka. Jag tillåter mig 1 detta sammanhang
            bemärka, att även för en mängd av de mera sansade arbetarne det
            nuvarande systemet med dess täta bloc- kadproklamationer blivit
            olidligt. Jag tillåter mig i sådant syfte återgiva följande ur
            en artikel i tidningen Social-Demokraten för den 19 september
            1909 under rubriken: »Blockadanarkien»&gt;: ” »Det har blivit alltmera
            vanligt, att blockader och »varningar» ut- färdas av ungefär nästan
            vem som helst, naturligtvis utan att respektive fackorganisationer
            därom beslutat eller har en aning om arbetsavstängnin- gen förrän
            den utgör ett fullbordat faktum. Enskilda arbetslag anse sig böra
            uppträda på egen hand och förklara blockad 'eller publicera varningar.
            Att vissa syndikalistiska oredor utgöra själen i dylika guerillas,
            förbättrar ingalunda själva saken. Det har till och med inträffat,
            att meddelanden om dylik apokryfisk »blockad» kommit oss tillhanda
            genom borgerliga an- nonsbyråer, utan att den ens varit undertecknad.
            — — — Det är verkligen allt för sorgligt, att första bästa pratmakare
            skall ha möjlighet att innan man lärt sig känna honom det minsta
            sätta i gång dylika »aktioner». Detta pekar hän på en tendens
            i utvecklingen på om- rådet, som i tid måste av arbetarna själva
            förebyggas, därest icke ren anarki skall inträda på strejk- och
            blockadrättens område med ty åtföljande villervalla och oreda
            på arbetsmarknaden. Arbetareklassen kan icke ha något intresse
            av en sådan utveckling, som är ägnad att totalt uppriva de disciplinära
            band, varförutan ingen sammanslutning kan äga bestånd. Och kan
            för resten arbetareklassen ha något gagn av en permanent blockadanarki?
            Förvisso icke. Endast den som i systematisk oreda och kaos ser
            det lyckobringande idealet kan ha anledning att stödja strävanden
            av detta slag. De fackligt organiserade arbetarnas uppgift har
            hittills varit
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-004.pdf"/>
          <p>
            4 Motioner i Första kammaren, Nr 132.
          </p>
          <p>
            att förbättra arbetarnas ekonomiska och sociala ställning och
            samtidigt be- skära anarkien på arbetsmarknaden i all möjlig utsträckning.
            En huvudlös blockadpolitik praktisérad av utanför fackorganisationerna
            opererande fri- skaror måste åstadkomma ett permanent osäkerhetstillstånd
            på arbetsområ- den som valts till operationsfält.» För att ådagalägga,
            att den skildring av det nuvarande tillståndet, som jag här ovan
            gjort, icke är överdriven, tillåter jag mig anföra ett par exempel.
            För att i någon mån söka avhjälpa den rådande bostadsnöden anord-
            nade Stockholms stad år 1919 ett större byggnadsarbete i kvarteret
            Smed- jan, vilket bygge var avsett att skaffa bostadslägenheter
            åt bortåt trehundra familjer av arbetareklassen. Arbetet utlämnades
            av kommunen på entrepre- nad åt en till Stockholms byggmästareförening
            ansluten byggmästare, var- för det mellan Stockholms byggmästareförening
            och arbetarnas organisation avslutade kollektivavtalet blev gällande
            vid bygget. Under arbetets gång uppstod sommaren 1919 en tvist
            angående beräkningen av några ackords- pris mellan byggmästaren
            och de vid bygget anställda träarbetarna, av vilka en del voro
            anslutna till Svenska träarbetareförbundet och andra till den
            syndikalistiska organisationen. Enligt avtalet skulle denna tvist
            gå till förhandling först mellan fackföreningen och Stockholms
            byggmästare- förening och om denna förhandling ej ledde till resultat,
            mellan huvudor- ganisationerna. Emellertid förklarade utan vidare
            syndikalisterna blockad vid arbetsplatsen, och de till träarbetareförbundet
            anslutna arbetarna ställde sig denna blockad till efterrättelse
            och nedlade arbetet utan att iakttaga den i avtalet stipulerade
            förhandlingsordningen. Ett obestridigt avtalsbrott förelåg alltså
            å deras sida. Då här var fråga om ett bygge, som kommu- nen med
            mycket stora kostnader utförde just till arbetarklassens bästa,
            hade man allra minst i detta fall väntat en dylik hänsynslöshet
            från ar- betarnas sida. Det gjordes också från kommunens, från
            arbetsgivarens, från allmänhetens och även från andra arbetares
            sida de största ansträng- ningar att förmå arbetarna att häva
            blockaden och återgå till arbetet. Arbetarna fortsatte trots allt
            med sin obstruktion, varigenom hundratals fa- miljer riskerade
            att bliva utan tak över huvudet över vintern. Under trycket av
            den allmänna opinionen ålade slutligen träarbetareförbundet sina
            medlem- mar att återupptaga arbetet, men dessa vägrade att lyda.
            Husens färdigbyg- gande fördröjdes härigenom i omkring fyra månader.
            Blockaden bröts först därigenom, att de blivande hyresgästerna
            själva, vilka som nämnts till stör- sta delen voro kroppsarbetare,
            nödtorftigt fullbordade de återstående arbetena.
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-005.pdf"/>
          <p>
            Motioner i Första kammaren, Nr 132. 5
          </p>
          <p>
            Då flottningsarbetet i Stora och Lilla Luleå Älv med tillhörande
            vat- tenområden i maj månad 1920 skulle taga sin början, träffade
            flottnings- förenimgen som vanligt avtal med en del entreprenörer
            och andra om ut- förande av flottningsarbetet. Bland annat slöts
            avtal med ett arbetslag om att utföra flottningsarbete i ett mindre
            bivattendrag, benämnt Appå- bäcken. Lagets medlemmar skulle enligt
            överenskommelse för detta arbete uppbära en timlön av 1:50 kronor.
            Innan arbetet i Appåbäcken tog sin början, ingrep emellertid Jockmocks
            Lokala Samorganisation, vilken icke hade någon medlem bland de
            ifrågavarande arbetarna, och fordrade, att timlönen skulle höjas
            till 2:— kronor. Då flottningsföreningen vägrade att göra någon
            ändring i den träffade överenskommelsen, förklarade sam- organisationen
            flottningsarbetet i Appåbäcken i blockad. Som denna åt- .gärd
            icke hade någon större effekt, förklarades även arbetet i de övriga
            delarna av älven Ted biflöden i blockad. Emellertid ledde icke
            heller denna åtgärd till, att arbetet avstannade, utan timret
            flöt ner till sorterings- stället i Sävast. Vid detta sorteringsställe
            hade flottningsföreningen träffat kollektivavtal med en avdelning
            av Svenska Sågverksindustriarbetareför- bundet om arbetets utförande.
            Nu förklarade emellertid lokala samorga- nisationen i Jockmock
            även. arbetet vid skiljestället i Sävast i blockad och lyckades
            förmå sågverksindustriarbetareförbundets avdelning i Sävast att
            i uppenbar strid mot det ingångna kollektivavtalet respektera
            denna blockad och nedlägga arbetet. Flottningsföreningen lyckades
            visserligen i så måtto hålla arbetet i gång, att det timmer, som
            flöt ned till skiljestället, blev mottaget där, men i övrigt måste
            allt flottningsarbete inom vattenområdet upphöra. Efter någon
            tids förlopp gjorde sig följderna av arbetets in- ställande gällande
            bland ortsbefolkningen, och missnöje uppstod. Det lyc- kades då
            flottningsföreningen att träffa överenskommelse med fackföreningen
            i Sävast om blockadens upphävande utan några andra villkor, än
            att inga trakasserier skulle utövas i anledning av strejken. Enligt
            vad från fack- föreningen meddelades, hade Jockmocks Lokala Samorganisation
            givit sitt samtycke till blockadens hävande. Arbetet skulle upptagas
            på en viss bestämd dag. Vid den utsatta tiden blev emellertid
            arbetet icke upptaget, och då arbetsgivaren påfordrade iakttagande
            av den träffade överenskom- melsen, vägrade fackföreningen att
            ställa sig densamma till efterrättelse, såvitt icke de arbetsv
            illiga, som under strejken arbetat med timrets mot- tagande vid
            Sävast, bleve avskedade. Detta var påtagligen ett nytt av- talsbrott,
            och då arbetsgivaren självfallet vägrade sitt samtycke till detsamma
            kom arbetet alltjämt att ligga nere. Detta har lett därhän, att
            någon
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-006.pdf"/>
          <p>
            6 Motioner i Första kammaren, Nr 132.
          </p>
          <p>
            vidare flottning i hela detta stora vattenområde icke ägt rum
            under som- maren, och då för närvarande så mycket timmer finnes
            framfört till eller magasinerat i älven, som motsvarar ett års
            sortering, har under inneva- rande vinter något drivningsarbete
            i skogarna inom området icke ägt rum. Härav framgår alltså, att
            en handfull människor, vilka konstituerat sig som Jockmocks Lokala
            Samorganisation, genom att lägga sig i uppgörelser, med vilka
            denna organisation icke hade att skaffa, samt proklamera och upprätthålla
            blockad i vattenområdet, bragt ortsbefolkningen inom hela området,
            som omfattar icke mindre än 9,000 kvadratkilometer produktiv skogsmark.
            att gå miste om ett helt års förtjänst för arbete i skogarna.
            Vilka summor detta rör sig om framgår därav, att den årliga avverkningen
            vilken nu för ett år måst inställas, omfattar icke mindre än två
            millioner sågtimmer och pappersved, huvudsakligen det förra. Beklagligtvis
            måste. det konstateras, att Sågverksindustriarbetareförbundet,
            genom att spela. under täcke med Lokala Samorganisationen, med
            den delar ansvaret för vad som skett. Nu anförda exempel hava
            rört sig om lönefrågor. Jag tillåter mig anföra ett exempel på
            en typisk okynnesblockad, som icke har något med löne- eller avtalsfrågor
            att göra. Vid Stockholms BSuperfosfatfabriks A.-B:s fabrik vid
            Porjus uteblev den 17 november 1920 en arbetare från arbetet utan
            permission eller an- mält förfall. Följande dag hölls förhör med
            honom inför disponenten och konstaterades därvid, att arbetaren
            varit borta från sitt arbete fyra gånger utan giltig anledning
            och två skilda gånger erhållit varning därför. Han blev därför
            av disponenten avskedad. Den 23 november inkom till ar- betsgivaren
            en skrivelse från Porjus Lokala Samorganisation med yrkande, att
            arbetaren skulle återtagas och besked lämnas inom 24 timmar. Då
            denna fordran icke uppfylldes, förklarades arbetsplatsen i blockad
            av den lokala samorganisationen, och arbetet blev den 25 november
            nedlagt. Kort efter arbetsnedläggelsen inkom en skrivelse från
            arbetarna, däri de för- klarade sig beredda att återupptaga arbetet
            på vissa villkor. Bland dessa villkor fanns även upptagen följande
            bestämmelse: »ingen trakassering för försovning». Som arbetsgivaren
            icke fann sig föranlåten att garantera arbetarne rätt att försova
            sig, ledde denna framställning icke till någon påföljd. Blockaden
            upprätthålles, och arbetet ligger fortfarande nere. Att arbetarna
            esomoftast handskas ytterligt lättsinnigt med blockad- vapnet
            och understundom tillgripa strejk och blockad för rena obetydlig-
            heters skull, framgår av nedanstående exempel.
          </p>
          <pb facs="riksdagen-motions-pdf/data/1921/mot_1921__fk__132/mot_1921__fk__132-007.pdf"/>
          <p>
            Motioner i Första kammaren, Nr 152. 7
          </p>
          <p>
            Vid ett arbete, som A.-B. Stål- &amp; Skeppsbetong utförde på Stora
            Essingen, uppstod av någon anledning en inbördes tvist mellan
            arbetarna. Det uppgavs, att ett par timmermän hade fällt förklenande
            yttranden om de vid arbetsplatsen anställda grovarbetarnas arbetsduglighet.
            Grovarbe- tarna framställde därför den fordran, att de ifrågavarande
            timmermännen skulle avskedas. Då arbetsgivaren vägrade detta,
            förklarades i uppenbar strid mot gällande avtal strejk och blockad
            vid arbetsplatsen. Till följd av blockaden kunde arbetsgivaren
            icke få nya arbetare i'de strejkandes ställe, och arbetet låg
            nere i cirka två månader. Därefter lyckades emel- lertid arbetsgivaren
            så småningom åter få arbetet i gång med nyanställt folk. Det nu
            sagda må vara nog. Det torde hava ådagalagt, att för när- varande
            å arbetaresidan blockad i arbetstvister missbrukas på ett ytterst
            beklagligt sätt. Jag tror icke, att någon, som känner arbetsförhållandena
            i detta land och ser på dem med oförvillad blick, skall kunna
            annat än giva mig rätt häri. Det synes mig också uppenbart, att
            detta blockadofog icke bör från det allmännas sida tolereras.
            Det bör icke kunna få ske, att en eller ett par arbetare i strid
            mot gällande avtal eller eljest av illvilja, okynne eller för
            rena bagatellers skull proklamera blockad och därmed tillfoga
            hela näringslivet svår skada och beröva många medborgare deras
            arbetsförtjänst. På vad sätt statsmakterna böra reagera mot detta
            ofog, tarvar emellertid helt visst en omsorgsfull utredning och
            ett noggrant övervägande. Jag tillåter mig därför föreslå,
          </p>
          <p>
            att riksdagen måtte i skrivelse till Kungl. Maj:t an- hålla,
            att Kungl. Maj:t måtte föranstalta om utredning angående användande
            av avtalsstridiga eller samhällsvåd- liga. blockader i arbetstvister
            samt till riksdagen in- komma med de lagförslag, vartill utredningen
            kan giva anledning.
          </p>
          <p>
            Stockholm den 21 januari 1921.
          </p>
          <p>
            Hjalmar von Sydow.
          </p>
        </div>
      </div>
    </body>
  </text>
</TEI>
