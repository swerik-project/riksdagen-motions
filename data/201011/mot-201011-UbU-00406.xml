<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-UbU-00406">
  <teiHeader>
    <fileDesc>
      <titleStmt>
        <title>Barnomsorg på obekväm arbetstid</title>
        <author corresp="i-EgqHRHVoW5y9USDYuNoYuA">av Hillevi Larsson m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Barnomsorg på obekväm arbetstid</title>
          <idno type="rdwebb">GY02Ub406</idno>
          <rs type="number">Ub406</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GY02Ub406/text</ref>
          <ref type="dokument_url_html">http://data.riksdagen.se/dokument/GY02Ub406</ref>
          <ref type="dokumentstatus_url_xml">http://data.riksdagen.se/dokumentstatus/GY02Ub406</ref>
          <ref type="doc">http://data.riksdagen.se/fil/7198D381-CF80-4BE8-9D57-0FED139A31A9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-17NC28Tx5CZ5mzwYAUHKqv</idno>
            <name>Monica Green</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-AGaPfQuwLPDYx81LWULEzU" type="signed"/>
        <correspContext corresp="i-AGaPfQuwLPDYx81LWULEzU">
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-17NC28Tx5CZ5mzwYAUHKqv"/>
        </correspContext>
        <correspAction type="numbering" xml:id="i-DgsGDpbRBQMTviNwDnLidP">
          <date when="2010-10-28"/>
        </correspAction>
        <correspAction type="submission" xml:id="i-A95TN42qsWhMpSuJuiQLm2">
          <date when="2010-10-27"/>
        </correspAction>
        <correspAction type="transfer" xml:id="i-7tkV6gJtthY3fGp2HVk73f">
          <date when="2010-10-21"/>
        </correspAction>
        <correspAction type="assigned" xml:id="i-DcfeaDj1KMz6N3CCrirnUK"/>
        <correspContext corresp="i-DcfeaDj1KMz6N3CCrirnUK">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-2om3TjWDT4tp1oW1SvxFA1">
            Förslag till riksdagsbeslut
          </head>
          <p xml:id="i-Q8G6exJQqiv2eqN8Wjxnhq">
            Riksdagen tillkännager för regeringen som sin mening vad som
            anförs i motionen om behovet av barnomsorg på obekväm arbetstid.
          </p>
        </div>
        <div type="motContent">
          <head type="h1" xml:id="i-4hXY8ygJnQmaThLBMAqRcQ">
            Motivering
          </head>
          <p xml:id="i-M9By9HxH9x83BeqrswgFa7">
            Förr i världen var det ingen självklarhet att kvinnor kunde fortsätta
            arbeta efter att de fött barn. Kvinnorna förutsattes ägna sig
            åt barnen under uppväxtåren och välja bort arbetslivet. De flesta
            hade heller inte något val eftersom barnomsorg saknades.
          </p>
          <p xml:id="i-VVemuVs7SbAuF5MihV4F3j">
            Utbyggnaden av barnomsorg i offentlig regi har inneburit en revolution
            för jämställdheten och i dag anses det som en självklarhet att
            man ska kunna kombinera arbete och familj.
          </p>
          <p xml:id="i-7LHzwAZFg1fK1koRJ3xx7N">
            Numera är det till och med lagstadgat att kommunerna ska erbjuda
            barnomsorg inom rimlig tid så att ingen ska behöva säga upp sig
            från sitt jobb eller tacka nej till ett nytt jobb för att barnomsorg
            saknas.
          </p>
          <p xml:id="i-WbBo5Y1jfjvV9HPDnDULoZ">
            Men tyvärr finns det en begränsning i lagen. Det finns inget
            krav på kommunerna att erbjuda barnomsorg på obekväm arbetstid
            (OB) det vill säga helger, kvällar och nätter.
          </p>
          <p xml:id="i-LRQnZPofyEVYSkkuFCiDiV">
            På åtskilliga kommunala förskolor är arbetstiderna inte ens anpassade
            efter att föräldrarna arbetar heltid. Någon av föräldrarna (läs
            mamman) förutsätts gå ned till deltid för att hinna ta sig från
            jobbet och hämta barnen innan dagiset stänger kl. 16.0017.00 (!).
          </p>
          <p xml:id="i-89xX7vae1Xn5F1t6kAxWdi">
            I slutet av 2009 frågade Makalösa föräldrar landets kommuner
            hur många som erbjöd barnomsorg på obekväm arbetstid. 60 procent
            av dem som svarade uppgav att de inte erbjöd tjänsten över huvud
            taget.
          </p>
          <p xml:id="i-Bh3usB1hKcQvfQ4YCYPh7m">
            Året dessförinnan var det hälften av kommunerna som inte hade
            barnomsorg på obekväm arbetstid. Det innebär en försämring på
            bara ett år.
          </p>
          <p xml:id="i-8rVLd6WNSomuU9Nd4Tvpj9">
            Det i särklass vanligaste skälet som kommunerna uppgav till att
            de inte hade OB-barnomsorg var att det inte fanns någon efterfrågan.
            Den ekonomiska krisen och försämrad ekonomi i kommunen angavs
            också som skäl, särskilt från de kommuner som tidigare erbjudit
            tjänsten men nu dragit in den.
          </p>
          <p xml:id="i-2hJoaZnUJMLtFbFBmJ8SeM">
            När det gäller efterfrågan kan man lätt beräkna den genom att
            titta på hur arbetsmarknaden ser ut. Inom många yrken gäller helt
            andra arbetstider än bara kl. 7.0017.00 vardagar. Som exempel
            kan nämnas kulturarbetare, poliser, personal inom vård, äldreomsorg,
            handel, försäljning och service. Eftersom småbarnsföräldrar återfinns
            i alla dessa yrkesgrupper är det ganska lätt att räkna ut att
            det finns ett behov av barnomsorg även på udda arbetstider.
          </p>
          <p xml:id="i-Ukaj2zi8S8eyfzjJESYJg">
            Förutom det uppenbara behov som finns med småbarnsföräldrar som
            vänder sig till medierna och startar upprop och insamlingar finns
            också ett stort dolt behov. Eftersom flertalet kommuner inte erbjuder
            barnomsorg på obekväm arbetstid försöker småbarnsföräldrarna fixa
            barnomsorgen på annat sätt för att inte förlora jobbet. Det kan
            handla om att ta hjälp av släkt, vänner och grannar eller till
            och med att ta med barn till jobbet.
          </p>
          <p xml:id="i-VCT5STVYVwFDd5a9x7Hwek">
            Då kan det te sig som att dessa föräldrar inte behöver barnomsorg
            för sina barn, när de i själva verket är i akut behov av det.
            Det tär på relationerna att hela tiden binda upp släkt och vänner
            med påtvingad barnpassning. Risken är dessutom hela tiden att
            det kör ihop sig och att barnet inte har någonstans att ta vägen.
            Det finns ingen trygghet för vare sig barn eller föräldrar i denna
            situation.
          </p>
          <p xml:id="i-9FYsn96vmyfd8htmwPksDh">
            Det finns dessutom många föräldrar som inte har någon att tillgå
            varken partner, barnens mor- eller farföräldrar eller någon annan.
            De riskerar att bli arbetslösa till följd av detta.
          </p>
          <p xml:id="i-UTooqkUUvHemGouwKwWsU5">
            I synnerhet ensamstående föräldrar har en mycket tuff situation
            om de samtidigt jobbar OB. De måste ju anpassa sig efter de arbetstider
            som gäller om de ska kunna behålla jobbet.
          </p>
          <p xml:id="i-TRgfc6xL1reqgEK4qUnQL5">
            14 procent av de ensamstående mammorna med barn under sju år
            är i dag arbetslösa. Det är en hög siffra och kan ha ett samband
            med att barnomsorgen i många kommuner inte är anpassad efter hur
            arbetsmarknaden ser ut.
          </p>
          <p xml:id="i-VtYhzyun7tNQPKGHwnpAre">
            Servicesamhället har slagit igenom på bred front med kvälls-
            och nattöppna butiker, pubar och matställen. Den växande underhållnings-
            och upplevelseindustrin arbetar när andra är lediga och kan ta
            del av utbudet det vill säga helger, kvällar och nätter. Inom
            vård och omsorg hålls verksamheten i gång dygnet runt liksom i
            industrin och så vidare.
          </p>
          <p xml:id="i-5DXJNYDgZXMYt86Qfv98zK">
            Trots att vi ser denna utveckling på arbetsmarknaden är budskapet
            till småbarnsföräldrar på många håll att de gärna får arbeta,
            men bara inom vissa begränsade yrkesområden och begränsade arbetstider,
            annars får de ingen barnomsorg.
          </p>
          <p xml:id="i-Vioys4UwFpMSv7XYuJxdXp">
            Det innebär ett hårt slag mot jämställdheten eftersom många kvinnor
            arbetar på obekväm arbetstid. Huvuddelen av de ensamstående föräldrarna
            är dessutom kvinnor och i många fall arbetar båda föräldrarna
            på obekväm arbetstid då måste någon gå ned i arbetstid eller säga
            upp sig.
          </p>
          <p xml:id="i-Lpy8JoK52MK6DDUxjF2Jna">
            Brist på barnomsorg på obekväm arbetstid går stick i stäv med
            arbetslinjen. Vi borde i stället uppmuntra småbarnsföräldrar att
            försörja sina familjer och skapa trygghet, kontinuitet och pedagogisk
            utveckling även för barn med föräldrar som jobbar OB.
          </p>
          <p xml:id="i-FBWbux9Z5nGtZ3ov68kiUu">
            Regeringen kräver numera att arbetslösa ska kunna ta jobb utanför
            sitt närområde från dag ett av arbetslöshet. Det innebär en speciell
            utmaning för småbarnsföräldrar, eftersom redan ganska korta pendlingsavstånd
            från hemkommunen kan innebära att man inte hinner hämta barnen
            innan förskolan stänger.
          </p>
          <p xml:id="i-WTeNFb9iapvnZrX6h1U5PJ">
            Även i kommuner som har OB-barnomsorg kan det bli problem. På
            en del håll krävs det att barnen ska vara i förskolan sent på
            kvällen och natten. Behöver de bara stanna till 18.00 eller 19.00
            på kvällen anses de inte ha behov av nattis. Föräldrarna hamnar
            i dessa fall i en omöjlig moment 22-situation. De slutar jobbet
            för tidigt för att vara berättigade till OB-förskola, men de jobbar
            för sent för att kunna ha barnen i den vanliga förskolan som stänger
            tidigare.
          </p>
          <p xml:id="i-HVFFTRJpgqW77ewGnFpGUL">
            De deltidsarbetslösa som till följd av regeringens politik fått
            kraftigt försämrad ekonomi har av regeringen uppmanats att säga
            upp sig från sina deltidsjobb och söka heltidsjobb. De ställs
            inför ett dubbelt dilemma: dels svårigheten att få ett heltidsjobb
            och risken för heltidsarbetslöshet, dels svårigheten att få barnomsorg
            som är anpassad efter arbetstiderna på ett heltidsjobb. De som
            lyckas få heltidsjobb riskerar att inte kunna ta det om de har
            oturen att bo i en kommun med oflexibla tider inom barnomsorgen.
          </p>
          <p xml:id="i-4XzGQLD2ayDvmMf3nEm6ZH">
            I det nya förslag till skollag som regeringen presenterat finns
            inga ytterligare krav på kommunerna att erbjuda barnomsorg på
            obekväm arbetstid. Det är bedrövligt!
          </p>
          <p xml:id="i-9K4Wvn3cvWnbkCyrNAjppD">
            Kommunerna bör vara skyldiga att erbjuda barnomsorg på OB åt
            dem som behöver det.
          </p>
        </div>
        <div type="motSignatures">
          <list>
            <item xml:id="i-SAo4i5oz6nyLrqXwmEEkWD">
              Hillevi Larsson (S)
            </item>
            <item xml:id="i-7da9pFnXZFz9zdR1DfY15n">
              Carina Hägg (S)
            </item>
            <item xml:id="i-XM9qZfats9C7zWpbVSkHMS">
              Carina Ohlsson (S)
            </item>
            <item xml:id="i-BAbXTgLhDZrh3zhgwt2UFf">
              Monica Green (S)
            </item>
          </list>
        </div>
      </div>
    </body>
  </text>
</TEI>
