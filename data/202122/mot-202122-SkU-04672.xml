<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SkU-04672">
  <teiHeader>
    <fileDesc>
      <titleStmt>
        <title>med anledning av prop. 2021/22:217 Stärkt kontroll och kvalitet i folkbokföringen</title>
        <author corresp="i-VSiy2mHN5m8fAgo9SDAGyR">av Hampus Hagman m.fl. (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:4672 av Hampus Hagman m.fl. (KD)</title>
          <idno type="rdwebb">H9024672</idno>
          <rs type="number">4672</rs>
          <orgName type="comitteeAbbreviation">SkU</orgName>
          <ref type="dokument_url_text">http://data.riksdagen.se/dokument/H9024672/text</ref>
          <ref type="dokument_url_html">http://data.riksdagen.se/dokument/H9024672</ref>
          <ref type="dokumentstatus_url_xml">http://data.riksdagen.se/dokumentstatus/H9024672</ref>
          <ref type="docx">http://data.riksdagen.se/fil/FE2903C2-76DA-49F9-AC2C-CBBA09EA7BBE</ref>
          <ref type="pdf">http://data.riksdagen.se/fil/388A14DC-12CB-4F67-9B62-F259BDCFBB01</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VSiy2mHN5m8fAgo9SDAGyR</idno>
            <name>Hampus Hagman</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="woman">
            <idno>i-F7At3v6PvJpNCH37qRhr8A</idno>
            <name>Sofia Damm</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-TodycJLEopZCV6uNkQANDV</idno>
            <name>Jakob Forssmed</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-PBSxPmi2qJkmc16jpZDA6Y</idno>
            <name>Robert Halef</name>
            <state type="partyAffiliation" ref="Q213654">
              <desc>KD</desc>
            </state>
          </person>
          <person gender="man">
            <idno>i-HjPigHCUUbP6JJ2YrjUvgj</idno>
            <name>Michael Anefur</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-VqEGVRERdN4538YcVfXgRs" type="basedOn"/>
        <correspContext corresp="i-VqEGVRERdN4538YcVfXgRs">
          <ref>Proposition 2021/22:217</ref>
        </correspContext>
        <correspAction xml:id="i-U8vFgSjrC9Xo5rFyRB6ECa" type="signed"/>
        <correspContext corresp="i-U8vFgSjrC9Xo5rFyRB6ECa">
          <note type="signatory" corresp="i-VSiy2mHN5m8fAgo9SDAGyR"/>
          <note type="signatory" corresp="i-9kL7gDrzsvgPervhw6VVyb"/>
          <note type="signatory" corresp="i-F7At3v6PvJpNCH37qRhr8A"/>
          <note type="signatory" corresp="i-TodycJLEopZCV6uNkQANDV"/>
          <note type="signatory" corresp="i-PBSxPmi2qJkmc16jpZDA6Y"/>
          <note type="signatory" corresp="i-HjPigHCUUbP6JJ2YrjUvgj"/>
        </correspContext>
        <correspAction xml:id="i-6cBcQDhXXV7XHPe76xFHXu" type="submitted">
          <date when="2022-04-22"/>
          <time when="15:10:59"/>
        </correspAction>
        <correspAction xml:id="i-Kc9xFZtiaFibLqXUfGjogd" type="reviewed">
          <date when="2022-04-29"/>
          <time when="16:21:03"/>
        </correspAction>
        <correspAction xml:id="i-FHEiaVeRb1XjT34vNcBSvS" type="dismissed">
          <date when="2022-05-03"/>
        </correspAction>
        <correspAction xml:id="i-A1794ZqpEhKvEpSKVfugo4" type="referred">
          <date when="2022-05-04"/>
        </correspAction>
        <correspAction xml:id="i-JU7XLEed6GgZ2v3koHUjL7" type="assigned">
          <date when="2022-10-12"/>
          <time when="11:38:00"/>
        </correspAction>
        <correspContext corresp="i-JU7XLEed6GgZ2v3koHUjL7">
          <ref type="assignedTo">Skatteutskottet</ref>
        </correspContext>
        <correspAction xml:id="i-XCghuoCnGaAFYCsiVL6by8" type="behandlas_i"/>
        <correspContext corresp="i-XCghuoCnGaAFYCsiVL6by8">
          <ref type="uppgift">2021/22:SkU28</ref>
          <ref type="ref_dok_id">H901SkU28</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SkU28</ref>
          <ref type="ref_dok_titel">Stärkt kontroll och kvalitet i folkbokföringen</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:4672 av Hampus Hagman m.fl. (KD)
          med anledning av prop. 2021/22:217 Stärkt kontroll och kvalitet
          i folkbokföringen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-CFG5KUw8CWJJJeyvvMMHqV">
            Förslag till riksdagsbeslut
          </head>
          <list style="ol">
            <item xml:id="i-JNjZoKyniZz9M5TANPqEkv">
              Riksdagen ställer sig bakom det som anförs i motionen om att
              tillåta lagring av biometriska data och tillkännager detta för
              regeringen.
            </item>
            <item xml:id="i-UfuZoaqKYqEfb9x18pBCDx">
              Riksdagen ställer sig bakom det som anförs i motionen om att
              i lag reglera vilka som ska undantas vid Skatteverkets insamling
              av biometriska data och tillkännager detta för regeringen.
            </item>
            <item xml:id="i-NLvp1D2cZFBYmjigM9Yxup">
              Riksdagen ställer sig bakom det som anförs i motionen om att
              regeringen ska återkomma med ett förslag till utvidgat straffansvar
              i folkbokföringslagen och tillkännager detta för regeringen.
            </item>
            <item xml:id="i-4R5szPA1Ec4XPFP4pS8NJ5">
              Riksdagen ställer sig bakom det som anförs i motionen om att
              adressen vid ett andrahandskontrakt ska bli giltig för folkbokföringsregistret
              först efter hyresvärdens och fastighetsägarens godkännande och
              tillkännager detta för regeringen.
            </item>
            <item xml:id="i-C8r7EURAzFUHvW2HZJbWpm">
              Riksdagen ställer sig bakom det som anförs i motionen om att
              det ska framgå av ett hyresavtal vilka som är stadigvarande bosatta
              i bostaden, och detta tillkännager riksdagen för regeringen.
            </item>
            <item xml:id="i-DZGJB8mi5hn7szhqFq9r78">
              Riksdagen ställer sig bakom det som anförs i motionen om att
              Skatteverket ska kunna avregistrera personnummer från folkbokföringen
              när identiteten visar sig vara falsk, och detta tillkännager riksdagen
              för regeringen.
            </item>
          </list>
        </div>
        <div type="motContent">
          <head xml:id="i-DuhXtbWS3G7SfMsPdwWfAf" type="h1">
            Om proposition 2021/22:217
          </head>
          <p xml:id="i-EVcZ9D8GUyTAoWDvrHC5tJ">
            I proposition 2021/22:217 Stärkt kontroll och kvalitet i folkbokbokföringen
            lämnar regeringen förslag inom flera viktiga områden. Dels föreslås
            det att Skatteverket ska ges utökade möjligheter till kontrollbesök
            där man misstänker oegentligheter i folkbok­föringen, dels föreslås
            det att Skatteverket, i vissa fall, ska kunna besluta att en person
            blir folkbokförd i den kommun där person i fråga tidigare var
            folkbokförd, dock inte i en specifik fastighet. Syftet med det
            senare är att få bukt med problem där en eller flera personer
            är felaktigt skrivna i en lägenhet som en annan är folkbokförd
            på, äger eller hyr. Propositionen föreslår dessutom att möjligheten
            att bli folkbokförd utan känd hemvist slopas.
          </p>
          <p xml:id="i-QyL42arrKXJZTDJdo5fLBU">
            En annan del av proposition 2021/22:217 behandlar frågan om att
            stärka identitets­kontrollen. Regeringen föreslår, i syfte att
            stärka identitetskontrollen när en person exempelvis anmäler flytt
            till Sverige, att en person under sådana omständigheter behöver
            genomgå en identitetskontroll hos Skatteverket. Myndigheten ska
            då ta emot identitetshandlingar – exempelvis körkort, uppehållstillståndskort
            eller pass – för kontroll. Utöver detta föreslås det att Skatteverket
            ska kunna kontrollera s.k. biomet­riska uppgifter, där dessa finns
            lagrade i de handlingar som föreslås överlämnas vid kontroll.
            Vid en identitetskontroll blir person i fråga skyldig att tillåta
            Skatteverket att ta fingeravtryck och ansiktsbild om myndigheten
            så önskar.
          </p>
          <head xml:id="i-5utc1VTXDqGg5QdswD56hh" type="h1">
            Kristdemokraterna och brister i folkbokföringslagstiftningen
          </head>
          <p xml:id="i-AJ4KgMHVEfMsRNGd5qjrxM">
            Kristdemokraterna har länge haft ett engagemang i folkbokföringsfrågor.
            I maj 2021 lanserade vi en rapport vid namn Stoppa välfärdsbrottsligheten,
            där vi lyfte problemati­ken kring identitetsmissbruk och hur folkbokföringsbrott
            utnyttjas av kriminella för att missbruka välfärdssystemet. Då
            rapporten skrevs stod svenska statens välfärdsutbetal­ningar för
            ca 600 miljarder kronor varje år, varav upp till 18 miljarder
            – alltså 3 procent – uppskattas vara felaktiga utbetalningar.
            Kriminella gäng misstänks stå för 84 procent av de felaktigt utbetalade
            beloppen.
            <ref target="i-Uo6QwLYyo2kKWWhDq25QVR">
              [1]
            </ref>
            När Kristdemokraterna sedan har lyft andra viktiga frågor inom
            området, såsom folkräkning, har regeringen gett oss kalla handen.
            Som en konsekvens har miljontals kronor av välfärdspengar hamnat
            hos kriminella nätverk. Situationen hotar därmed legitimiteten
            i välfärdssystemet och även samhällsgemen­skapen då tilltron mellan
            människor och staten reduceras.
          </p>
          <p xml:id="i-NLNiarVVtvgRVK157kTkHQ">
            Bristerna i folkbokföringslagstiftningen är omfattande och verktygen
            hos ansvariga myndigheter har varit få. Att vara folkbokförd på
            en adress i Sverige är ofta en förutsätt­ning för att få ta del
            av bidrag och ersättningar. Det är skälet till att just folkbokförings­brott
            utgör grunden för mycket av välfärdsbrotten, och det är anledningen
            till att det är så viktigt att komma till rätta med folkbokföringen.
            Skatteverket har sedan ett par år tillbaka arbetat för att komma
            åt s.k. skenskrivningar. Det kan exempelvis röra sig om att upp
            till 100 personer har varit skrivna på en och samma adress, eller
            att personer registreras som bosatta i landet trots att de inte
            är det.
            <ref target="i-5gMDDwdqPmtrJpoWPjojkB">
              [2]
            </ref>
            Ett särskilt uppmärksammat fall var när det avslöjades att Najah
            al-Shammaris, eller Najah Hasan Ali al-Adelis, vilket var det
            namn han registrerat sig under i Sverige, familj mottog olika
            bidrag i Sverige samtidigt som han var verksam som försvarsminister
            i Irak. Nämnde al-Shammari har utretts för grovt bidragsbrott,
            folkbokföringsbrott och brott mot mänskligheten.
            <ref target="i-FE38iZsibNsbDpNkisKcph">
              [3]
            </ref>
            Än kvarstår bristerna.
          </p>
          <head xml:id="i-PNuXCKMqmHeA7Kaq7MhkRS" type="h1">
            Kristdemokraternas invändningar mot proposition 2021/22:2017
          </head>
          <p xml:id="i-7t4QtHCh7ae9Q6Ls6x8kR8">
            Därför är proposition 2021/22:2017 efterlängtad, även om leveransen
            är sen. Trots mycket gott i propositionen ser Kristdemokraterna
            ytterligare åtgärder som behövs.
          </p>
          <head xml:id="i-XqCTZSVzaFijm5KnkSVnGL" type="h2">
            Biometriska data – lagring och undantag
          </head>
          <p xml:id="i-6UkBzadDjraZXCnWFWaSJy">
            Regeringen föreslår, som nämndes ovan, att den automatiserade
            behandlingen av personuppgifter, vilket är en konsekvens av förslagen
            av stärkt identitetskontroll, sker i folkbokföringsdatabasen.
            Biometriska data, såsom ansiktsbild och fingeravtryck, ska behandlas
            i folkbokföringsdatabasen och därefter förstöras efter att kontrollen
            är genomförd. Personlig integritet är viktigt och ska värnas,
            men i många fall finns det skäl att bevara biometriska uppgifter.
            Flera tunga remissinstanser, såsom Migrationsverket, Ekobrottsmyndigheten,
            Försäkringskassan och – inte minst – Skatteverket lyfter behovet
            av att lagra och jämföra biometriska data. Remissinstanserna lyfter
            olika perspektiv på varför biometriska data inte ska förstöras
            efter kontroll. Exempelvis nämner Skatteverket att den föreslagna
            regleringen skulle ge dem bättre möjligheter att koppla den fysiska
            personen till en identitetshandling. Detta medför en förstärkt
            kontroll både av handlingars äkthet från myndighetens sida och
            av att den fysiska person som åberopar den specifika handlingen
            faktiskt är densamma som den person som hand­lingen har utfärdats
            för. Utan införande av referensdata för biometriska uppgifter
            blir det mer begränsande för Skatteverket att kontrollera om den
            fysiska personen i fråga förekommer som folkbokförd sedan tidigare
            över huvud taget. Sammanfattningsvis innebär en sådan möjlighet
            en ytterligare reducerad risk för att falska uppgifter registre­ras
            av myndigheterna, menar Skatteverket. Migrationsverket lyfter
            dessutom att om lagring av biometriska data inte tillåts åtgärdas
            inte problematiken med multipla identi­teter. Med detta som bakgrund
            anser Kristdemokraterna att biometriska data ska få lagras och
            därmed inte förstöras direkt efter att en kontroll är utförd.
          </p>
          <p xml:id="i-WvcfnGXWmSE93i5PirNqp1">
            Vidare föreslår regeringen att det ska vara möjligt att undanta
            vissa individer från insamlingen av biometriska data. Mer specifikt
            föreslår propositionen att regeringen, eller en myndighet som
            tilldelas ett uppdrag av regeringen, ska kunna meddela föreskrifter
            om undantag för att låta Skatteverket ta en ansiktsbild och fingeravtryck.
            Undantagen kan exempelvis gälla barn under en viss ålder eller
            funktionsnedsatta.
          </p>
          <p xml:id="i-NZ8PEBno27FkfMaFvNtkA7">
            Från Kristdemokraternas sida anser vi att barnets bästa bör placeras
            i centrum, såväl som i folkbokföring och alla politiska områden.
            Därför yrkar vi på att undantagen ska regleras i lag i stället
            för att regeringen, eller någon myndighet på uppdrag av regering­en,
            presenterar vilka föreskrifter som ska gälla. Detta ligger dessutom
            i linje med vad utredningen föreslagit.
          </p>
          <head xml:id="i-GG3PnYPrzg3yJSY2R9fwXa" type="h2">
            Utvidgat straffansvar i folkbokföringslagen
          </head>
          <p xml:id="i-GhfPZXDRbm6Fef7DNhprPo">
            Flera tunga remissinstanser från myndigheter och näringslivet
            – Brottsförebyggande rådet (Brå), Ekobrottsmyndigheten, Åklagarmyndigheten,
            Fastighetsägarna och Skatteverket – gör bedömningen att det finns
            goda skäl att utreda möjligheten att införa ett självständigt
            brott för upplåtande av adress, dvs. skenskrivningar. Skenskrivningar
            är en problembild som Kristdemokraterna lyft vid flera tillfällen
            <ref target="i-RMwrQvWyYEmezpZvX2iS6e">
              [4]
            </ref>
            och vi delar därför remissinstansernas bedömning. Brå anser dessutom
            att en utredning om hur straffen kan utformas inte är för omfattande
            för rättsväsendet. Tvärtom är lagstiftningen i stort behov av
            en straffrättslig reglering som omfattar centrala aktörer i den
            olagliga handeln med folkbokföringsadresser och att sådan verksamhet
            bör falla under medhjälp vid folkbok­föringsbrott. Därför måste
            regeringen återkomma med ett förslag till utvidgat straff­ansvar
            i folkbokföringslagen.
          </p>
          <head xml:id="i-BavGxn3L9gmyB4UkqoRC3x" type="h2">
            Information om folkbokföring på en individs adress
          </head>
          <p xml:id="i-SGkatopxfSk58GvfgZKTTn">
            Avslutningsvis finns även frågan om hur en person får information
            om att en annan individ, på falska premisser, folkbokfört sig
            på dennes egen adress. I propositionen svarar regeringen att det
            enkelt går att se vem eller vilka som är folkbokförda på ens adress
            genom att personligen gå in på Skatteverkets hemsida. Det är förvisso
            korrekt, men att logga in på Skatteverket för att undersöka sin
            adress är inget som medborgare vanligtvis gör på rutin. Utifrån
            Kristdemokraternas ovannämnda rapport Stoppa välfärdsbrottsligheten
            (2021) resonerar vi kring dels behovet av en ny folkräkning, dels
            om att för den som hyr en bostad med hjälp av ett andrahandskontrakt
            ska adressen bli giltig för folkbokföringsregistret först efter
            att hyresgästen fått ett intyg om godkän­nande från den som hyr
            ut bostaden i andra hand och fastighetsägaren. Utöver detta argumenterade
            vi dessutom för att det av ett hyresavtal ska framgå vilka individer
            som är stadigvarande bosatta i den specifika bostaden.
            <ref target="i-UAYPDTgE2i2WgAonouhWvP">
              [5]
            </ref>
          </p>
          <p xml:id="i-TFxVqwyReJoUtZszpHz7b3">
            Då folkbokföringen används av andra myndigheter är det A och
            O att den är korrekt. Skatteverket behöver därmed få fler befogenheter
            att säkerställa att den är korrekt. Kristdemokraterna anser därför
            att, i enlighet med SOU 2017:37 Kvalificerad välfärds­brottslighet,
            Skatteverket bör ges möjlighet att avregistrera personnummer från
            folkbok­föringen om den registrerade uppgiften visar sig vara
            uppenbart felaktig. Det kan åstadkommas genom att Skatteverket
            får befogenhet att avregistrera uppgifter när en identitet har
            konstaterats vara falsk, på samma sätt som myndigheten i dag har
            möjlighet att avregistrera en person som har avlidit enligt 19
            § FOL. En avregistrerad identitet kommer inte att kunna användas
            igen.
          </p>
          <p xml:id="i-3Uh36URrPKB5zPUdR7n5ki">
            Ovannämnda reformförslag om intyg från hyresvärden och fastighetsägaren
            samt att Skatteverket får befogenhet att avregistrera personnummer
            från folkbokföringen om det visar sig vara falskt behöver skyndsamt
            utredas. Regeringen bör tillkännage detta.
          </p>
        </div>
        <div type="motSignatures">
          <list>
            <item xml:id="i-PZgUzvjLNoi3mU7WubKef4">
              Hampus Hagman (KD)
            </item>
            <item xml:id="i-EopUHUJLEEX9QyBhsbSFDH">
              Hans Eklind (KD)
            </item>
            <item xml:id="i-HBmHobNDyR6FR4ThU6NGib">
              Sofia Damm (KD)
            </item>
            <item xml:id="i-5atatrkwjdqdh5J3wdpkB2">
              Jakob Forssmed (KD)
            </item>
            <item xml:id="i-2Gz55y8CKTRuLJGK4QCSLm">
              Robert Halef (KD)
            </item>
            <item xml:id="i-4QKvca5YXzKJJ3gbM6HS7Y">
              Michael Anefur (KD)
            </item>
          </list>
        </div>
        <div type="motNotes">
          <noteGrp>
            <note xml:id="i-Uo6QwLYyo2kKWWhDq25QVR">
              [1] Kristdemokraterna (2021). Stoppa välfärdsbrottsligheten.
              Tillgänglig 2022-05-28.
            </note>
            <note xml:id="i-5gMDDwdqPmtrJpoWPjojkB">
              [2] SVT Nyheter Stockholm (2020-01-09). Hundratals registrerade
              på samma adress – systemet utnyttjas av kriminella. Tillgänglig
              2022-04-21.
            </note>
            <note xml:id="i-FE38iZsibNsbDpNkisKcph">
              [3] Knutsson, Lundgren och Malmgren (2019-11-22). Iraks försvarsminister
              utreds för bidragsbrott i Sverige. Expressen. Tillgänglig 2022-04-21.
            </note>
            <note xml:id="i-RMwrQvWyYEmezpZvX2iS6e">
              [4] Eklind och Hagman (2020-05-28). KD-ledamöter: Folkbokföringsbrotten
              är dörröppnaren till bidragsbrott. Altinget Debatt. Tillgänglig
              2022-04-21.
            </note>
            <note xml:id="i-UAYPDTgE2i2WgAonouhWvP">
              [5] Kristdemokraterna (2021). Stoppa välfärdsbrottsligheten.
              Tillgänglig 2022-05-28.
            </note>
          </noteGrp>
        </div>
      </div>
    </body>
  </text>
</TEI>
