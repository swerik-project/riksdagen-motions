<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-UbU-03318">
  <teiHeader>
    <fileDesc>
      <titleStmt>
        <title>Universitets- och högskoleutbildning</title>
        <author corresp="i-ChDzdZDYwg4X9oGXyFy8Ta">av Kristina Axén Olin m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3318 av Kristina Axén Olin m.fl. (M)</title>
          <idno type="rdwebb">H8023318</idno>
          <rs type="number">3318</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H8023318/text</ref>
          <ref type="dokument_url_html">http://data.riksdagen.se/dokument/H8023318</ref>
          <ref type="dokumentstatus_url_xml">http://data.riksdagen.se/dokumentstatus/H8023318</ref>
          <ref type="docx">http://data.riksdagen.se/fil/20EF12CB-8865-4AC3-B838-C3E119DE5BEB</ref>
          <ref type="pdf">http://data.riksdagen.se/fil/D9B78204-9421-4751-8DDA-B43EC50E8645</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-ChDzdZDYwg4X9oGXyFy8Ta</idno>
            <name>Kristina Axén Olin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-J7uJmvTQswBegURGxa5EHb</idno>
            <name>Lars Püss</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-7gXrADipDgPEJoSok7Kzqs" type="signed"/>
        <correspContext corresp="i-7gXrADipDgPEJoSok7Kzqs">
          <note type="signatory" corresp="i-ChDzdZDYwg4X9oGXyFy8Ta"/>
          <note type="signatory" corresp="i-J7uJmvTQswBegURGxa5EHb"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-J3vB7EYXWFGfYPGahysXrd"/>
        </correspContext>
        <correspAction xml:id="i-SBwhMpNfv8idBZEZjrh8h8" type="submitted">
          <date when="2020-10-06"/>
          <time when="14:10:00"/>
        </correspAction>
        <correspAction xml:id="i-9BEP6mMKr8ztfDRak6p4Az" type="reviewed">
          <date when="2020-10-06"/>
          <time when="16:55:00"/>
        </correspAction>
        <correspAction xml:id="i-9h5x1WtQjLEVUWyhzcXcjY" type="referred">
          <date when="2020-10-14"/>
        </correspAction>
        <correspAction xml:id="i-QddMTW934dzmdQrRKyVrx2" type="assigned">
          <date when="2021-10-14"/>
          <time when="12:56:42"/>
        </correspAction>
        <correspContext corresp="i-QddMTW934dzmdQrRKyVrx2">
          <ref type="assignedTo">Utbildningsutskottet</ref>
        </correspContext>
        <correspAction xml:id="i-8jP9RL6zubpPmQ8oDgYVUe" type="behandlas_i"/>
        <correspContext corresp="i-8jP9RL6zubpPmQ8oDgYVUe">
          <ref type="uppgift">2020/21:UbU16</ref>
          <ref type="ref_dok_id">H801UbU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU16</ref>
          <ref type="ref_dok_titel">Forskning, frihet, framtid - kunskap och innovation för Sverige</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-EHokY3mXsDrnYoapf5Avca" type="behandlas_i"/>
        <correspContext corresp="i-EHokY3mXsDrnYoapf5Avca">
          <ref type="uppgift">2020/21:UbU14</ref>
          <ref type="ref_dok_id">H801UbU14</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU14</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:3318 av Kristina Axén Olin m.fl.
          (M) Universitets- och högskoleutbildning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-UTaY8Zj97p741SaGgcrfVN">
            Förslag till riksdagsbeslut
          </head>
          <list style="ol">
            <item xml:id="i-VX27SbHinnsyKxiyX6VHuH">
              Riksdagen ställer sig bakom det som anförs i motionen om att
              införa olika sorters kortare utbildningar som bör kunna kombineras
              med arbete och kunna genomföras på distans och tillkännager detta
              för regeringen.
            </item>
            <item xml:id="i-LZa3pZiymUoGmbSggEF81">
              Riksdagen ställer sig bakom det som anförs i motionen om att
              tydliggöra rollen för rektorer och för lärosätenas styrelser och
              tillkännager detta för regeringen.
            </item>
            <item xml:id="i-5Jfhvi1nZ2XfVC4MaNazf8">
              Riksdagen ställer sig bakom det som anförs i motionen om att
              utvärdera Ledningsutredningens rekommendationer och tillkännager
              detta för regeringen.
            </item>
            <item xml:id="i-87eKNJswBhBcjfNbuNP9GC">
              Riksdagen ställer sig bakom det som anförs i motionen om att
              jämföra utbildningars kvalitet mellan olika lärosäten och tillkännager
              detta för regeringen.
            </item>
            <item xml:id="i-EAxneo4dM8ZTYYJtitJNew">
              Riksdagen ställer sig bakom det som anförs i motionen om att
              akademiska utbildningar bör redovisa kvalitet och jobbchans genom
              att en nationell rankningslista inrättas och tillkännager detta
              för regeringen.
            </item>
            <item xml:id="i-5EBXBmw3Hnog4RqKPGYEUD">
              Riksdagen ställer sig bakom det som anförs i motionen om ett
              nytt resurstilldelningssystem och tillkännager detta för regeringen.
            </item>
            <item xml:id="i-LG64oUmoDVuJvdyxbmiLbE">
              Riksdagen ställer sig bakom det som anförs i motionen om att
              åter omfördela en pott av forskningsmedlen till den excellenta
              forskningen och tillkännager detta för regeringen.
            </item>
            <item xml:id="i-58rFtB67pt49btoTp2ZSfL">
              Riksdagen ställer sig bakom det som anförs i motionen om möjligheten
              att förstärka det tekniska basåret och tillkännager detta för
              regeringen.
            </item>
            <item xml:id="i-GLNhFnZz11jRXgsNEVLVbK">
              Riksdagen ställer sig bakom det som anförs i motionen om att
              utreda möjligheterna till ett ökat samarbete mellan lärosäten
              och att bilda utbildningskluster och tillkännager detta för regeringen.
            </item>
            <item xml:id="i-JbMaZLckRTr2QNAUbMkBNA">
              Riksdagen ställer sig bakom det som anförs i motionen om att
              stärka Universitetskanslersämbetets kvalitetsutvärdering och tillkännager
              detta för regeringen.
            </item>
            <item xml:id="i-XwydzgeuSVfjqELrNMJAD5">
              Riksdagen ställer sig bakom det som anförs i motionen om fler
              åtgärder för ökad genomströmning och åtgärder som säkerställer
              att heltidsstudier motsvaras av heltid och tillkännager detta
              för regeringen.
            </item>
            <item xml:id="i-VBBybTJTQXZjyBdu38ACkp">
              Riksdagen ställer sig bakom det som anförs i motionen om en översyn
              av hur dagens regelverk kring rätten till särskilt stöd inom den
              högre utbildningen fungerar och tillkännager detta för regeringen.
            </item>
            <item xml:id="i-UPoh83XXucVkJDzTuazAmQ">
              Riksdagen ställer sig bakom det som anförs i motionen om breddad
              rekrytering och tillkännager detta för regeringen.
            </item>
            <item xml:id="i-eJ4vFqkLwg3GDd3GcvnvD">
              Riksdagen ställer sig bakom det som anförs i motionen om att
              ge ett gemensamt uppdrag till UHR och UKÄ att utarbeta en strategi
              för lärosätenas digitalisering, modern teknik och öppen nätbaserad
              utbildning och tillkännager detta för regeringen.
            </item>
            <item xml:id="i-JaDRGj3hS556tPu9WzMkVw">
              Riksdagen ställer sig bakom det som anförs i motionen om att
              regeringen bör återkomma till riksdagen med lagförslag som gör
              att människors formella och informella kunskaper och kompetens
              bättre kan valideras och tillkännager detta för regeringen.
            </item>
            <item xml:id="i-59JmjPksTnuAH1UMwQojbe">
              Riksdagen ställer sig bakom det som anförs i motionen om en nationell
              digital plattform dit gymnasiestudenter och studenter på högskolan
              eller universitet kan vända sig för frågor och vägledning, och
              detta tillkännager riksdagen för regeringen.
            </item>
            <item xml:id="i-5wSubQKBNV14uPvV8dAm3B">
              Riksdagen ställer sig bakom det som anförs i motionen om en snabbare
              validering av nyanländas kompetens och tillkännager detta för
              regeringen.
            </item>
            <item xml:id="i-5ZqMEt7KYi312JZ6VGk4iL">
              Riksdagen ställer sig bakom det som anförs i motionen om en översyn
              av regelverken vad gäller att stärka lärosätenas mandat att stänga
              av uppenbart olämpliga studenter och tillkännager detta för regeringen.
            </item>
            <item xml:id="i-UPn7PjSmH7HHe7BNe2yRAx">
              Riksdagen ställer sig bakom det som anförs i motionen om att
              ge lärosätena i uppdrag att redovisa hur de systematiskt arbetar
              för att förbättra studenters inlärningsmiljö och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-8x3Y16csWPphqyG8MmGQms" type="h1">
            Motivering
          </head>
          <p xml:id="i-84Ko1MXYWbG4HTf3HL64aP">
            Sverige är en kunskapsnation. Vår befolkning är välutbildad,
            vården är modern och vår industri är högteknologisk. Detta är
            resultatet av en lång svensk tradition när det gäller att satsa
            på både bildning och god utbildning, som är tillgänglig för alla.
            Vi vet att ut­bildning, forskning och entreprenörskap lägger grunden
            för framtidens arbetsmarknad. Därför är Moderaterna tydliga med
            att Sveriges ambitioner ska vara höga. Vi ska ha en internationellt
            sett hög kvalitet på våra utbildningar och använda resurserna
            på ett effek­tivt sätt så att studenternas efterfrågan och arbetsmarknadens
            behov tillgodoses. Under åren 2006 till 2014 gjorde Moderaterna
            och alliansregeringen historiskt stora satsningar inom utbildnings-
            och forskningsområdet för att Sverige även i framtiden ska vara
            en modern och innovativ kunskapsnation. Något som är helt avgörande
            för ett litet och exportberoende land.
          </p>
          <p xml:id="i-FM6oW9WMR1WYsJfG6WnzMd">
            Denna pågående pandemi har påverkat både utbildningar och möjligheten
            till arbete. Det ställs nu ännu högre krav än vanligt på omställning
            inom en rad yrken, med betoning på tekniska utbildningar. Moderaterna
            ser därför ett stort behov av att införa olika sorters kortare
            utbildningar. Dessa utbildningar bör kunna kombineras med arbete
            och de bör även kunna genomföras på distans.
          </p>
          <head xml:id="i-TovVBLiUwPriAj3CzaJqS1" type="h2">
            Tydliggör rollen för rektorer och för lärosätenas styrelser
          </head>
          <p xml:id="i-7pFtBNExj4dvE6unQ5iD5j">
            Det är av vikt att styrelser vid universitet och högskolor har
            den kompetens som krävs för att svenska lärosäten ska kunna hålla
            en internationellt sett hög kvalitet. Kompetens och sammansättning
            spelar stor roll för hur en styrelse fungerar. IVA har presenterat
            en rapport inom ramen för projektet ”Utsiktsplats forskning” som
            behandlar just utmaning­ar och utvecklingspotential avseende universitets-
            och högskolestyrelser. Där föreslås bland annat att rekryteringen
            av nya ledamöter till en styrelse ska vara grundad på defini­erade
            kompetensprofiler och att hänsyn ska tas till lärosätets sammantagna
            behov.
          </p>
          <p xml:id="i-8he4aTeffVVrbQgxqc7Dev">
            Moderaterna anser att regeringen bör tydliggöra rollen för lärosätenas
            styrelser. Under de senaste åren har regeringen agerat otydligt
            då det gäller rektorsbeslut om geo­grafisk förläggning av lärosätens
            utbildning och forskning. Därför måste rektors mandat i frågor
            som dessa förtydligas. Högre utbildning och forskning är en i
            högsta grad inter­nationell verksamhet. Det innebär att tillståndsgivning
            som rör lokalisering av eventuell verksamhet i andra länder måste
            ses över.
          </p>
          <p xml:id="i-UsCTtXat4BeqHtvqmuxpWZ">
            Ledningsutredningen, som presenterades i november 2015, innehåller
            ett 50-tal ut­vecklingsförslag för lärosätena. Utredningen behandlar
            bland annat hur de akademiska ledarna och kollegiala organen kan
            få ett utvecklat och förtydligat uppdrag. Vi anser att Ledningsutredningens
            rekommendationer bör utvärderas år 2020.
          </p>
          <head xml:id="i-HXP6tZx2t12EyVCkeXPdLQ" type="h2">
            Stärk Universitetskanslersämbetets kvalitetsutvärderingsarbete,
            jämför utbildningars kvalitet mellan olika lärosäten och inför
            en rankningslista
          </head>
          <p xml:id="i-QTaPEt3qiGp1eBvdr3Akoy">
            Kvalitetsutvärderingen hos Universitetskanslersämbetet bör förstärkas.
            Utbildningar ska bedömas och utvärderas utifrån akademiska framgångar,
            men också hur bra studenterna lyckas när de väl lämnar utbildningen,
            till exempel vad gäller lön, jobbchanser, entrepre­nörskap med
            mera. För att göra det lättare för studenter att jämföra kvaliteten
            på olika utbildningar bör en nationell rankingslista av program
            och kurser på landets universitet och högskolor inrättas. Kvalitetsmåtten
            som ska avgöra rankningen bör bland annat inne­hålla arbetsmarknadsetablering
            efter avslutad examen. Denna information ska publiceras och göras
            tillgänglig inför kursval. Den ska också användas som del av underlaget
            för beslut om nedläggning av utbildningar som inte håller måttet.
          </p>
          <head xml:id="i-DBajvy19xumRftQjbMkRSa" type="h2">
            Ett nytt resurstilldelningssystem som premierar kvalitet
          </head>
          <p xml:id="i-QDRowCJkgpD8ghwDKEvjXF">
            För den kunskapsintensiva industrin är högskolan särskilt viktig.
            Trots en omfattande satsning på antalet platser i högre utbildning
            sedan 1990-talet ser vi fortsatta utmaningar för företagen att
            få tillgång till specialistkompetens. Detta beror till stor del
            på att utbild­ningskvaliteten samtidigt har fallit över tid och
            att resurserna per student fördelas på ett sätt som premierar
            kvantitet framför kvalitet. Styr- och resursutredningen som under
            våren 2019 lämnade sitt slutbetänkande till regeringen lämnade
            otillräckliga förslag för att reformera högskolans resurstilldelningssystem
            så att akademisk kvalitet, genomström­ning, samt etablering på
            arbetsmarknaden premieras i högre utsträckning. Därutöver anser
            Moderaterna att den kvalitetspott med pengar som fanns till och
            med 2018 för att premiera den mest excellenta forskningen bör
            återinföras. Moderaterna vill också för­stärka kvalitetsutvärderingen
            hos Universitetskanslersämbetet, och att myndigheten ska behålla
            sitt mandat att stänga ned undermåliga program.
          </p>
          <head xml:id="i-AuB2njmzRXGjTf7EabFsCz" type="h2">
            Tekniskt basår och fler fristående kurser
          </head>
          <p xml:id="i-NrA4uBf3Px1U3EaUXDkZsG">
            För den som vill bli ingenjör, men som saknar rätt förkunskaper,
            är basåret en väg in till högskolan. I dag erbjuder ett 20-tal
            universitet tekniska eller naturvetenskapliga basår för studenter
            som inte är behöriga till ingenjörsutbildningen och andra naturvetenskap­liga
            utbildningar. Söktrycket är högt. Ändå finns inga särskilda medel
            för basår, utan programmen finanserias med pengar som är avsedda
            till vanlig högskoleutbildning. Mot denna bakgrund vill Moderaterna
            genomföra en förstärkning av det tekniska basåret.
          </p>
          <p xml:id="i-UK9975aHbvfc515QejRyec">
            Moderaterna vill ge lärosätena ett omställningsuppdrag så att
            utbudet av kurser också anpassas efter de behov som de redan yrkesverksamma
            har när det kommer till kompetensutveckling och fortbildning.
            Det betyder exempelvis att lärosätena parallellt med de traditionella
            utbildningsprogrammen även behöver erbjuda mer av modulläsning
            i form av fristående kurser. De fristående kurserna behöver också
            vara tillgängliga så att arbetstagare har praktiska förutsättningar
            att delta och fullfölja kurserna.
          </p>
          <head xml:id="i-Vrkg89egJhdjFNkhQ7Dgb3" type="h2">
            Utred möjligheterna till ett fördjupat samarbete mellan olika
            lärosäten
          </head>
          <p xml:id="i-JPWTzAmdyhJvTduaq3Cpot">
            Vi lever och verkar i en global värld. Arbetslivets förutsättningar
            och behov ändras snabbt. Det ställer krav på att lärosätena har
            och erbjuder ett relevant utbud av utbild­ningar med hög kvalitet.
            Denna omvärldsbevakning är inget som universitet och hög­skolor
            ensamt klarar. Istället behövs en ökad dialog med arbetsliv och
            olika bransch­organisationer men också mellan olika lärosäten.
            Vi behöver utbilda till en framtid – inte dåtid – och vi behöver
            se till att det finns möjlighet att utbilda sig till de yrken
            där det råder arbetskraftsbrist. Enligt olika undersökningar anser
            arbetslivet att det idag har mycket små förutsättningar att lokalt
            påverka utbildningsutbud och utbildningars inne­håll. Detta bör
            åtgärdas och lärosätenas dialog med arbetslivet öka.
          </p>
          <p xml:id="i-SHZCtpAV5qDs6625BNX6Gp">
            Alliansregeringen införde en stimulanspeng för lärosäten som
            ville öka sin samverk­an. Detta fick till följd att några lärosäten
            knöt sig mycket nära varandra och till och med gick samman såsom
            Växjö universitet och Högskolan i Kalmar och bildade Linné­universitetet.
            Det är dock inget självändamål att lärosäten ska fusionera helt
            och hållet, men däremot är det viktigt att lärosätena i högre
            grad samverkar då det gäller utbild­ningsutbud, dimensionering
            av utbildningsprogram, forskning med mera. Ökad sam­verkan på
            dessa områden bör premieras och hinder för detta undanröjas. Som
            ett varnande exempel kan nämnas att lärosäten som samverkar om
            utbildningar, och som då använder forskningsanknutna universitetslärare
            från ett annat lärosäte, kan miss­gynnas vid bedömning av utbildningars
            kvalitet. Detta behöver vi ändra på.
          </p>
          <head xml:id="i-qPxrykETSANmzfx6nEBdB" type="h2">
            Ge lärosätena i uppdrag att utarbeta en strategi om digitalisering,
            modern it-infrastruktur och nätbaserad utbildning
          </head>
          <p xml:id="i-59ZdQ78NTvkPKCZ9ZfEH9u">
            Modern teknik står inte i något motsatsförhållande till traditionell
            lärarledd undervis­ning, utan skall snarare ses som ett komplement
            när det kan användas för att förbättra undervisningen och höja
            kunskapsresultaten. Men teknik kan också främja innovation i lärosätenas
            administration, undervisning och inte minst validering av kunskap.
            Idag har många lärosäten en daterad it-miljö som försvårar detta
            arbete. Det finns därför ett stort behov av att ta fram en samlad
            strategi för lärosätenas digitalisering. En sådan strategi behöver
            säkerställa lärosätenas beställarkompetens vad gäller it, fastslå
            infrastrukturella behov och överväga gemensamma ramverk och standarder
            för nät- och distansbaserad undervisning. Universitets- och högskolerådet
            och Universitetskanslersämbetet bör, i samarbete med lärosätena
            och andra tänkbara aktörer, få ett samlat uppdrag att ta fram
            en strategi för lärosätenas och den högre utbildningens digitalisering.
          </p>
          <p xml:id="i-9GmG4ZdZK7ycTsLjmkksW9">
            Arbetet med onlineutbildningar, såsom flexible learning och Massive
            Open Online Course (MOOC), måste stärkas. Olika studenters levnadsförhållanden
            och inlärningsstil kan därmed tillgodoses på ett bättre sätt.
            För att förenkla situationen för studenter är det dock önskvärt
            att den här typen av digitala utbildningsplattformar samordnas
            i högre grad än vad som nu är fallet och att goda exempel sprids.
          </p>
          <p xml:id="i-3MjmrUAWdbhsShNUbsQYHn">
            Statistiken visar att hälften av de som studerar fristående kurser
            studerar på distans samt att distansutbildningar är extra vanligt
            bland personer som har en tidigare examen.
          </p>
          <p xml:id="i-22Zh3EiCC6uVWgGAxgCXrU">
            Exempelvis är de statliga satsningarna på matematik- och läslyftet
            en form av MOOC för lärare. Kombinationen av att innehållet har
            tagits fram och kvalitetssäkrats av ansvariga lärosäten och att
            de har tillgängliggjorts digitalt har varit en av framgångs­faktorerna
            bakom att satsningarna träffat stora delar av lärarna och att
            lärarna stärkt sin kompetens genom satsningarna.
          </p>
          <p xml:id="i-JZ7sqj91kU8YELMZeKdEdA">
            Distansutbildningar i form av MOOC synes därför vara goda alternativ
            också för vidare- och fortbildning. Det är hög tid att regeringen
            undanröjer hinder och tydliggör vad som gäller för svenska lärosäten
            som vill införa onlineutbildningar.
          </p>
          <head xml:id="i-Ww4QhYaqThB4bwbJYJzMWf" type="h2">
            En effektivare validering av formella och informella kunskaper
          </head>
          <p xml:id="i-LtfU9LLgWVeQBiJzxTLvFd">
            I mars 2018 lämnade Valideringsdelegationen betänkandet SOU 2018:29
            Validering i högskolan – för tillgodoräknande och livslångt lärande
            till regeringen. I betänkandet konstateras att omfattningen av
            lärosätenas valideringsarbete varit lågt under lång tid och att
            tillämpning av reglerna om tillgodoräknande har visat på brister
            både i den for­mella hanteringen och vad gäller generositeten
            i bedömningarna. Utredningens kartlägg­ning av överklaganden om
            tillgodoräknanden visar på en kraftig ökning de senaste åren.
            Kartläggningen indikerar också att det finns risk för godtycke
            i lärosätenas tillämpning av bestämmelserna om prövning av kunskaper
            och färdigheter som utvecklats i yrkes­verksamhet.
          </p>
          <p xml:id="i-78ZVnhHauznKtnbdF68geD">
            Detta är oroande eftersom en dåligt fungerande validering skapar
            onödiga trösklar till högre utbildning, vilket drabbar såväl nyanlända
            som yrkesarbetande som är i behov av att lära om och lära nytt.
            Dessutom leder det till en försvårad matchning på arbets­marknaden.
          </p>
          <p xml:id="i-TrXkNG8JFpTwNuvNiqxrAc">
            Valideringsdelegationens betänkande innehåller flera förslag
            för att förbättra valider­ingen av kunskaper inom högskolan. Det
            handlar bland annat om förslag som syftar till
          </p>
          <list style="ul">
            <item xml:id="i-37SSnEoC2cJR9KqqCm3HcP">
              ett ökat samarbete mellan lärosätena för att ta fram gemensamma
              riktlinjer i form av rekommendationer för lärosätenas arbete med
              erkännande av tidigare lärande
            </item>
            <item xml:id="i-VBinRBMi8PfpjYCDt337Xb">
              att uppdra till varje lärosäte att skapa centrala ingångar för
              ansökningar om tillgodo­räknande och en mer centraliserad hantering
              av beslut om tillgodoräknande
            </item>
            <item xml:id="i-4irrtuMPidYYCoY3T4xain">
              att förändra högskoleförordningen för att bättre harmonisera
              med Lissabonkonven­tionens och Bolognaprocessens syn på livslångt
              lärande och att akademiskt erkän­nande ska utmärkas av ett generöst
              förhållningssätt och flexibilitet
            </item>
            <item xml:id="i-GqsXd5RLYsA2RpruB9XEM1">
              att ge UHR ett långsiktigt uppdrag att främja lärosätenas arbete
              med erkännande av tidigare lärande
            </item>
            <item xml:id="i-KEcW5t1nkjzv792VEtHHXF">
              förenklingar för att öka möjligheterna till tillgodoräknande
              av uppdragsutbildning
            </item>
            <item xml:id="i-NSVMTTCcQ5TbnGNKgeFPiH">
              att möjliggöra för studenter att få ett förhandsbesked om tillgodoräknande
            </item>
            <item xml:id="i-5im2LGTcMVFfrAKC4toiL9">
              att ge vissa lärosäten i uppdrag att genomföra valideringsbedömningarna.
            </item>
          </list>
          <p xml:id="i-3Zw9k9CuS37pktR3Gh7mch">
            Validering av kunskaper och kompetens har under en lång tid varit
            eftersatt i Sverige. Med valideringsdelegationens tidigare avlämnade
            betänkanden och slutbetänkandet som ska avlämnas till regeringen
            i december 2019 finns goda förutsättningar att skapa legiti­ma
            och långsiktigt fungerande strukturer för validering. Det är av
            största vikt att reger­ingen skyndsamt bereder delegationens samlade
            förslag och återkommer till riksdagen med skarpa lagförslag som
            gör att människors formella och informella kunskaper och kompetens
            bättre kan valideras.
          </p>
          <head xml:id="i-unPb7DXwt3kB1f8nEUGPJ" type="h2">
            Snabbare och bättre validering av nyanländas kompetens
          </head>
          <p xml:id="i-RG1oMJbm9JZWm7NifNj5Ry">
            En paradox på svensk arbetsmarknad är att det kan råda ”brist
            på personal” samtidigt som många utlandsfödda med hög kompetens
            inte får jobb. Det går att ha parallella processer där den invandrade
            samtidigt lär sig svenska, får sin utbildning bedömd och kan komplettera
            sin utbildning. I Sacos rapport Vad kostar en akademiker? (2015)
            visar beräkningar att en svenskutbildad läkare kostar 3,2 miljoner
            kronor om man tittar på hela utbildningskedjan.
          </p>
          <p xml:id="i-H6r1xzfmz56e4fNYN1ytac">
            Men för att komma in på arbetsmarknaden behöver deras kompetens
            valideras. I dag fungerar tyvärr inte vårt valideringssystem fullgott
            och väntetiden är orimligt lång. Så kan vi inte ha det. Därför
            vill vi ha en utvärdering av valideringen av bland annat hälso-
            och sjukvårdsyrken i syfte att effektivisera densamma.
          </p>
          <p xml:id="i-FZui7UiVkSBfzGrRxU5mbM">
            Då det gäller validering av hälso- och sjukvårdsyrken är handläggningen
            mycket eftersatt. Socialstyrelsen har själv begärt att den valideringen
            istället bör skötas av Universitets- och högskolerådet (UHR),
            och vi bör se över om en sådan ordning skulle ge en bättre och
            snabbare validering. I de fall en validerad kompetens inte anses
            mot­svara en formell utbildning eller examen bör man se över hur
            tydlig information om exakt vad som behöver kompletteras kan ges.
            Den sökande bör då också erbjudas studievägledning.
          </p>
          <head xml:id="i-2NJRFcXFfR7yJJ7cNqBKoz" type="h2">
            Breddad rekrytering till högskolan
          </head>
          <p xml:id="i-PCBf8YYAgfxa9hiiZjx3UT">
            Universitets- och högskolestudier ska vara en möjlighet för alla
            som har förutsättningar att klara av en utbildning. Moderaterna
            ser därför med oro på att problemen med breddad rekrytering kvarstår
            år efter år. Vi ser också med oro på resultaten som framgår av
            UKÄ:s rapport (2013:4), nämligen att genomströmningen på långa
            yrkesutbildningar såsom läkare, jurist, civilingenjör och psykolog
            är lägre för studenter som har föräldrar med förgymnasial utbildning
            jämfört med studenter vilkas föräldrar har en utbildning på gymnasienivå
            eller högre.
          </p>
          <p xml:id="i-WfiYWfxnnxjVa26EaUKJSo">
            Ett sätt att jobba för breddad rekrytering är att studie- och
            yrkesvägledning stärks genom hela utbildningskedjan samt att universitet
            och högskolor ökar dialogen med grund- och gymnasieskolor. Behovet
            rör en förstärkt studie- och yrkesvägledning inom grundskolan,
            gymnasiet, vuxenutbildningen, yrkeshögskola och högre utbildning.
          </p>
          <p xml:id="i-GgeCiZxwFpm6tKTHRHM2nQ">
            I första hand sköts studie- och yrkesvägledningen av lärosätena
            men som ett kom­plement vill Moderaterna ta fram en nationell
            digital plattform dit gymnasiestudenter och studenter på högskolan
            kan vända sig för frågor och vägledning. Inspiration och erfarenheter
            i arbetssätt kan exempelvis hämtas från de digitala vårdtjänsterna
            där man kan använda kompetens oavsett var i landet de befinner
            sig fysiskt. Detta skulle inne­bära ett mer effektivt utnyttjande
            av Sveriges samlade SYV-kompetens och samtidigt öka tillgängligheten
            till kompetensen.
          </p>
          <p xml:id="i-P6bMB3CmYKxN8QXFztso27">
            Ur såväl jämställdhets- som jämlikhetssynpunkt är det viktigt
            att inspirera fler att studera vid universitet och högskolor.
            Därför är det viktigt att fortsatt stötta initiativ likt Tekniksprånget
            som syftar till att öka antalet sökanden till högre teknisk utbildning.
            Lärosätena får dock aldrig ge avkall på att upprätthålla kvaliteten
            i verksamheten. Under 2017 presenterade regeringen ett nytt förslag
            på området. Lagförslaget innebar att läro­sätena framdeles inte
            bara ska motverka social snedrekrytering utan också ”vidta åtgär­der
            för att främja att personer från olika delar av landet oavsett
            kön, könsöverskridande identitet eller uttryck, etnisk tillhörighet,
            religion eller annan trosuppfattning, funktions­nedsättning, sexuell
            läggning, ålder eller social bakgrund ska söka, påbörja och fullfölja
            en högskoleutbildning” (Utbildningsdepartementets promemoria 2017-07-18).
          </p>
          <p xml:id="i-NGkNtuM7WEWnFg6o1Lt8nN">
            Moderaterna menar att sådana förslag bör avslås med tanke på
            att det hänvisar till det arbete som lärosätena redan bedriver
            på området. Samtidigt vill vi betona att det är individen själv
            som måste ta ansvar för sina studier. Att bredda deltagandet är
            naturligt­vis viktigt men det är inte ett ansvar som bara kan
            läggas på universitet och högskolor. Grundläggande för framgångsrika
            högskolestudier är tvärtom att kunskap och motiva­tion skapas
            redan i grund- och gymnasieskolan.
          </p>
          <head xml:id="i-6B4HngcWpiMUNo6216mkyp" type="h2">
            Ökad genomströmning och åtgärder som säkerställer att heltidsstudier
            motsvaras av heltid
          </head>
          <p xml:id="i-VYQjL3d6yrAKZ3KNAaduof">
            Förutsättningar för en god genomströmning handlar om den tid
            som studenter faktiskt ägnar åt sina studier. Det finns flera
            rapporter som vittnar om att studier som räknas som heltid, det
            vill säga 40 timmar per vecka, ibland har mycket låg andel lärarledda
            timmar och hög andel självstudier. Detta är inte rimligt och måste
            ingå vid utvärder­ingar av kvalitet och i lärosätenas egna uppföljningar.
            Moderaterna vill att regeringen vidtar åtgärder för att se till
            att studietiden följs upp och att kvaliteten höjs på de utbild­ningar
            som inte motsvarar heltid. Moderaterna anser att det ska vara
            möjligt för intres­serade att kunna jämföra utbildningars kvalitet
            mellan olika lärosäten men också hur kvaliteten har utvecklats
            vid enskilda lärosäten. Därför bör man se över hur mer data på
            området kan samlas in och offentliggöras av Universitets- och
            högskolerådet (UHR). Antal timmar lärarledd undervisning bör även
            redovisas.
          </p>
          <p xml:id="i-ShuF8SyBfuMaSeN2RY8DfZ">
            Det är också viktigt att följa upp studiesituationen för personer
            med funktionsned­sättningar eller psykiska besvär. I en rapport
            från Högskoleverket (2010:20) konstateras att ”en relativt stor
            andel av studenterna i den här undersökningen anger att deras
            studier försvåras av kronisk sjukdom, fysisk funktionsnedsättning,
            psykiska besvär eller andra hälsoproblem och av problemen anger
            de flesta psykiska besvär”. Detta är viktiga signaler som måste
            tas på allvar. Moderaterna anser därför att det behövs en översyn
            av hur dagens regelverk kring rätten till särskilt stöd inom den
            högre utbildningen fungerar och vilka åtgärder som behövs för
            att fler studenter med funktionsvariationer bättre ska kunna tillgodogöra
            sig den högre utbildningen.
          </p>
          <p xml:id="i-97GZ44AeMzh2kkDiL4Jamu">
            Internationellt mäts genomströmning som studietid till avklarad
            examen. Det är dock en stor andel svenska studenter som inte tar
            ut sina examensbevis, något som kan försämra deras möjlighet till
            internationell rörlighet som yrkesverksamma. Enligt hög­skoleförordningen
            är det den enskilde studenten som ska ta initiativ till att examens­bevis
            utfärdas. Detta bör ändras och anpassas till de förhållanden som
            råder i omvärlden. Tidigare universitetskanslern Lars Haikola
            föreslår i en utredning (SOU 2015:70) att lärosätena ska få detta
            ansvar och att ändringen ska genomföras successivt med start av
            yrkesutbildningar och konstnärliga utbildningar. Moderaterna vill
            att detta ska genom­föras.
          </p>
          <p xml:id="i-GKQtbq9sf1RvecfJTtHEin">
            Sveriges högskolor ska garantera en god kompetensförsörjning.
            Det innebär att det krävs högre genomströmning än i dag så att
            fler studenter kan tidigarelägga sitt inträde på arbetsmarknaden.
            Moderaterna vill därför att en utredning som ser över längden
            på flera av dagens högskoleprogram initieras. Bättre möjligheter
            att avsluta ett högskole­program i snabbare takt bör övervägas.
            Moderaterna vill även se över om det bör in­rättas ett särskilt
            kvalitetsstöd för att stärka kvaliteten och öka den lärarledda
            tiden på högskolan. Moderaterna vill också att internationella
            universitet ska kunna etablera filialer i Sverige.
          </p>
          <head xml:id="i-SdFHY7JRx1EpPken2qbsAT" type="h2">
            Skärp lärosätenas möjligheter att stänga av olämpliga studenter
          </head>
          <p xml:id="i-JPQQFLerSjGCJ8pJv14bWk">
            I en skrivelse till regeringen som undertecknades av landets
            samtliga medicinska fakul­teter 2016 föreslogs en översyn av regelverken
            kring kontroll av studenters brottsliga bakgrund. Undertecknade
            menade att det bör ses över om även studenter inom hälso- och
            sjukvårdsområdet bör bakgrundskollas i lämplighetsbedömningen
            av studenterna. Bakgrunden till skrivelsen är flera fall där lärosätena
            har försökt att stänga av studenter som har begått brott, men
            som Högskolans avskiljandenämnd inte ansett varit tillräck­ligt
            allvarliga.
          </p>
          <p xml:id="i-JjNaUZSEhy6oJENgfX7vua">
            Det handlar exempelvis om dessa två fall som omnämns i Läkartidningen:
          </p>
          <list style="ul">
            <item xml:id="i-WGjwcivvSGhoDHadttQQQ4">
              2016 ansökte Lunds universitet om att en student, som dömts till
              ett nio månader långt fängelsestraff för grov kvinnofridskränkning,
              skulle avskiljas från läkarutbild­ningen. Men Högskolans avskiljandenämnd
              bedömde inte att det fanns tillräckliga skäl för avskiljande.
            </item>
            <item xml:id="i-NqRDiKQu2SWtTgGJ3oogWu">
              2016 ville Karolinska institutet (KI) stänga av en läkarstudent
              som dömts för barn­pornografibrott. KI anförde att brottet var
              av sådan art att det är att anse som all­varligt och att läkarstudenten
              genom sitt handlande ”uppvisat sådana brister i sitt omdöme att
              det enligt KI finns en påtaglig risk för att han kan komma att
              skada annan person” under den kliniska delen av utbildningen.
              Men enligt Högskolans avskiljandenämnd var brottsligheten inte
              tillräckligt allvarlig. Läkarstudenten dömdes till villkorlig
              dom och 60 dagsböter.
            </item>
          </list>
          <p xml:id="i-XU1F9nQ5wTFDdejcBu7jSu">
            Moderaterna anser att det ska vara en självklarhet att uppenbart
            olämpliga studenter, som exemplifieras ovan, enklare ska kunna
            stängas av från sina utbildningar på heltid. Särskilt gäller detta
            studenter som under sitt yrkesliv kommer att arbeta och vara i
            kontakt med människor i känsliga situationer. Därför anser Moderaterna
            att regeringen snarast behöver tillsätta en utredning för att
            se över regelverken så att det dels blir enklare att genomföra
            bakgrundskontroller, dels stärker lärosätenas mandat att stänga
            av uppenbart olämpliga studenter på vissa utbildningar.
          </p>
          <head xml:id="i-W1YyfPbCfjFvkHtzbRMAWs" type="h2">
            Ge lärosätena i uppdrag att redovisa hur de systematiskt arbetar
            för att förbättra studenters inlärningsmiljö
          </head>
          <p xml:id="i-BsLgogehPPrBm7BXqvybLx">
            Enligt en enkät gjord av Sveriges Förenade Studentkårer (SFS,
            2012) anser studenterna att god pedagogik är den viktigaste faktorn
            för effektiv inlärning samtidigt som det är det område som studenterna
            anser har de största bristerna i högskolan. Pedagogisk skicklig­het,
            inklusive undervisningsskicklighet, i kombination med att föreläsarna
            har ämneskun­skaper som vilar på vetenskaplig grund är förutsättningar
            för en god inlärningsmiljö. Vi vill därför att man ser över om
            lärosätena i årsredovisningen också bör redovisa hur de arbetar
            för att systematiskt förbättra studenters inlärningsmiljö.
          </p>
        </div>
        <div type="motSignatures">
          <list>
            <item xml:id="i-AFaxxo6dCqbGJh7swdBw4q">
              Kristina Axén Olin (M)
            </item>
            <item xml:id="i-XmnudNFTi5uLcSM1BLSPjx">
              Lars Püss (M)
            </item>
            <item xml:id="i-Y9866QE1LaVUAr6cf9twFd">
              Marie-Louise Hänel Sandström (M)
            </item>
            <item xml:id="i-Px1J3KrnjhhAwmYFqekpRL">
              Noria Manouchi (M)
            </item>
          </list>
        </div>
      </div>
    </body>
  </text>
</TEI>
