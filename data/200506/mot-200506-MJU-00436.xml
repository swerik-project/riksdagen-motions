<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200506-MJU-00436">
  <teiHeader>
    <fileDesc>
      <titleStmt>
        <title>Svenskt agerande i Europeiska unionen gällande handel med utsläppsrätter m.m.</title>
        <author corresp="i-GLV4P4jtfPZVZ95YSNxfBh i-2xzcr3nLPgka3s5j7pZ98N">av Åsa Domeij och Ingegerd Saarinen (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Svenskt agerande i Europeiska unionen gällande handel med utsläppsrätter m.m.</title>
          <idno type="rdwebb">GT02MJ436</idno>
          <rs type="number">MJ436</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GT02MJ436/text</ref>
          <ref type="dokument_url_html">http://data.riksdagen.se/dokument/GT02MJ436</ref>
          <ref type="dokumentstatus_url_xml">http://data.riksdagen.se/dokumentstatus/GT02MJ436</ref>
          <ref type="doc">http://data.riksdagen.se/fil/90CA2E85-7703-4F23-BED8-10BB517A3D89</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-GLV4P4jtfPZVZ95YSNxfBh</idno>
            <name>Åsa Domeij</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-2xzcr3nLPgka3s5j7pZ98N</idno>
            <name>Ingegerd Saarinen</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H7nqv8ZqSrASEX1p2azYZJ" type="signed"/>
        <correspContext corresp="i-H7nqv8ZqSrASEX1p2azYZJ">
          <note type="signatory" corresp="i-GLV4P4jtfPZVZ95YSNxfBh"/>
          <note type="signatory" corresp="i-2xzcr3nLPgka3s5j7pZ98N"/>
        </correspContext>
        <correspAction xml:id="i-Wyhetb4B3eL2fnQnCGxuZs" type="referral">
          <date when="2005-10-13"/>
        </correspAction>
        <correspAction xml:id="i-NXo1bedsVDTSrC7ba9sJtG" type="dismissal">
          <date when="2005-10-13"/>
        </correspAction>
        <correspAction xml:id="i-SibFX5jYitbJuzdTC4ramJ" type="submission">
          <date when="2005-10-05"/>
        </correspAction>
        <correspAction xml:id="i-jAjyiVpHsuAM8UYSSRZQz" type="assigned"/>
        <correspContext corresp="i-jAjyiVpHsuAM8UYSSRZQz">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_MJ_436/mot_200506_MJ_436-0001.pdf"/>
      <div xml:id="i-G6eS6eNUv2oqaL2BRwsTTk" type="motHeader">
        <div xml:id="i-NQT5yrVuWfGbw5bPaxEGJy" type="motTitle"/>
        <div xml:id="i-CJ3h2JkgjqVcBHcsdxhRtJ" type="motSubmissionInfo"/>
      </div>
      <div xml:id="i-82CHG7QvK49AyEUNNR3B2X" type="motBody">
        <div xml:id="i-PBRTGwLGLR3ABeGDEPfKGy">
          <p xml:id="i-PQJKhkxURPnAQnt3Y66PLZ">
            2005/06 mnr: MJ436 pnr: mp527
          </p>
          <p xml:id="i-4CVFVvCE75pmichiAQesMB">
            Motion till riksdagen 2005/06:MJ436
          </p>
          <p xml:id="i-4icvaeGt9Gv6ETeQoBt85F">
            av Åsa Domeij och Ingegerd Saarinen (mp)
          </p>
          <p xml:id="i-Bc2Q29SbupwhhsBAAwWy2m">
            Svenskt agerande i Europeiska unionen gällande handel med utsläppsrätter
            m.m.
          </p>
          <p xml:id="i-39aeMd41LmjXNVPjy5SXg4">
            Förslag till riksdagsbeslut
          </p>
          <p xml:id="i-R9CDKXwKRyUDwGCkjXTvHb">
            1. Riksdagen tillkännager för regeringen som sin mening vad i
            motionen anförs om att Sverige inom den europeiska unionen skall
            verka för en reform av handeln med utsläppsrätter i motionens
            anda, vilket innebär mer harmonisering, färre utsläppsrätter och
            mer riktmärken. 2. Riksdagen tillkännager för regeringen som sin
            mening vad i motionen anförs om att Sverige inom den europeiska
            unionen skall verka för att det totala antalet utsläppsrätter
            maximeras för åren 2008-2012 och för de två därefter kommande
            femårsperioderna. 3. Riksdagen tillkännager för regeringen som
            sin mening vad i motionen anförs om att Sverige inom den europeiska
            unionen skall motsätta sig att flygets utsläpp inkluderas i handeln
            med utsläppsrätter.
          </p>
          <p xml:id="i-SFveLbWRehuxjNtBtLDvWc">
            Motivering
          </p>
          <p xml:id="i-XziUTpJk3PD6M9nNm3TTRq">
            Sveriges interna klimatpolitik med utsläppsmål spelar i sig inte
            så stor roll för världens utsläpp. Men den är av stor betydelse
            för Sveriges möjligheter att driva en linje gentemot EU och gentemot
            resten av världen. Sverige har tidigare agerat aktivt. 2001 under
            Sveriges ordförandeskap i EU räddade den svenska regeringen och
            i synnerhet miljöminister Kjell Larsson - Kyotoprotokollet = från
            = kollaps efter USA:s avhopp. Bushadministrationen fick i slutändan
            bara med sig Australien, medan Japan, Kanada och till sist Ryssland
            gick på Larssons linje. Det spelar roll vad Sverige gör, och det
            är viktigt vilken linje Sverige driver internationellt. För att
            den europeiska utsläppsrättshandeln ska fungera som ett effektivt
            styrmedel för att EU ska klara nuvarande och kommande klimatpolitiska
            mål krävs en reformering av det system som infördes den 1 januari
            2005. Även
          </p>
          <pb facs="riksdagen-motions-pdf/data/200506/mot_200506_MJ_436/mot_200506_MJ_436-0002.pdf"/>
          <p xml:id="i-QjPnhNHSNpJBBFj6xnDiEy">
            2005/06:MJ436
          </p>
          <p xml:id="i-QVrZtHefzHigqxXfBLPzvZ">
            om det ska erkännas att det är något av en administrativ bedrift
            från ommissionens och de nationella myndigheternas sida att på
            så kort tid överhuvudtaget få systemet i funktion. En viss miljöstyrning
            åstadkoms också genom det blotta faktum att det nu finns en prislapp
            på koldioxidutsläppen. Men som den europeiska miljöbyrån konstaterat
            är det inte sannolikt att EU kommer att klara sitt åtagande för
            2008-2012 utan ytterligare åtgärder. Den senaste prognosen anger
            att dessa utsläpp kommer att hamna 1,1 procent över 1990 års nivå
            för EU-15, det vill säga de 15 stater som utgjorde EU när Kyotoprotokollet
            tecknades 1997. Åtagandet är att minska utsläppen med 8 procent.
            EU-15 förväntas alltså med nuvarande styrmedel släppa ut 370 miljoner
            ton koldioxidekvivalenter för mycket. Utsläppsrättshandeln har
            ofta beskrivits som ”flaggskeppet” i EU:s limatpolitik. I brist
            på en sammanställning av de nationella ördelningsplanerna går
            det ändå att sluta sig till att de dels varierar kraftigt i ambitionsnivå,
            dels allmänt är för höga. Det är för mycket av en huggsexa och
            det underminerar systemets legitimitet och det levererar alldeles
            för lite utsläppsminskningar. Den tilldelningsprincip som främst
            använts för 2005-2007 är den historiska tilldelningen, vilket
            belönar förorenaren med många utsläppsrätter, bestraffar den som
            minskat sina utsläpp genom att ge färre rätter och som även ger
            otydliga incitament. Om man grundar nästa tilldelning på uppdaterad
            historisk tilldelning, så bestraffar man återigen den som minskat
            sina utsläpp under de senaste åren. Om man har kvar den gamla
            historiska fördelningen grundad på till exempel åren 1998-2001
            (som i Sverige) så innebär det att belöningen av förorenaren sträcker
            sig ända till 2012, vilket underminerar systemets legitimitet.
            Många sådana problem skulle ha lösts om man valt att auktionera
            ut rätterna i stället för att dela ut dem gratis, men handelsdirektivet
            anger klart att minst 90 procent av rätterna ska delas ut gratis
            för nästa period, och det är omöjligt att ändra i direktivet nu.
            Det minsta man kan begära är att den handlande sektorn levererar
            sin del av målet. Men den handlande sektorn är inte homogen. Om
            man till exempel skulle minska tilldelningen med 20 procent från
            de nu gällande fördelningsplanerna utan differentiering, så skulle
            detta slå ut många annars livskraftiga företag medan andra med
            onödigt stora utsläpp skulle påverkas mycket måttligt. Den viktigaste
            delen av den handlande sektorn är kraft och värme. Det finns flera
            skäl att peka ut dessa.
          </p>
          <p xml:id="i-HxEAjG74szYbkZJsqqhjgT">
            e Utsläppen från kraftproduktion är mycket stora. I perspektivet
            2010 eller 2015 finns större delen av minskningspotentialen i
            Europa här. Och vice versa: utan en minskning av fasta fossila
            bränslen (kol, brunkol, torv och skiffer) kan Europa inte klara
            någon minskning alls. e Möjligheterna att minska utsläppen i kraftsektorn
            är mycket goda på såväl kort sikt som i ett längre perspektiv.
            På kort sikt kan man använda kraftverk med lägre koldioxidutsläpp
            fler timmar per år och dem med högre koldioxidutsläpp färre timmar
            per år. På medellång sikt — från nu till
          </p>
          <pb facs="riksdagen-motions-pdf/data/200506/mot_200506_MJ_436/mot_200506_MJ_436-0003.pdf"/>
          <p xml:id="i-6cGWrre5VUvAKnRXJ8Jrjc">
            2008-2012 — kan en del ny koldioxidfri kraft beställas och tas
            i drift. På lång sikt kan all fossil kraft fasas ut och antingen
            ersättas av förnybar kraft eller bli obehövlig genom energieffektivare
            teknik. + - Omställning av kraftsektorn är kostnadseffektiv och
            politiskt enkel jämfört med andra åtgärder. Det finns inget lätt
            knep för att till exempel minska trafikens utsläpp lika mycket
            lika fort. e Den europeiska kraftsektorn konkurrerar i stort sett
            inte med omvärlden. Risken för ett försämrat konkurrensläge för
            kraftindustrin är ytterst begränsad. De länder som gränsar till
            EU, särskilt Ryssland, Ukraina och Vitryssland, har i regel egna
            Kyotoåtaganden. Det innebär att om de exporterar mer kolkraft
            till EU så får de motsvarande färre utsläppsrätter att sälja.
            « Förtida utfasning/nedgradering av gamla kolkraftverk ger andra
            samhällsekonomiska fördelar såsom minskad försurning, övergödning,
            markozon och sjuklighet. Om dessa kostnader internaliseras (vilket
            till viss del sker genom utsläppskrav) så kan kraftföretagen spara
            mycket pengar genom att slippa investera i rökgasrening och på
            så sätt finansiera en stor del av nyinvesteringar.
          </p>
          <p xml:id="i-MEHpnBJ66jnNvsCRFz5nRC">
            För den övriga handlande sektorn är det svårare att generalisera.
            Utan tvekan finns det många ålderstigna och smutsiga tunga industrier
            i Europa. Även bortsett från växthusgasutsläppen finns det därför
            ett stort behov av att investera i modern teknik, vilket innebär
            goda möjligheter att också minska koldioxidutsläpp. Å andra sidan
            är de flesta företag inom den handlande sektorn, utom kraft och
            värme, verksamma på världsmarknaden. De har därför begränsade
            möjligheter att ta ut ökade kostnader av sina kunder. Bränslen
            är en tung post för många av dem, så även om de gärna överdriver
            så finns det verkliga problem med att snabbt anpassa sig. Det
            finns emellertid en bra metod för att ge ett lagom omvandlingstryck,
            nämligen tilldelning efter riktmärken (benchmarks). En sådan kan
            ske i två led. Först jämför man koldioxidutsläppen med produktionen
            och får fram ett genomsnitt, ett riktmärke, till exempel i gram
            koldioxid per kilowattimme el. Företagen får då utsläppsrätter
            i förhållande till produktion, vilket gör att de som har låga
            utsläpp kan sälja en del av sina rätter eller till och med alla,
            medan de som ligger över genomsnittet måste köpa eller åtgärda
            sina utsläpp. Detta ger ett bra incitament men ingen minskning.
            För att få en minskning måste man införa en skalfaktor. Till exempel
            kan man bestämma att dela ut motsvarande 0,8 gånger genomsnittet.
            Ett problem för Sverige att argumentera för detta i EU är att
            det så uppenbart gynnar vår kraftsektor och tunga industri. De
            tre områden som i Flexmex 2-delgationens slutbetänkande pekades
            ut som särskilt lämpliga för riktmärken är malmbaserad stålproduktion,
            kraft och värme och oljeraffinaderier, och där är svensk industri
            betydligt bättre än Europagenomsnittet. Andra länder kommer då
            att fråga sig om Sverige inte helt enkelt är ute efter att hitta
            en formel som gynnar svensk industri. Det kan bemötas på ett effektivt
            sätt, nämligen att Sverige åtar sig att begränsa sin totala tilldelning
            betydligt mer än vad vi kräver av andra.
          </p>
          <p xml:id="i-4GeFktoPvYPTS9QNvaqE5k">
            2005/06:MJ436
          </p>
          <pb facs="riksdagen-motions-pdf/data/200506/mot_200506_MJ_436/mot_200506_MJ_436-0004.pdf"/>
          <p xml:id="i-JBj8xUjZE66hhiCrAxKYWC">
            2005/06:MJ436
          </p>
          <p xml:id="i-NZnijr5DFY9wrkQqptUiWt">
            Kjell Larsson följde upp sin räddningsaktion för Kyotoprotokollet
            på våren 2001 genom att i november samma år lägga fram en klimatproposition
            som innebar att Sverige åtog sig att släppa ut nästan sex miljoner
            ton mindre än vad EU ålagt Sverige, egentligen ännu mer eftersom
            Sverige slog fast att målet skulle uppnås i Sverige, inte genom
            att köpa in rätter från Indien eller Ukraina. Det gör att Sverige
            har en viss trovärdighet från start om vi står fast vi det målet,
            vilket regeringsförklaringen ger vid handen, och dessutom skärper
            det ytterligare något så är det svårare att avfärda oss med att
            vi bara är ute efter att gynna vår egen industri. Tekniskt bör
            det gå till så att om vi föreslår en skalfaktor 0,8 för hela Europa
            så ska vi säga att vi själva kommer att tillämpa 0,7 eller 0,65.
            I synnerhet gäller detta för den bränslebaserade kraft- och värmesektorn.
            (Kärnkraft, vattenkraft, vindkraft och solvärme står tveklöst
            utanför systemet vad man än tycker om detta.) Vitsen med att ha
            in biobränslebaserad kraft är örstås att vi vill att biobränsleinblandning
            ska gynnas i hela Europa, inte att vi vill gynna vår egen redan
            ganska välnärda biobränslesektor. Det finns massor av outnyttjat
            biobränsle/avfall från jordbruk, skogsbruk och livsmedelsindustrin
            i samtliga 25 EU-länder, mycket mer än i Sverige där vi har haft
            koldioxidskatt sedan 1991. Med historisk tilldelning som grund
            får ju ett biokraftverk ingen fördel jämfört med ett brunkolkraftverk
            som får full tilldelning. Det blir en helt annan dynamik om båda
            startar med samma antal rätter, säg hälften av de som olkraftverket
            behöver. Det ger kolkraftverket ett behov av att köpa eller byta
            bränsle, medan biokraftverket har rätter att sälja. Detta eliminerar
            en tröghetseffekt som annars kan finnas hos företag som har ganska
            litet behov av att vare sig köpa eller sälja och därför har svaga
            incitament att minska utsläppen. Med riktmärken finns också en
            automatisk skärpning. Den som står stilla går bakåt. Den som inte
            vill förlora pengar måste minska sina utsläpp. Exakta nivåer är
            svåra att fastställa utan bättre databas. Men det är klart att
            EU inte kan nå sitt första mål — högst 92 procent av 1990 års
            utsläpp utan att den handlande sektorn som helhet får betydligt
            tuffare krav. Nivån kan knappast tillåtas överskrida 80 procent,
            vilket i enlighet med ovanstående betyder att kraft- och värmesektorn
            måste ner till ca 70 procent. För övriga delar av den handlande
            sektorn så har raffinaderierna relativt goda möjligheter att ta
            betalt av sina kunder och kan därför bära att köpa till exempel
            20 procent av sina rätter. En del äldre raffinaderier med allmänt
            bedrövlig miljö och stora koldioxidutsläpp kommer få välja mellan
            nedläggning eller mycket stora investeringar, men det kan inte
            vara en sund europeisk industripolitik att bevara alla företag
            exakt som de är. Cementindustrin har två typer av utsläpp. Den
            ena är ett processutsläpp som inte kan påverkas annat än genom
            att ersätta cement med annat material. Det andra är bränslerelaterat
            och kan påverkas genom val av bränsle. Den bör alltså få mindre
            tilldelning än vad den nu har. Pappers- och massaindustrin använder
            stora mängder fossila bränslen, även i Sverige. Detta är inte
            försvarbart, och en svensk position bör därför vara att denna
            industri helst inte ska ha någon tilldelning alls, åtminstone
            så
          </p>
          <pb facs="riksdagen-motions-pdf/data/200506/mot_200506_MJ_436/mot_200506_MJ_436-0005.pdf"/>
          <p xml:id="i-Jxa973ZXtSAHrvSTejaWoX">
            låg som möjligt. Detta är en position som i alla fall inte kan
            anklagas för att gynna svenska särintressen. Men även om industrin
            kommer att protestera tämligen högljutt så kan den inte seriöst
            hävda att den inte skulle kunna klara sig till allra största delen
            med sina egna bränslen. Den metallurgiska stålindustrin bör ha
            en sådan skalfaktor att i stort sett alla stålverk blir nettoköpare
            av utsläppsrätter, men i blygsam omfattning för de bästa. Stålindustrin
            kan sägas vara den dimensionerande faktorn för hela systemet.
            Det är den som är den svaga länken och först knäcks av kombinationen
            låg tilldelning och höga priser och till och med av örväntningar
            på låg tilldelning/höga priser. Det finns inom överskådlig tid
            inga möjligheter att ersätta kol med gas eller biomassa i stor
            omfattning, och även om det förvisso går att effektivisera mycket
            i ton så är det inte så väldigt många procent. Om priserna blir
            för höga så försvinner lönsamheten. En politik som slår ihjäl
            större delen av den europeiska stålindustrin, det är något som
            helt enkelt inte händer. Detta har noga noterats av andra verksamheter
            som skulle kunna bära mycket högre utsläppskostnader, däribland
            hela transportsektorn och särskilt lyget. De vill in i systemet
            så fort som möjligt, för att där ta betäckning bakom stålindustrin.
            Genom den kända argumentationen att det är förkastligt med ”dubbla
            styrmedel” hoppas de att genom att frivilligt ta sitt ansvar ska
            de slippa hot om mer effektiva klimatpolitiska styrmedel riktade
            mot just dem. Om flyget dras in i handelssystemet är det till
            exempel skyddat mot krav enligt miljöbalk och liknande för koldioxidutsläpp,
            och de räknar nog också med att kunna slippa undan en europeisk
            koldioxidskatt som med säkerhet skulle hamna på en mycket högre
            nivå än kostnaden för att köpa in utsläppsrätter. Den praktiska
            konsekvensen av att, som kommissionen nyligen föreslagit, ta med
            flyget i handelssystemet är inte att flyget minskar sina utsläpp
            utan att det köper sig fritt. Det blir ändå ingen särskilt stor
            ökning av biljettpriset, och det är föga troligt att den lilla
            höjningen kommer att få affärsresenärer att ta tåget istället.
            Det kommer inte ens att räcka för att stoppa ökningen av flygandet,
            utan innebär bara att flyget brer ut sig på bekostnad av tung
            industri, särskilt stålindustrin.
          </p>
          <p xml:id="i-DiP3JmDi68FNwDdtyQ2hHx">
            En svensk position bör därför vara ett bestämt nej till att utvidga
            utsläppsrättshandeln till flyget. Systemet har många brister och
            dessa bör rättas till innan det utvidgas. Det vore olämpligt att
            i detta skede ta in andra gaser än koldioxid, eftersom det dels
            ökar möjligheterna till fusk då mätmetoderna ofta är inexakta,
            dels riskerar att effektivare instrument inte används, till exempel
            för de så kallade F-gaserna. GWP-faktorerna är bra för att räkna
            om de andra gaserna till koldioxidekvivalenter så att man har
            en enhetlig, jämförbar nationell rapportering till klimatkonventionen.
            Men GIP mäter uppvärmningen per vikt i hundraårsperspektiv, vilket
            är ett dåligt mått på farligheten för till exempel CF4, som släpps
            ut från Kabal Aluminium i relativt stora mängder och som
          </p>
          <p xml:id="i-MESrgzhDC61oGKoHnQt7km">
            2005/06:MJ436
          </p>
          <pb facs="riksdagen-motions-pdf/data/200506/mot_200506_MJ_436/mot_200506_MJ_436-0006.pdf"/>
          <p xml:id="i-T9i2wE8scZdrBvmxQcmSNT">
            2005/06:MJ436
          </p>
          <p xml:id="i-AP3eMGw9XmH97CSzztrZqY">
            har en uppehållstid på 50 000 år. För dessa gaser är administrativa
            styrmedel mycket mer effektiva. För transportsektorn är ekonomiska
            styrmedel gentemot slutanvändarna nödvändiga som en del av ett
            större batteri av åtgärder, men om utsläppsrättshandel ska leda
            till minskning måste transportsektorn ha sin egen bubbla. För
            att utsläppsrättshandeln ska fungera väl krävs också ett längre
            perspektiv. De investeringar som görs i kraftindustrin och tung
            industri görs med inriktning på flera decenniers drift, och ibland
            också med avsevärda ledtider. Den längsta ledtiden kan vara omställning
            av mentalitet och organisation för en radikal teknisk omställning.
            Industrin måste därför få ett mycket tydligt budskap att den står
            inför en mycket stor förändring. Trycket för att minska utsläppen
            kommer att öka inte bara nästa femårsperiod utan varje femårsperiod
            framöver till dess de rika länderna har minskat sina utsläpp med
            ca 80 procent. Att fastställa mål för 2015 (perioden 2013-2017)
            och 2020 (2018-2022) är därför en tämligen överhängande uppgift.
            Rådsbeslut våren 2005 talar om 15-30 procent från 1990 till 2020.
            30 procent är minimum för att det ska finnas en chans att klara
            det övergripande målet att begränsa ökningen av jordens medeltemperatur
            till 2 grader celsius. Detta kräver för det första helt andra
            åtgärder i transportsektorn, där det dock finns mycket goda möjligheter
            vad gäller både att få fram snålare fordon och bättre trafikkontroll.
            Men det kräver också ytterligare begränsning av antalet rätter
            som ska finnas tillgängliga inom den handlande sektorn. Budskapet
            måste vara så klart att ingen aktör ens ska fundera på att starta
            ett nytt kolkraftverk, att oljeraffinaderiekapaciteten är dömd
            att minska, att dagens masugnar knappast kan ersättas av nya,
            att livstiden kommer att förkortas för en hel del tung industri,
            inte bara den som redan är obsolet. En ram för antalet rätter
            för 2015 och 2020 ska inte bara tvinga fram en probleminsikt hos
            de berörda utan också tydliggöra affärsmöjligheterna för dem som
            har de potentiella lösningarna: nya mindre koldioxidavgivande
            sätt att producera stål, sätt att producera bättre stål så att
            det behövs mindre av det, och mindre energikrävande material som
            kan ersätta stål.
          </p>
          <p xml:id="i-7CBTSNRCWPDFdX1a2WQXag" type="date">
            Stockholm den 4 oktober 2005
          </p>
          <div xml:id="i-Csr3BUqk9H9zWyPvtURJXT" type="signatureBlock">
            <p who="i-GLV4P4jtfPZVZ95YSNxfBh" type="signature">
              Åsa Domeij (mp)
            </p>
            <p who="i-2xzcr3nLPgka3s5j7pZ98N" type="signature">
              Ingegerd Saarinen (mp)
            </p>
          </div>
        </div>
      </div>
    </body>
  </text>
</TEI>
