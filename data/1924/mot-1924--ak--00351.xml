<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1924--ak--00351">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1924/mot_1924__ak__351/mot_1924__ak__351-001.pdf"/>
      <fw xml:id="i-2Uh1DnVtAGZv1TJFhVU6Tw">
        Motioner i Andra kammaren, Nr 351. 3
      </fw>
      <div xml:id="i-EaynqwyRRwYy2MDxnqcS5K" type="motHeader">
        <div xml:id="i-58HTBRtqfiGczepDAjEbcU" type="motTitle"/>
        <div xml:id="i-TdCekEtr7E9zpBo4QtubXR" type="motSubmissionInfo"/>
      </div>
      <div xml:id="i-9Ei3KmB1GK18bDSPa2TZsy" type="motBody">
        <div xml:id="i-C71ZSaXgnRhLegucaXhQyR">
          <p xml:id="i-Kt95K9KkJfmoRQpPo3gi9Y">
            Nr 351.
          </p>
          <p xml:id="i-GXJunN2KxbjwWbLsC5L3e8">
            Av herr Hamilton m. fl., i anledning av Kungl. Maj:ts proposition,
            nr 20, angående försvarsväsendets ord- nande.
          </p>
          <p xml:id="i-3Rgd5K23PfetX7vFJ1yA9E">
            När Nationernas förbund bildades, knötos till detsamma många
            för- hoppningar om att förbundet skulle bli den regulator på internationella
            konflikter, som kunde möjliggöra en allmän militär avrustning.
            Efter världskrigets förödelse, där den militära rustningspolitiken
            visat sina fruktans- värda och oundvikliga konsekvenser, stod
            det för miljoner och åter mil- joner klart, att världen kunde
            befrias från en upprepning av världskrigets fasor endast därigenom,
            att avrustningen sattes i system. Beklagligtvis har Nationernas
            förbund ännu icke vunnit den stadga och styrka, som tillåter nationerna
            att i förtröstan på Nationernas förbunds reglerande in- gripande
            avhända sig alla sina egna skyddsmedel. Men det må under hänvisning
            till förbundets hittillsvarande verksamhet vara tillåtet att på-
            peka, att förbundet icke är helt utan inflytande i fråga om att
            göra sin fredsvilja respekterad. Erfarenheterna av världskriget
            liksom av förbundets hittillsvarande verksamhet ge oförtydbart
            vid handen, att den militära rustningspolitiken är obotligt misskrediterad
            bland folken. De breda folk- lager, som utgöra nationernas majoritet,
            ha funnit, att endast en avveck- ling av hela det militära systemet
            kan bespara dem upprepningar av världskrigets hemska erfarenheter.
            Avrustningstanken har, kort sagt, vunnit vidaste gehör, och ej
            minst gäller detta stora lager inom vårt svenska folk. Den allmänna
            värnplikten har inför dessa erfarenheter, som folken gjort, blivit
            dessa alltmera osympatisk, enär den icke endast tvingar den en-
            skilde medborgaren att medverka till upprätthållandet av ett militärt
            system, vars vådor han så nyligen bevittnat, utan även inskränker
            per- sonlighetens fria avgörelse till militärväsendet. Genom upprätthållandet
            av den allmänna värnplikten sätter staten in hela sin auktoritet
            på den uppfattningen, att det normala är, att en sedlig människa
            skall vara be- redd att ställa sig i krigets tjänst, när statsintresset
            så fordrar. Från folkuppfostrans synpunkt synes det vara ödesdigert,
            att staten genom den allmänna värnplikten ger sin sanktion åt
            en uppfattning, mot vilken krist- liga och etiska betänkligheter
            kunna anföras. Många människor tvingas genom värnplikten in på
            för dem avskyvärda linjer, vartill kommer, att kasernlivet i ett
            stort antal fall visat sig inverka sedligt undergrävande på de
            ungas och därmed på vårt folks moral.
          </p>
          <pb facs="riksdagen-motions-pdf/data/1924/mot_1924__ak__351/mot_1924__ak__351-002.pdf"/>
          <fw xml:id="i-Py727oHfW5K8Nac3GSN9W5">
            4 Motioner i Andra kammaren, Nr 351.
          </fw>
          <p xml:id="i-34MZUo89jy67LeLXbxMcDD">
            När vi se oss omkring i världen, kunna vi icke heller undgå att
            märka, att hela det militärsystem, som bygger på den allmänna
            värnplikten, är under avskrivning. Det behöver icke i detta sammanhang
            erinras om att England och Förenta staterna skyndsammast efter
            världskrigets slut avskaffade den allmänna värnplikten, som införts
            i dessa stater först under världskriget och som för respektive
            folk inneburit den största självöver- vinnelsen. Men det må väl
            erinras om att krigets erfarenheter, som lagts till grund för
            nuvarande militära system inom de f. d. krigförande sta- terna,
            oförtydbart visa hän på att ett lands försvarskraft sammanhänger
            med styrkan av dess maskinella försvarsresurser. Åt specialvapnen
            och fackmannautbildningen ägnas numera den största uppmärksamheten.
            Be- lysande är härvidlag Frankrike. Dess armé bestod före världskriget
            till 65 procent av infanteri; efter världskriget utgör infanteriet
            endast 40 procent av hela armén. I den mån ett lands försvarskraft
            blir beroende av landets maskinella försvarsanordningar, försvinner
            behovet av längre, allmänorienterad utbild- ning av alla landets
            män. Av betydelse för landets försvar blir under sådana förhållanden
            att erhålla övad personal för att sköta de maskinella försvarsanordningarna,
            och det antal medborgare, som staten behöver för att hålla försvaret
            effektivt, minskas. Enligt vår mening ter sig det militärpolitiska
            läget nu gynnsammare än på länge. Nationernas förbund erbjuder
            visserligen icke de garantier, som många hoppats på, men i stället
            har Sverige genom randstatsbild- ningen kring Östersjön, genom
            Finlands självständighet, genom tsarismens krossande i Ryssland
            och nedbrytandet av militarismen i Tyskland en avgjort gynnsammare
            ställning nu än 1914. Faran för överfall på vårt land ter sig,
            när hänsyn tages till dessa omständigheter, mindre än på långa
            tider. Vi anse det därför väl motiverat, att vårt land inskränker
            sina försvarsåtgärder till att utgöra ett stöd för den neutralitetspolitik,
            som vårt land med stolthet kan visa hän på som en mer än hundraårig
            svensk tradition. Då vi taga hänsyn till de synpunkter vi sålunda
            anfört, finna vi, att vad vårt land behöver, är ett neutralitetsvärn.
            Vi behöva en liten men modern armé, utrustad med den moderna teknikens
            maskinella resurser. Detta innebär emellertid, såsom förut framhållits,
            att huvudvikten vid re- kryteringen lägges på att erhålla lämpligt
            manskap för skötseln av de maskinella försvarsvapnen vid armén
            och marinen. För att rekrytera den grupp av maskinskötare, som
            enligt de moderna försvarssynpunkterna måste anses utgöra grunden
            och stommen i ett modernt försvarsväsen, synes oss emellertid
            den allmänna värnplikten icke lämpad. Maskinarmén kräver yrkesmän
            för att fungera fullt effektivt. När således värnpliktsarmén ej
            längre, enligt vad erfarenheten lär, är grundvalen för ett effektivt
            försvar, synes det oss skäligt, att steget nu tages till sådana
            lättnader i den enskildes värnplikt, som, så långt de
          </p>
          <pb facs="riksdagen-motions-pdf/data/1924/mot_1924__ak__351/mot_1924__ak__351-003.pdf"/>
          <fw xml:id="i-ruZduTiWRBnRE1DU76kok">
            Motioner 1 Andra kammaren, Nr 351. d
          </fw>
          <p xml:id="i-M4yRCbHmMN8f1uw6Jvc4QQ">
            nuvarande förhållandena det medgiva, motsvara den enskildes krav
            på fri avgörelse gentemot militära rustningar. Med utgångspunkt
            i maskinarméns behov av yrkeskunnig personal så- som förutsättningen
            för ett modernt arméförsvar anse vi, att denna per- sonal bör
            årligen uttagas på frivillighetens väg bland dem, som anmäla sig
            villiga att genomgå därför avpassad specialutbildning. Härigenom
            vunnes, att för den längre tjänstgöringstid, som specialutbildningen
            måste kräva, skulle endast sådana värnpliktiga komma i fråga,
            som genom att själva ställa sig till disposition visade intresse
            för militäryrket. Dessa specialister skola enligt vår mening under
            utbildningstiden åtnjuta full ekonomisk ersättning. Genom att
            så ordna rekryteringen erhåller man möjlighet att nedsätta övningstiden
            för flertalet värnpliktiga vid armén till en obetydlighet — förslagsvis
            60 dagars rekrytskola och en repeti- tionsövning om 30 dagar —
            i jämförelse med vad nuvarande provisorium och än mer årets kungl.
            proposition räkna med. Samma synpunkter bli avgörande för rekryteringen
            till marinen. Vi fästa uppmärksamheten även därpå, att ett avförande
            av flertalet värnpliktiga till en mycket kort övningstid kommer
            att medföra en för- enkling av hela försvarsorganisationen och
            ett motsvarande förbilligande av densamma. Det kan invändas, att
            en dylik ordning icke upphäver värnpliktstvånget och alltså ur
            synpunkten av den enskildes fria avgörelse till militär- väsendet
            icke medför någon fullt befriande förändring. Invändningen är
            riktig. Men man må dock betänka, att personligheten kränkes mindre
            av det tvång, som endast medför en sådan utbildning, att den blir
            praktiskt till- lämplig blott i fall av yttersta fara, då vår
            neutralitet redan kränkts. Hänsyn måste ju också tagas till föreliggande
            omständigheter, och då en dylik fördelning av den militära utbildningen
            ger den enskilde fritt val att stödja rustningsväsendet eller
            avsäga sig förbindelse därmed ut- över vad staten kräver i avvaktan
            på möjligheten att helt avveckla den allmänna värnplikten, synes
            den av oss föreslagna vägen i denna punkt te sig mindre motbjudande
            än de förslag, som icke taga någon hänsyn till den enskildes rätt
            att fritt träffa sitt avgörande. Efter att ha tagit del av det
            kungl. förslaget finna vi, att detsamma lider av flera framträdande
            brister, vilka göra det för oss oantagligt. Den armé, som förslaget
            avser att skapa, är ingen modern armé. Det är dessutom en dyr
            armé. Kommer så härtill, att det kungl. förslaget pålägger tunga
            personliga bördor och icke tager tillräcklig hänsyn till världskrigets
            erfarenheter och ingen hänsyn till de enskilda medborgarnas krav
            på fri avgörelse inför militärväsendet. Till sist synes också
            den om- ständigheten, att förslaget genom den däri inrymda kategoriklyvningen
            givit inskrivningsmyndigheterna rätten att fördela längre och
            kortare öv- ningstid enligt en metod, som enligt vår mening bestämt
            strider mot all- män svensk rättsuppfattning, göra förslaget oantagligt.
          </p>
          <pb facs="riksdagen-motions-pdf/data/1924/mot_1924__ak__351/mot_1924__ak__351-004.pdf"/>
          <fw xml:id="i-AvxgWrsJKh8bRVdwtdDWvx">
            Motioner i Andra kammaren, Nr 351. På grund av vad vi sålunda
            anfört yrka vi,
          </fw>
          <p xml:id="i-17PS1ggDwqA7kRdGezkfqE">
            att riksdagen med avslag å Kungl. Maj:ts förslag måtte ingå till
            Kungl. Maj:t med begäran om ny prövning av för- svarsplanen och
            framläggande av ett nytt förslag, där hänsyn tages till våra i
            ovanstående motivering gjorda erinringar och förslag.
          </p>
          <p xml:id="i-X5NhNe77CekZC9CCzc31Be" type="date">
            Stockholm den 15 februari 1924. Raoul Hamilton.
          </p>
          <p xml:id="i-X7W8CYKsCM1h8yQRJQsEb1">
            W. Bäckström. Eric Björnberg. Alfred Persson, Björsbyholm.
          </p>
        </div>
      </div>
    </body>
  </text>
</TEI>
