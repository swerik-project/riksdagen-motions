<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200809-UbU-00324">
  <teiHeader>
    <fileDesc>
      <titleStmt>
        <title>Forskning och utveckling inom Mittuniversitetet</title>
        <author corresp="i-JERWRnB227uTCW6FGLWfYs i-LdbVtbdPx3MQxR6GEgCqax">av Hans Stenberg och Berit Andnor (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Forskning och utveckling inom Mittuniversitetet</title>
          <idno type="rdwebb">GW02Ub324</idno>
          <rs type="number">Ub324</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GW02Ub324/text</ref>
          <ref type="dokument_url_html">http://data.riksdagen.se/dokument/GW02Ub324</ref>
          <ref type="dokumentstatus_url_xml">http://data.riksdagen.se/dokumentstatus/GW02Ub324</ref>
          <ref type="doc">http://data.riksdagen.se/fil/042F6DF3-AC6D-49E0-B53E-F5D9D7D25E44</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-JERWRnB227uTCW6FGLWfYs</idno>
            <name>Hans Stenberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-LdbVtbdPx3MQxR6GEgCqax</idno>
            <name>Berit Andnor</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KtcUGf5EUX4sP1oarPJwqU" type="signed"/>
        <correspContext corresp="i-KtcUGf5EUX4sP1oarPJwqU">
          <note type="signatory" corresp="i-JERWRnB227uTCW6FGLWfYs"/>
          <note type="signatory" corresp="i-LdbVtbdPx3MQxR6GEgCqax"/>
        </correspContext>
        <correspAction type="numbering" xml:id="i-YarB2kPTEacYEigeGECr58">
          <date when="2008-10-06"/>
        </correspAction>
        <correspAction type="submission" xml:id="i-3ktNEJfkgQYEMbAYEchAUb">
          <date when="2008-10-03"/>
        </correspAction>
        <correspAction type="transfer" xml:id="i-8jCYBcJAEyc3Nsnko9GwYf">
          <date when="2008-10-02"/>
        </correspAction>
        <correspAction type="assigned" xml:id="i-FatgnBRD9HyEaNU6ZyHAPC"/>
        <correspContext corresp="i-FatgnBRD9HyEaNU6ZyHAPC">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-PyswL3V6BaSqqves72gMKq">
            Förslag till riksdagsbeslut
          </head>
          <p xml:id="i-HchdMjpLmw3iGU1HtvMY5B">
            Riksdagen tillkännager för regeringen som sin mening vad som
            anförs i motionen om utveckling av forskning och utbildning på
            forskarnivå inom Mittuniversitetet.
          </p>
        </div>
        <div type="motContent">
          <head type="h1" xml:id="i-74zccBJongxbdE1P75uf5x">
            Motivering
          </head>
          <p xml:id="i-CbCYn7MxpZtZycHEoPvGQE">
            När Mitthögskolan etablerades 1993 representerade den en ny organisatorisk
            idé inom det svenska högskolesystemet. Den skapade förutsättningar
            för att utveckla akademisk utbildning och forskning av hög kvalitet
            även i relativt glest bebyggda regioner, och den gav i detta sammanhang
            bättre möjligheter till samverkan med näringslivet än traditionella
            en-campus-högskolor.
          </p>
          <p xml:id="i-UBhyqCmjhzaZ66v22Z1FVr">
            När Mittuniversitetet nu etablerats är det mycket angeläget från
            såväl regional som nationell synpunkt att det ges möjligheter
            och resurser att utvecklas till ett starkt universitet. Mittuniversitetet
            bör därför få ökade resurser för såväl forskning som utbildning
            på forskarnivå. Mittuniversitetet bör även ges möjligheter att
            aktivt driva på utvecklingen av distribuerade undervisnings- och
            examinationsformer i ett centrum för flexibelt lärande.
          </p>
          <head type="h2" xml:id="i-9Vkrdb9ofGXK1DdExKT8Nk">
            Forskning och utbildning på forskarnivå
          </head>
          <p xml:id="i-QcVHFTiyQ44jHEncGMH9rB">
            Forskningen inom Mittuniversitetet är profilerad, och inriktningen
            är att bedriva forskning av hög internationell kvalitet på områden
            där stark forskningsverksamhet svarar mot regionens behov. En
            regional FOU-strategi har utarbetats i samverkan mellan Mittuniversitetet
            och regionala organ. Universitetet tar vidare aktiv del i det
            regionala tillväxtarbetet i två län och har omfattande aktiviteter
            inom mål 2 och mål 3.
          </p>
          <p xml:id="i-9UhsUiEYU2VrCVpv4eLyRP">
            Organisationen för stöd till externfinansierad forskning har
            stärkts med särskild inriktning på Sjunde Ramprogrammet. Detta
            genomförs i nära samarbete med regionens Brysselkontor, Mid-Sweden
            Office. Denna inriktning ligger också väl i linje med de intentioner
            som ges i EU-kommissionens Grönbok: Europeiska området för forskningsverksamhet.
            Professorer och doktorander tillsammans utgör ett mycket viktigt
            inslag i den akademiska forskarmiljön. De omfattande satsningar
            som dåvarande Mitthögskolan gjorde på att inrätta och anställa
            ett fyrtiotal professorer behöver nu följas upp med motsvarande
            satsningar på doktorand och stöd till dyra forskningsmiljöer.
          </p>
          <p xml:id="i-79DCRw5si3GwH9sj6dvHbm">
            Mittuniversitetets forskningsstrategiska plan 20052008 utgår
            från en bredd. Forskningen omfattar såväl traditionell grundforskning
            som tillämpad och tvärvetenskaplig forskning med följande profiler:
          </p>
          <list style="ul">
            <item xml:id="i-J1veFASaiQSGQTGDtuo2qY">
              Skogen som resurs
            </item>
            <item xml:id="i-AqMSxwXXRRRbAwYkEm3KPX">
              Digitala samhällen
            </item>
            <item xml:id="i-BRbmDcpC4bcorQ3VMHgBDQ">
              Kulturarv, demokrati och företagande
            </item>
            <item xml:id="i-7tsaRH17ZzpCT2mnhJuqFY">
              Välfärdssamhällets utmaningar
            </item>
            <item xml:id="i-8kWhhZCcdSnbU2wVz2anTm">
              Lärande och bildning
            </item>
            <item xml:id="i-T3rBCTuK724StshYJej4Zq">
              Turism, idrott och upplevelseteknolog
            </item>
          </list>
          <p xml:id="i-FK7Ces2zchUWwm4rHg7t8D">
            Dessa profiler har i huvudsak utvecklats med utgångspunkt från
            Mittuniversitetets kompetens och identifierade regionala behov.
          </p>
          <p xml:id="i-69kvaT147HSkqQG1DLfrSc">
            Mittuniversitetet är mycket aktiv i forskningssamverkan med små
            och medelstora företag, framför allt inom mätteknik, elektronik
            och informationsteknologi. Forskningen inom dessa områden bedrivs
            i samverkan med starka nationella forskningsmiljöer som Cern och
            Imec. Forskningen inom nanoteknologi och experimentell fysik har
            utvecklats starkt och bedöms i Vetenskapsrådets utvärdering som
            enastående och av världsklass.
          </p>
          <p xml:id="i-NE7xDgkGj5QCDcbK4qm1hU">
            Kvalificerad forskning inom naturvetenskap och teknik kräver
            tillgång till avancerad experimentell utrustning. Mittuniversitetet
            har med hjälp av extern finansiering, i huvudsak via mål 1, kunnat
            bygga upp avancerade forskningsmiljöer inom elektroteknik och
            fiberteknologi. Dessa miljöer är viktiga både för universitetets
            forskning och som en resurs för regionens företag. Därför behövs
            långsiktig finansiering för att driva och underhålla dessa miljöer.
          </p>
          <p xml:id="i-GSD1cNg1f6rdusgqNuLxix">
            För Mittuniversitetet är också satsningar på kvalificerad forskning
            inom det samhällsvetenskapliga området, inom vård- och hälsovetenskap
            samt inom lärarutbildningen en väsentlig del av att fullfölja
            ambitionerna om vetenskapligt djup och vetenskaplig bredd inom
            några forskningsområden. Därmed skapas även förutsättningar för
            önskvärda tvärvetenskapliga forskningssatsningar i samverkan med
            den teknisk-naturvetenskapliga kompetens som redan etablerats.
            De begränsade möjligheterna till extern finansiering för forskning
            inom det samhällsvetenskapliga området, inom vård- och hälsovetenskap
            samt inom lärarutbildningen gör det angeläget att öka de fasta
            forskningsresurserna även inom dessa områden.
          </p>
          <p xml:id="i-3wWCnqMkz1Hy53Hg5VseYZ">
            En tvärvetenskaplig satsning av stor betydelse görs inom området
            turism, idrott och upplevelseteknologi. Där finns ett nära samarbete
            mellan teknik, biologi och medicin. En viktig del av denna satsning
            är etableringen av Vintersportcentrum på campus i Östersund som
            görs i samarbete med Riksidrottsförbundet och Sveriges Olympiska
            Kommitté. Den forskning som bedrivs inom detta område har inte
            bara betydelse för idrotten utan resultaten kan även utnyttjas
            i folkhälsoarbetet.
          </p>
          <p xml:id="i-LWUt8UuopgrdPB9xgYMoLq">
            Sammantaget konstateras ett behov av att få ökade fasta forskningsresurser
            att användas främst för doktorandanställningar, medfinansiering
            i externa projekt och för drift och underhåll av dyra forskningsmiljöer.
            Det är problematiskt att regeringen verkar basera ökningen av
            universitetens forskningsmedel enbart på resultat inom grundforskningen,
            vilket försämrar universitetens möjligheter att genom tillämpad
            forskning i samverkan med näringslivet bidra till den nationella
            och den regionala tillväxten. Ökade fasta forskningsresurser säkerställer
            att Mittuniversitetet även fortsättningsvis kan bedriva forskning
            av hög internationell standard till nytta för Sverige och regionen.
          </p>
          <head type="h2" xml:id="i-QTHxLsTJP7P6XYyGGhrVUg">
            Flexibel och nätbaserad utbildning
          </head>
          <p xml:id="i-V2CQyC9bAdgrhViybGHkv4">
            Mittuniversitetet är idag en av landets största aktörer när det
            gäller flexibelt lärande och nätbaserad utbildning. Nya former
            för distribution av utbildning ger kraftigt ökade möjligheter
            att höja kompetensnivån även i glest befolkade områden och minska
            den sociala snedrekryteringen till olika utbildningar. Denna verksamhet
            ställer samtidigt stora krav på pedagogisk förnyelse och utveckling
            för att ge ökad effekt av gjorda insatser, i form av högre examinationsgrad,
            och samtidigt säkerställa rättssäkra examinationsformer för denna
            kategori av studenter. En satsning på nätbaserat lärande vid Mittuniversitetet
            skulle ge mycket positiva effekter inom detta mycket viktiga område
            och vara ett instrument för att höja kompetensnivån i regionen.
          </p>
          <p xml:id="i-Y3uxX6ARunqiRPgkMrcDV6">
            En riktad och kraftfull förstärkning av de tre angivna forskningsprofilerna
            skulle stärka såväl universitetet som den regionala och nationella
            tillväxten. Det handlar således om forskningsförstärkning med
            inriktningen skogsindustri, turism/vintersport och lärande.
          </p>
          <p xml:id="i-RMqkHXbH1v8PfURH3BJwge">
            Vidare finns ett stort behov av att garantera lärosätets framgångsrika
            utbildningsmiljöer inom design, media och idrott genom att tillgodose
            universitetets behov av ytterligare prislappar till dessa områden.
            Det är en åtgärd som låter sig göras inom ramen för angivet takbelopp
            och är således inte en kostnadshöjning av universitetets anslagsram.
            Rent generellt är utbildningssektorn i behov av en förstärkning
            av de generella prislapparna, vilket även detta skulle låta sig
            göras inom ramen för anvisade belopp i budgetpropositionen.
          </p>
        </div>
        <div type="motSignatures">
          <list>
            <item xml:id="i-6PEqjGWkJVfYAVgy4evYGZ" who="i-JERWRnB227uTCW6FGLWfYs">
              Hans Stenberg (s)
            </item>
            <item xml:id="i-PWBuZtqRKaRP4q5KzP48Ci" who="i-LdbVtbdPx3MQxR6GEgCqax">
              Berit Andnor (s)
            </item>
          </list>
        </div>
      </div>
    </body>
  </text>
</TEI>
