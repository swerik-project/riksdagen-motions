<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201920-JuU-00212">
  <teiHeader>
    <fileDesc>
      <titleStmt>
        <title>Förbud mot eftersupning</title>
        <author corresp="i-9kL7gDrzsvgPervhw6VVyb">av Hans Eklind (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2019/20:212 av Hans Eklind (KD)</title>
          <idno type="rdwebb">H702212</idno>
          <rs type="number">212</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H702212/text</ref>
          <ref type="dokument_url_html">http://data.riksdagen.se/dokument/H702212</ref>
          <ref type="dokumentstatus_url_xml">http://data.riksdagen.se/dokumentstatus/H702212</ref>
          <ref type="docx">http://data.riksdagen.se/fil/574D24B7-EE88-4342-99C6-E9016EB186BD</ref>
          <ref type="pdf">http://data.riksdagen.se/fil/AC0898F0-9329-4670-A17B-21FB665A7752</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9kL7gDrzsvgPervhw6VVyb</idno>
            <name>Hans Eklind</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NkTm9QutgXyTZmeJfFfr5V" type="signed"/>
        <correspContext corresp="i-NkTm9QutgXyTZmeJfFfr5V">
          <note type="signatory" corresp="i-9kL7gDrzsvgPervhw6VVyb"/>
        </correspContext>
        <correspAction xml:id="i-ARutnwXmePRbWABGnhiYSu" type="submitted">
          <date when="2019-09-24"/>
          <time when="15:28:49"/>
        </correspAction>
        <correspAction xml:id="i-Pnbh5HTPQ8xXBBRsMG9Lhw" type="reviewed">
          <date when="2019-09-24"/>
          <time when="20:22:49"/>
        </correspAction>
        <correspAction xml:id="i-Y8EpdvXccDNtVxBrsU1E3N" type="referred">
          <date when="2019-10-11"/>
        </correspAction>
        <correspAction xml:id="i-GLuMjYm75HFWnse1TJoxT5" type="assigned">
          <date when="2020-05-13"/>
          <time when="16:49:18"/>
        </correspAction>
        <correspContext corresp="i-GLuMjYm75HFWnse1TJoxT5">
          <ref type="assignedTo">Justitieutskottet</ref>
        </correspContext>
        <correspAction xml:id="i-SrWEHZieUnPgWizEi41pNw" type="behandlas_i"/>
        <correspContext corresp="i-SrWEHZieUnPgWizEi41pNw">
          <ref type="uppgift">2019/20:JuU26</ref>
          <ref type="ref_dok_id">H701JuU26</ref>
          <ref type="ref_dok_typ">bet</ref>
          <ref type="ref_dok_rm">2019/20</ref>
          <ref type="ref_dok_bet">JuU26</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-35c9uUWnhTLZFcXAPeZPHH" type="motHeader">
        <div xml:id="i-HgvSDca9Sy2sQqqnMkP9hN" type="motTitle">
          Motion till riksdagen 2019/20:212 av Hans Eklind (KD) Förbud
          mot eftersupning
        </div>
      </div>
      <div xml:id="i-5THTJ5148Tz8zrQQGrbf5L" type="motBody">
        <div xml:id="i-YGnRqHqZmtpP14u7CMowXq" type="motProposal" subtype="förslag">
          <head xml:id="i-5FZxjAKdJkF3cZDt359YEJ">
            Förslag till riksdagsbeslut
          </head>
          <list xml:id="i-LAwQsErXiLpBeZ69ZhvVcy">
            <item xml:id="i-So9zJB8NzNzNd9duCbi9vV" sortKey="Yrkande 1">
              Riksdagen ställer sig bakom det som anförs i motionen om att
              i trafikbrottslagen inkludera förbud mot s.k. eftersupning och
              tillkännager detta för regeringen.
            </item>
          </list>
        </div>
        <div xml:id="i-WgNvon5SmkKdZJt8HgeaD7" type="motContent">
          <head xml:id="i-TTcqNWPjPdhh4poJrtBa89" type="h1">
            Motivering
          </head>
          <p xml:id="i-CbQUvaL3F4PFSeoz77r97h">
            ”Invändningar om alkoholförtäring efter körning (eftersupning)
            i syfte att undgå ansvar är inte ovanligt bland misstänkta rattfyllerister.”
            Ur Handbok för poliser, åklagare och andra aktörer inom rättsväsendet
            (Nationellt forensiskt centrum – NFC Rapport 2016:01).
          </p>
          <p xml:id="i-76bSMap9Cz1rGoStWYDpvF">
            Det är klart förankrat i det allmänna rättsmedvetandet att inte
            köra bil med alkohol i kroppen. Det är ett brott att framföra
            ett motorfordon rattonykter, men likväl ett brott som ligger bakom
            många tragiska olyckor. Det är direkt stötande att inte kunna
            lagföra personer som med invändningen om eftersupning lyckas gå
            fria.
          </p>
          <p xml:id="i-16fcULEwfaiFfhhw54Ph9E">
            Även om tekniken för att fastställa huruvida någon druckit före
            eller efter veder­börande satt bakom ratten förbättrats, så kan
            personer med exempelvis 2,9 promille i blodet frias eller få sänkt
            straff då det inte kan uteslutas att alkoholförtäringen skett
            efter trafikolyckan. På en hemsida där man erbjuder gratis juridisk
            rådgivning återfinns följande kommentar från en av hemsidans jurister:
            ”Jag förstår din beskrivning som att du visserligen erkänner att
            du har druckit, men att detta har skett efter att du körde fordonet,
            varför du ej ska dömas för rattfylla. Detta lär utgöra ett sådant
            påstående som åklagaren generellt lär ha svårt att motbevisa.”
          </p>
          <p xml:id="i-F3xewme3MEqH7rTw443cpH">
            Förutom att det är upprörande att rattfylleribrott inte kan lagföras,
            trots att det fram­står som uppenbart att hävdandet av eftersupning
            är en efterhandskonstruktion, kan även konstateras att möjligheten
            att åberopa eftersupning orsakar stora kostnader i form av utredningar.
            Ur Rättsmedicinalverkets årsrapport 2018 framgår att polisärenden
            avseende rattfylleri ökat de sista åren (2018: 17 542 fall) och
            att det gällande eftersupning finns följande kommentar: ”Antalet
            ärenden med förtursbegäran har fördubblats jämfört med föregående
            år. Om denna trend fortsätter finns behov av en översyn av arbetssätt
            och resurser. Flest frågeställningar har rört missbruksmedel,
            inklusive amfetaminläkemedlet Elvanse, följt av så kallad eftersupning
            i trafikärenden.”
          </p>
          <p xml:id="i-4WgKdfsrL8wtQThm1S2pKQ">
            I Norge finns inte problemet med hävdandet av eftersupning då
            man sedan 1959 reglerat (22§, andra stycket, Vegtrafikkloven)
            detta: ”Fører av motorvogn må ikke nyte alkohol eller ta annet
            berusende eller bedøvende middel i de første seks timer etter
            at han er ferdig med kjøringen, når han forstår eller må forstå
            at det kan bli politietterforskning på grunn av kjøringen. Dette
            forbudet gjelder likevel ikke etter at blodprøve eller utåndingsprøve
            er tatt, eller politiet har avgjort at slik prøve ikke skal tas.”
            Noterbart från den norska lagen är tydligheten, ingen alkohol
            eller andra berusningsmedel om han/hon som kört bilen förstår
            eller borde förstå att en polisundersökning kan påbörjas. Lagen
            som finns handlar om att hindra bevisförstöring avseende förarens
            tillstånd när han/hon satt bakom ratten.
          </p>
          <p xml:id="i-3uSp4TRh77vzcfmc4RKi5c">
            Den första straffbestämmelsen mot rattfylleri infördes i Sverige
            redan år 1923. Såväl svensk som europeisk forskning visar tydligt
            att lagstiftning, polisiärt arbete och sanktioner är fungerande
            verktyg i arbetet med att öka trafiksäkerheten och minska antalet
            dödade och skadade i trafiken. Gränsen för rattfylleri är sedan
            1990 0,2 promille alkohol i blodet. Gränsvärden som vilar på konstaterandet
            att risken för att en förare med 0,2–0,4 promille omkommer är
            12 gånger större än om föraren är nykter. Vid 2,2–2,4 promille
            är risken hela 1 300 gånger större än för en nykter förare.
          </p>
          <p xml:id="i-9gnh6kBooQooUQ7d1stcN1">
            Rattfylleri är dock alltjämt ett av våra största trafiksäkerhetsproblem.
            Flera studier, från 2006 och framåt, visar att cirka 0,2 procent
            av all trafik framförs av onyktra förare. 22 procent av de förare
            som omkommit i trafikolyckor har haft alkohol i blodet.
          </p>
          <p xml:id="i-QogyemAXLF58yABSxsvdcG">
            Trots en stor politisk samsyn kring ett införande av ett förbud
            mot så kallad eftersup­ning har detta inte implementerats i svensk
            lag. Detta då en utredning (DS2013:28) under våren 2013 hävdade
            att en lag mot eftersupning strider mot svensk rättspraxis. Detta
            då det i Sverige inte är straffbart att dölja egen brottslighet.
            Detta är ett påstående som haltar högst betänkligt då det är straffbart
            att smita från en olycksplats. Riksdagen bör därför, i det fall
            man menar att det inte kan införas en lag mot eftersupning, konsekvensenligt
            ändra i 5§ Trafikbrottslagen där en person kan dömas till böter
            eller fängelse i upp till sex månader (bedöms brottet som grovt
            kan påföljd bli fängelse i högst ett år).
          </p>
          <p xml:id="i-QQP1yPjQC5PKtKj4xrEH8P">
            Varje år inträffar ett över tusen fall med misstänkta rattfyllerister
            som förklarar sin berusning med att de druckit alkohol först efter
            att de stannat bilen. I Sverige har vi en nollvision när det gäller
            dödsfall inom trafiken. Att ta bort eftersupning som en möjlighet
            underlättar en sådan måluppfyllelse. Det understryker att alkohol
            och bilkörning inte hör ihop.
          </p>
        </div>
        <div xml:id="i-Vem3VcRypNwUzMf94zPbpt" type="motSignatures">
          <list xml:id="i-EBi2b1PwKvHn2RyacHWYiC">
            <item xml:id="i-PTDAV9Ad8Yy8KNw7pXUVaz" who="i-9kL7gDrzsvgPervhw6VVyb">
              Hans Eklind (KD)
            </item>
          </list>
        </div>
      </div>
    </body>
  </text>
</TEI>
