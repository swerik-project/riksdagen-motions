<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-SfU-03649">
  <teiHeader>
    <fileDesc>
      <titleStmt>
        <title>En tryggare, mer flexibel och individanpassad sjukförsäkring</title>
        <author corresp="i-R1Vn1Lw6jr8YHTAmgGqoM4">av Mats Berglund m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3649 av Mats Berglund m.fl. (MP)</title>
          <idno type="rdwebb">H8023649</idno>
          <rs type="number">3649</rs>
          <orgName type="comitteeAbbreviation">SfU</orgName>
          <ref type="dokument_url_text">http://data.riksdagen.se/dokument/H8023649/text</ref>
          <ref type="dokument_url_html">http://data.riksdagen.se/dokument/H8023649</ref>
          <ref type="dokumentstatus_url_xml">http://data.riksdagen.se/dokumentstatus/H8023649</ref>
          <ref type="docx">http://data.riksdagen.se/fil/AD69BF49-802F-40F8-BDFD-3B7C52DAAE3C</ref>
          <ref type="pdf">http://data.riksdagen.se/fil/7CFC9534-D1D0-4465-88EC-42FC5DEB8810</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-R1Vn1Lw6jr8YHTAmgGqoM4</idno>
            <name>Mats Berglund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Pph7rDvCnNJk71Ej3B7uJK</idno>
            <name>Anna Sibinska</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-9Hwwz2RnQnrJTjSv8uVmaM</idno>
            <name>Camilla Hansén</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-BCLTs1Vthr8mEcmxVrQwpg</idno>
            <name>Pernilla Stålhammar</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-D41NWRjDP2xN9FALr8iWSE" type="signed"/>
        <correspContext corresp="i-D41NWRjDP2xN9FALr8iWSE">
          <note type="signatory" corresp="i-R1Vn1Lw6jr8YHTAmgGqoM4"/>
          <note type="signatory" corresp="i-Pph7rDvCnNJk71Ej3B7uJK"/>
          <note type="signatory" corresp="i-9Hwwz2RnQnrJTjSv8uVmaM"/>
          <note type="signatory" corresp="i-BCLTs1Vthr8mEcmxVrQwpg"/>
        </correspContext>
        <correspAction xml:id="i-2recCoN1NxGxHS5e21kDga" type="submitted">
          <date when="2020-10-06"/>
          <time when="16:17:30"/>
        </correspAction>
        <correspAction xml:id="i-D4tzQw5pJBjuPgfRjPo2NE" type="reviewed">
          <date when="2020-10-06"/>
          <time when="20:46:30"/>
        </correspAction>
        <correspAction xml:id="i-AgG9CLL2E2W1mL3EWJgyX7" type="referred">
          <date when="2020-10-14"/>
        </correspAction>
        <correspAction xml:id="i-5Gpcrn4wwokrJTC35uPekb" type="assigned">
          <date when="2021-11-08"/>
          <time when="09:18:57"/>
        </correspAction>
        <correspContext corresp="i-5Gpcrn4wwokrJTC35uPekb">
          <ref type="assignedTo">Socialförsäkringsutskottet</ref>
        </correspContext>
        <correspAction xml:id="i-RbkVV9LHJGh71Fk743nvsv" type="behandlas_i"/>
        <correspContext corresp="i-RbkVV9LHJGh71Fk743nvsv">
          <ref type="uppgift">2020/21:SfU21</ref>
          <ref type="ref_dok_id">H801SfU21</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">SfU21</ref>
          <ref type="ref_dok_titel">Socialförsäkringsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-UVS7oBNbWxRCpSZezHDgPu" type="motHeader">
        <div xml:id="i-2NRebeeszewBA8BirM5L1o" type="motTitle">
          Motion till riksdagen 2020/21:3649 av Mats Berglund m.fl. (MP)
          En tryggare, mer flexibel och individanpassad sjukförsäkring
        </div>
      </div>
      <div xml:id="i-TXRS9Pxzn7zNq6DPxj3MKu" type="motBody">
        <div xml:id="i-2po7jr1KrHjh5Nu7SK3tkY" type="motProposal" subtype="förslag">
          <head xml:id="i-9dsGDgQsVjJXfu6w6sxkz5">
            Förslag till riksdagsbeslut
          </head>
          <list xml:id="i-Kp8cVoY5GGB9E2Sn76MFHA" style="ol">
            <item xml:id="i-7yGnsTxRJXy7cPdmzwXmYP">
              Riksdagen ställer sig bakom det som anförs i motionen om en mer
              inlyssnande myndighet och tillkännager detta för regeringen.
            </item>
            <item xml:id="i-PbcVm5Gmquziiey4an3Xdp">
              Riksdagen ställer sig bakom det som anförs i motionen om ett
              mer flexibelt regelverk för sjukpenningen och tillkännager detta
              för regeringen.
            </item>
            <item xml:id="i-6Qy2cynHVshpa6T9EjqACa">
              Riksdagen ställer sig bakom det som anförs i motionen om en reformerad
              sjuk- och aktivitetsersättning och tillkännager detta för regeringen.
            </item>
          </list>
        </div>
        <div xml:id="i-LtfgZ1AhLgXmGWJ2Fyu9zS" type="motContent">
          <head xml:id="i-U4zPu2Q71N39QYVC8a8Nk1" type="h1">
            Motivering
          </head>
          <p xml:id="i-PGdWoiEPoUNbvM5sxNZWwR">
            Sverige har en lång tradition av starka försäkringssystem som
            träder in den dagen då något händer. När man blir av med jobbet,
            när man blir sjuk eller när man på annat sätt tappar inkomsten
            så ska det finnas skyddsnät som fångar upp. Det har man rätt att
            förvänta sig, och det är en av välfärdsstatens grundpelare. Men
            när vi ser revor i skyddsnäten och när de blir allt tydligare
            så faller inte bara enskilda individer mellan maskorna; på ett
            större plan förloras även förtroendet för såväl välfärden som
            staten.
          </p>
          <p xml:id="i-Nniv23Adao3QZmpTbfw9mS">
            Den här motionen handlar om den del av välfärdssystemet som ska
            vara anpassad att fånga upp den som blir sjuk och tappar löneinkomsten,
            den som är långtidssjuk och behöver ett skydd under längre tid,
            och om samhällets och arbetsgivarnas ansvar för rehabilitering
            tillbaka till friskhet och arbete.
          </p>
          <head xml:id="i-7mBELrrAUAbtwU4yNNMzPf" type="h2">
            Sjukförsäkringen och samhället
          </head>
          <p xml:id="i-N58PRyrZ1vdf7GCrVwmEF9">
            Sjukförsäkringen är en central del i samhällets system för ekonomisk
            trygghet. Den finansieras genom sjukförsäkringsavgiften som är
            en del av arbetsgivaravgiften och den används till att bekosta
            sjukpenning, rehabiliteringsersättning, sjukersättning och aktivitetsersättning.
          </p>
          <p xml:id="i-LQVbMKc9nH6c612gtkU8Cn">
            Miljöpartiet arbetar för ett hälsofrämjande samhälle där vi har
            tid för varandra och där vi minskar stress, konsumtionshets, farliga
            kemikalier och annat som leder till sjukdom. Naturen och våra
            omgivningar med grönstrukturer samt gång- och cykelvägar möjliggör
            vardagsmotion och idrottsaktiviteter som stärker folkhälsan. Vi
            ägnar tid åt kultur som skapar mening och ger friskare människor.
            Miljöpartiets politik handlar om att skapa ett samhälle där människor
            i högre grad håller sig friska, men också om att ta hand om de
            som blir sjuka.
          </p>
          <p xml:id="i-GwKfmZJ7f5vGNrNVfapqzx">
            Den svenska sjukförsäkringen har under lång tid dragits med problem.
            Dessa förvärrades i hög grad genom dåvarande alliansregeringens
            proposition 2007/08:136 som införde dagens sjukförsäkringssystem.
            Miljöpartiet var då ett av de partier som röstade emot propositionen.
            Vår ståndpunkt står kvar; vi vill på sikt ändra det nuvarande
            systemet till ett helt annat som vi kallar ”arbetslivstrygghet”.
            Det är ett sammanhållet skyddsnät där vi slår ihop sjuk- och arbetslöshetsförsäkringarna,
            arbetar utifrån ett helhetsperspektiv och lägger administrationen
            och ansvaret under en gemensam myndighet. Miljöpartiet har beskrivit
            det systemet i parti- och kommittémotioner, bland annat motion
            2012/13:Sf303.
          </p>
          <p xml:id="i-PjgjBjdtZwHZdKc9yX7KsW">
            Men en sådan större förändring av ett helt system tar tid. I
            närtid behöver vi göra justeringar inom det ramverk vi har idag.
            Vi vill därför genomföra åtgärder för att reparera revorna i dagens
            sjukförsäkring. Vi behöver göra reglerna individanpassade och
            flexibla med myndigheter som är inlyssnande och arbetar utifrån
            ett helhets­perspektiv och som möter den försäkrade i hans eller
            hennes egen situation.
          </p>
          <head xml:id="i-C9hUTATxr9uE1o5THfbvJ7" type="h2">
            En mer inlyssnande myndighet
          </head>
          <p xml:id="i-BGYSweaMR9YKDjn1DD6v4Y">
            Försäkringskassan behöver bli en mer stöttande och inlyssnande
            myndighet som tar ett större ansvar för den enskildes väg genom
            hela sjukskrivnings- och rehabiliterings­processen.
          </p>
          <p xml:id="i-YDQCQsEhUovkEb4mttiHRf">
            Idag upplever många dialogen med Försäkringskassan som svår där
            fokus ligger på kontroll och prövning av den sjukes situation.
            Det blir, som påpekas i Mandus Frykmans utredning ”Tillsammans
            för en välfungerande sjukskrivningsprocess” (SOU 2020:24), tungt
            för den enskilde att bära den komplicerade administrationen själv.
            Inte minst med att förmedla information mellan olika myndigheter.
            ”Det krävs att man är frisk för att vara sjuk”, är ett uttryck
            som återkommer hos många som beskriver sjuk­skrivningsprocessen.
            Oron för Försäkringskassans bedömning och rädslan för att stå
            utan försörjning riskerar att förvärra sjukdomen och förlänga
            vägen tillbaka till hälsa och arbete. Det gäller i synnerhet den
            vars sjukdomstillstånd är stressrelaterat.
          </p>
          <p xml:id="i-HhQpnNaZTjU7AcW15uNxED">
            Försäkringskassans roll bör därför i mycket högre grad vara att
            följa, stödja och underlätta rehabiliteringen och ge råd till
            arbetsgivare och försäkringstagare/sjuka. Fler avstämningsmöten
            om försäkringstagarens situation och framsteg i rehabiliteringen
            bör komma till. Där kan även den försäkrade själv initiera dialog
            om regelverk kring sjukpenningen och rehabiliteringsinsatser vid
            behov för att underlätta såväl myndighets­kontakter som kontakter
            med arbetsgivaren.
          </p>
          <p xml:id="i-XL7hyzzhcYBa7CSw3ZC2Uy">
            Syftet med sjukskrivningen ska i första hand vara att rehabiliteras
            tillbaka till ett friskare liv där vägen tillbaka till arbete
            är en viktig del. Framgångsrik rehabilitering bör därför vara
            ett av Försäkringskassans mål, snarare än att ha mål om lågt sjukpenningtal.
            På så sätt kan resurser inom myndigheten styras över från att
            kontrollera och pröva rätten till sjukpenning till att fokusera
            på framsteg i rehabiliteringen.
          </p>
          <head xml:id="i-4vhF26TgytcAdHHAfeVSjF" type="h2">
            Ett mer flexibelt regelverk för sjukpenningen
          </head>
          <p xml:id="i-61w1K9amNuQEiDEdBSdUiU">
            I betänkandena från sjukförsäkringsutredningen, ”En trygg sjukförsäkring
            med människan i centrum” (SOU 2019:2, 2020:6, 2020:26), finns
            flera förslag om mer flexibla regelverk för sjukpenningen. Dessa
            förslag bör implementeras. Det handlar om att öka kvaliteten i
            bedömningarna så att färre utförsäkras eller nekas sjukpenning,
            om en mer flexibel övergång till prövning mot hela arbetsmarknaden,
            om att lätta på regel­verket för personer som närmar sig pensionsålder,
            om mer flexibla regler för rehabiliter­ingen och om tryggare villkor
            på den växande marknaden för timanställningar och till­fälliga
            arbeten.
          </p>
          <p xml:id="i-MCXL16XtZVShFPSi7JfZWM">
            Utöver det som utredningen framför bör fler åtgärder prövas för
            att göra regelverket för sjukpenningen mer flexibelt och individanpassat.
            För kortare sjukskrivningar, till exempel upp till 60 dagar, bör
            läkarintyg räcka och ingen närmare prövning göras av Försäkringskassan.
            Många upplever det som mycket konstigt att Försäkringskassan ”överprövar”
            en läkares bedömning. Försäkringskassan har ett annat uppdrag
            än läkaren i sjukskrivningsprocessen och behöver därför komma
            in med sin bedömning, men genom att skjuta på detta från dag 14
            till senare under sjukskrivningen blir den administ­rativa kostnaden
            lägre samtidigt som sjukskrivningsprocessen blir mer begriplig
            för den försäkrade.
          </p>
          <p xml:id="i-QrzAaQWRHaTikmcBcEpdai">
            Regelverket för rehabilitering bör också bli mer flexibelt för
            att underlätta successiv återkomst till arbete. Sjukskrivning
            på deltid är med dagens regler endast möjligt i jämna steg om
            25 procent, och arbetstiden måste förläggas jämnt över veckans
            dagar. Då många kan gynnas av att mer stegvis gå upp i arbetstid,
            eller pröva att gå upp i arbetstid, bör de fasta stegen om 25
            procent tas bort. Många kan också gynnas i sin rehabilitering
            av att arbeta längre vissa dagar och vila hela dagar. Kravet på
            jämn för­delning över veckans dagar bör därför likaså tas bort.
          </p>
          <p xml:id="i-EgygxQoJXSH1pk9t4iESZG">
            Slutligen behöver regelverket för sjukpenning bli mer samstämmigt
            med verklig­heten för många yrkesarbetande inom verksamheter där
            inkomst eller arbete varierar över tid eller på annat sätt skiljer
            sig från löntagare med fast anställning och jämn inkomst. Kulturarbetare,
            egenföretagare och studenter, men också människor som hoppar mellan
            olika kortvariga arbeten är grupper vars inkomst kan variera starkt
            från månad till månad. Sjukförsäkringen måste fungera även för
            dessa grupper. Här bör det utredas vidare hur den sjukpenninggrundande
            inkomsten (SGI) grundad på historisk istället för förväntad framtid
            kan användas. Även inkomstvillkoren i grunderna för kvalificering
            till SGI bör ses över så att det bättre passar dessa grupper.
            Vidare bör kulturstipendier i högre grad bli sjukpenninggrundande,
            särskilda försäkringar för egenföretagare bör utformas och studenternas
            situation mot socialförsäkringen bör bli mer lik lönearbetares
            situation.
          </p>
          <head xml:id="i-XWkTEfNWgFHvtcGeJfDS7R" type="h2">
            Reformera sjuk- och aktivitetsersättningarna
          </head>
          <p xml:id="i-4rtL2FQCuBYXxwS25HgCCV">
            Sjukersättning och aktivitetsersättning är ersättningar som kan
            betalas ut om arbetsförmågan är nedsatt med minst en fjärdedel
            under en längre tid på grund av sjukdom eller annan nedsättning
            av den fysiska eller psykiska prestationsförmågan. För sjukersättning
            gäller att arbetsförmågan ska vara stadigvarande nedsatt. För
            aktivitetsersättning krävs att nedsättningens varaktighet är minst
            ett år och att den försäkrade är mellan 19 och 29 år.
          </p>
          <p xml:id="i-RsYqGC3Ym9v8BXLBFn2LJX">
            Antalet personer som beviljats sjukersättning och aktivitetsersättning
            har minskat kraftigt under lång tid. De restriktiva bedömningarna
            gör att många långtidssjuka blir kvar i upprepade förlängningar
            av sjukpenning eller hänvisas till försörjningsstöd. Som Riksrevisionen
            visat i sin rapport RiR 2018:9 medför detta ofta negativa konsekvenser
            för individen, och regelverket ansågs inte tillräckligt anpassat
            för individen.
          </p>
          <p xml:id="i-GAvGtdqXyRquScyNwe7M2n">
            Under lång tid har personer med sjukersättning eller aktivitetsersättning
            dessutom halkat efter i ekonomisk standard i jämförelse med löneutvecklingen
            i Sverige. Myndig­heten för delaktighet illustrerar i en rapport
            från 2018 tydligt de ökade skillnaderna i ekonomisk standard mellan
            denna grupp och befolkningen i övrigt. Att leva under knappa ekonomiska
            förhållanden medför stora konsekvenser i en människas liv. Vid
            en kortare tidsperiod blir konsekvenserna mindre kännbara. Men
            för personer som under större delen av eller hela sitt vuxna liv
            står utanför arbetsmarknaden, för att de inte kan eller av olika
            skäl inte givits möjligheten att få ett lönearbete som passar
            deras förmåga, påverkas livsförutsättningarna kraftigt.
          </p>
          <p xml:id="i-59angCa7GSTdj8S4ozXUPR">
            Det finns därför anledning att genomföra reformer för en mer
            generös sjuk- och aktivitetsersättning med syftet att minska upprepade
            förlängningar av sjukskrivning samt att förbättra den ekonomiska
            situationen för personer med funktionsnedsättning och andra som
            är hänvisade till sjukersättning.
          </p>
          <p xml:id="i-TMH7Fn9AnwDfRPJ3B9PSAL">
            Vidare bör reglerna även kring sjukersättning göras mer flexibla
            och individ­anpassade, exempelvis så att det i realiteten blir
            möjligt att pröva på att arbeta utan att riskera att sjukersättningen
            dras in. I dagsläget ser regelverket olika ut beroende på om man
            beviljades sjukersättning före eller efter 1 juli 2008. Regelverket
            bör göras enhetligt och mer generöst i den delen.
          </p>
          <head xml:id="i-BGvXSmMQE3TGrcy8zAZjbr" type="h2">
            Avslutning
          </head>
          <p xml:id="i-J1eEGNbyz6ChPFnxquGfZi">
            Sverige behöver ett sjukförsäkringssystem som ger trygghet vid
            sjukdom, ekonomisk ersättning för den som inte kan arbeta och
            stöd på vägen tillbaka till friskhet och arbete. Det krävs för
            att vårt välfärdssamhälle ska vara långsiktigt hållbart.
          </p>
        </div>
        <div xml:id="i-SEkWUfNXncxVVrqbfPyZNT" type="motSignatures">
          <list xml:id="i-52p66eRvUdZMjee5EnuUao">
            <item xml:id="i-Tg41At5ruQkDA5VrDcXaCd">
              Mats Berglund (MP)
            </item>
            <item xml:id="i-SmzkfSECoecGpmhkbJNVd2">
              Anna Sibinska (MP)
            </item>
            <item xml:id="i-M2N7FDDC7Wdk2sSSiDyTdG">
              Camilla Hansén (MP)
            </item>
            <item xml:id="i-p2pdsMa2JMsPJAygtgJQd">
              Pernilla Stålhammar (MP)
            </item>
          </list>
        </div>
      </div>
    </body>
  </text>
</TEI>
