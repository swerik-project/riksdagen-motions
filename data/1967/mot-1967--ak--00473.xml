<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1967--ak--00473">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__473/mot_1967__ak__473-001.pdf"/>
      <fw xml:id="i-ULAos73c4f6YfGb59vxgQP">
        12 Motioner i Andra kammaren, nr 473 år 1967
      </fw>
      <div xml:id="i-WHSXWwYqnwCJurC64LqCpn" type="motHeader">
        <div xml:id="i-94uwDJmqe3SjprDdcas4Sr" type="motTitle"/>
        <div xml:id="i-XV1LT9Q6QCz5EcNAaAtkxr" type="motSubmissionInfo"/>
      </div>
      <div xml:id="i-8VZvRedBCvzjvuSFKVotYP" type="motBody">
        <div xml:id="i-5VBvU76HwKhQHoW9CP9atw">
          <p xml:id="i-PLjCkcEx5AuDLSZ7iC85ns">
            Nr 473
          </p>
          <p xml:id="i-JVgWSXAspxktVXAxEh73QV" type="titleString">
            Av fröken Wetterström och fröken Ljungberg, om identitetskort
          </p>
          <p xml:id="i-PLBNRUSzz33mPr6XnVuj4d">
            för befattningshavare som besöker åldringar m. fl. (Lika lydande
            med motion nr 377 i Första kammaren)
          </p>
          <p xml:id="i-DW9wtu4mSFxReuVFHCoewR">
            Statistiken utvisar att antalet brott ökat år från år, samtidigt
            som de grövre brotten tilltagit i oroväckande grad. Icke minst
            gäller detta brott mot åldringar. Under 1964 kom drygt 100 varav
            fem procent våldsbrott till rikspolisens kännedom. År 1965 registrerades
            drygt 120 åldringsbrott, varav ca tio procent var våldsbrott.
            Under de första tio månaderna år 1966 noterades ingen ökning av
            åldringsbrotten, men antalet anmälningar ökade dock påtagligt
            under årets två sista månader, vilket bl. a. torde bero på att
            rikspolisstyrelsen förmått de lokala polismyndigheterna att i
            ökad utsträck- ning självmant lämna in uppgifter till rikspolisstyrelsens
            registratur. De verkliga siffrorna avseende åldringsbrotten torde
            dock alltjämt vara betyd- ligt högre än de registrerade, beroende
            på att många gamla som utsätts för lindrigare former av t. ex.
            stöld och bedrägeri underlåter att göra polis- anmälan. Dessutom
            har säkerligen inte heller alla till de lokala polis- myndigheterna
            anmälda brotten kommit till rikspolisstyrelsens kännedom. Någon
            statistik för år 1966 föreligger ej ännu, men man vet, såsom fram-
            gått av det anförda, att åldringsbrotten tilltagit även under
            det sistlidna året. Man torde också kunna draga slutsatsen att
            antalet brottslingar inom denna kategori stigit mer än antalet
            brott, emedan alla kända ligor med förbrytelser mot de gamla som
            specialitet gripits och fängslats. Seriebrotten är till följd
            härav numera ovanliga. De separata brotten har tagit deras plats.
            Oaktat antalet registrerade åldringsbrott är relativt ringa i
            förhållande till det stora antalet åldringar i vårt land ter sig
            utvecklingen oroande. De människor som utsätts för dessa brott
            — utöver åldringar även i olika av- seenden handikappade — är
            i regel helt försvarslösa och därför i särskild grad i behov av
            samhällets skydd. Det synes ytterst angeläget att öka trygg- heten
            för dessa kategorier medborgare. Åtgärder i detta syfte har också
            under senaste tiden i viss mån vidtagits. Rikspolisstyrelsen har
            låtit distribuera en broschyr till alla pensionärer med råd om
            hur de skall skydda sig mot människor som kan misstänkas ha oärliga
            avsikter. I anslutning härtill sände socialstyrelsen den 28 juni
          </p>
          <pb facs="riksdagen-motions-pdf/data/1967/mot_1967__ak__473/mot_1967__ak__473-002.pdf"/>
          <fw xml:id="i-GGdjt4RH6Wh1T45wjpctV6">
            Motioner i Andra kammaren, nr 473 år 1967 13
          </fw>
          <p xml:id="i-U1W46HN94jhuhaNCYh7L9y">
            1966 en cirkulärskrivelse till alla länsstyrelser. I denna skrivelse
            meddelades att »Rikspolisstyrelsen har i en skrivelse till socialstyrelsen
            den 14 april 1966 framhållit att polisen vid spaningar och utredningar
            angående brott mot åldringar konstaterat, ati gärningsmännen vid
            besök hos gamla ofta vilseleder dessa genom att utge sig för representanter
            för någon social myn- dighet. De uppger t. ex. att de är från
            socialstyrelsen och har att kontrollera hur mycket kontanter de
            gamla har i bostaden, hur stora banktillgodoha- vanden de har
            m. m. Allt för att lura åldringarna att röja var de har sina pengar.
            Ofta faller åldringarna undan och blir till följd därav bestulna
            eller utsatta för bedrägeri. Polisen har därför i en broschyr
            riktad till ”alla pensionärer” uppmanat dessa att vara på sin
            vakt mot besökande främlingar. Pensionärerna skall alltid begära
            legitimation av främmande personer, som uppger sig repre- sentera
            en myndighet eller förening. Kan dessa inte legitimera sig, skall
            de gamla betrakta deras uppgifter som lögn. En förutsättning för
            att dylik legitimation skall kunna krävas är emellertid att personer
            i det allmännas tjänst kan förete en fullgod legitimationshandling.
            Legitimationshandlingar- na bör vara enhetligt utformade, skyddade
            mot förfalskning och försedda med vederbörandes fotografi samt
            innehålla erforderliga uppgifter.» Socialstyrelsens avsikt med
            cirkulärskrivelsen — vilket även direkt ut- talades — var att
            länsstyrelserna skulle vidtaga åtgärder för utfärdande av tjänstekort
            för de personer i kommunal tjänst som i sin tjänsteutövning bör
            kunna styrka sin identitet eller tjänsteställning. Framför allt
            gäller det dem som gör hembesök i tjänsten. Det har emellertid
            visat sig att tjänstekort eller annan särskild legiti- mation
            för ifrågavarande befattningshavare ingalunda hör till vanligheterna
            i landskommuner och mindre städer. Från kommunalt håll motiveras
            detta med att alla känner alla samt att en del tjänstemän eller
            aridra befattnings- havare har t. ex. körkort. Mot detta kan dock
            invändas att kommunerna genom sammanslagningar blivit allt större
            och att därigenom förutsättningarna minskar för den som har att
            emotse besök av kommunal befattningshavare att känna igen denne.
            Även om den av kommunen utsände i ett dylikt fall legitimerar
            sig med körkort, postens legitimation eller liknande allmängiltig
            handling utgör detta inte något som helst bevis för att vederbörande
            är anställd av kom- mun, då sådana legitimationer är var mans
            egendom som mycket lätt kan stjälas eller förfalskas. Det förefaller
            således synnerligen önskvärt att man som ett led i kampen mot
            brott mot åldringar och handikappade såsom förebyggande åtgärd
            inför krav på svårförfalskat tjänstekort för sådana befattningshavare
            i kommunal tjänst som har att i arbetet göra hembesök mer eller
            mindre regelbundet. Samma krav bör gälla även statligt anställda
            tjänstemän, som regelmäs- sigt bör kunna styrka sin identitet.
            De har visserligen i betydligt större ut-
          </p>
          <pb facs="riksdagen-motions-pdf/data/1967/mot_1967__ak__473/mot_1967__ak__473-003.pdf"/>
          <fw xml:id="i-HWgCKAMmb3riGbDA9Rf8Kp">
            14 Motioner i Andra kammaren, nr 473 år 1967
          </fw>
          <p xml:id="i-7BxbHM362SN13M2nJBYtZ2">
            sträckning sin tjänstekortsfråga löst än de kommunalt anställda.
            Det föreligger dock vissa brister också inom den statliga sektorn
            på detta om- råde, och varje brist i det avseendet är minst lika
            betänklig som på det kommunala planet. Det bör här understrykas
            att tjänstekort inte i sig själva kommer att ut- göra någon garanti,
            eftersom durkdrivna personer inte drar sig för att i brotts- ligt
            syfte göra efterapningar. En perfekt förfalskning skulle dock
            te sig be- svärlig emedan tillgången på förebilder inte skulle
            bli så stor som när det gäller allmänna legitimationshandlingar.
            Dessutom kan vid identitets- kontrollen vissa speciella rutiner
            följas, som lämplig myndighet centralt bör utarbeta. Eventuella
            stölder av tjänstekort måste leda till snabb spärr- ning och utredning.
            En huvudförutsättning för att ett införande av krav på tjänstekort
            för vissa befattningshavare skall ge önskade verkningar är, att
            de människor som skall skyddas ges en grundlig information och
            instruk- tion via lokala myndigheter. I syfte att uppnå standardisering
            och enhetlig rutin vore det lämpligt att utfärdande myndighet
            ålades att följa de anvisningar rikspolisstyrelsen ut- färdar.
            Dessa bör också följas i sådana fall där reguljära tjänstekort
            av olika skäl ej bör utfärdas utan ersättas av annan identifikationshandling
            av tillfällig natur. Under åberopande av det anförda hemställes,
            att riksdagen i skrivelse till Kungl. Maj:t måtte anhålla att
            Kungl. Maj:t måtte låta utreda frågan angående krav på tjänstekort
            för kommunala och statliga befattningshavare som i tjänsten besöker
            bl. a. åldringar och handikappade.
          </p>
          <p xml:id="i-JgzR4VXScC5Jbarha5UHXh" type="date">
            Stockholm den 25 januari 1967
          </p>
          <div xml:id="i-2jzew1nE25B1ukeLzq2m3B" type="signatureBlock">
            <list xml:id="i-7gErxCaoqSqkPaSN2qPTNU">
              <item xml:id="i-936GkyUDtd2hUcHPRGyrdZ" who="i-QJQMD7isQ7v6yQvCE9CMfC" type="signature">
                Karin Wetterström (h)
              </item>
              <item xml:id="i-K413jSKXQuk2MmwHZnnMCK" who="i-81PQrPhnDLAmM1hjWyXu84" type="signature">
                Blenda Ljungberg (h)
              </item>
            </list>
          </div>
        </div>
      </div>
    </body>
  </text>
</TEI>
