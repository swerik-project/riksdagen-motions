<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1967/mot_1967__ak__87/mot_1967__ak__87-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Nr 87—92 Motioner i Andra kammaren, nr 87 år 1967 1
          </p>
          <p>
            Nr 87
          </p>
          <p>
            Av herr Nilsson i Gävle m. fl, om tillskapande av ett allmänägt
          </p>
          <p>
            bostadsbyggnadsföretag. (Lika lydande med motion nr 64 i Första
            kammaren)
          </p>
          <p>
            Som byggherrar svarar de allmännyttiga och kooperativa bostadsföretagen
            för 60 procent av nybyggandet. Av de nybyggda bostäderna är över
            90 pro- cent statsbelånade. Men när det gäller själva produktionen
            av bostäder är det de privata byggföretagen som dominerar stort.
            De ombesörjer 80—385 procent av nyproduktionen, medan i huvudsak
            de fackliga produktions- företagen svarar för resten. Medan alltså
            staten huvudsakligen släpper till pengarna till bostadsbyg- gandet,
            så är det de privata byggmästarna som tar hem vinsten. Detta senare
            är i ännu större utsträckning fallet när det gäller byggmaterialindustrien,
            där staten äntligen fått ett första insteg genom köpet av Durox.
            Det finns anledning att noga uppmärksamma den utveckling som för
            när- varande är i gång inom den privata byggnadsindustrien. Det
            kännetecknande för denna har hittills varit och är fortfarande
            uppsplittringen på massan av små företagsenheter. Men på senaste
            tiden har förmärkts en snabb omsväng- ning mot större enheter
            genom fusioner och uppköp. Dels har flera bygg- mästare slagit
            sig ihop om olika byggprojekt och dels har stora byggföretag köpts
            upp av förvaltningsbolag, ägda av bankerna. Den slutsats man kan
            dra av detta är att storbankerna är i gång med en offensiv för
            att få större in- flytande över byggnadsindustrien, anande de
            vinster som där kan vinnas i samband med ett förväntat upphävande
            av hyresregleringen. Bankernas penningresurser har i samarbete
            med storbyggmästarna också i ökad utsträckning använts för att
            köpa upp stora markområden kring de tätorter där bostadsnöden
            är stor för att därmed tvinga kommunerna att överlåta en större
            byggnadskvot — särskilt den vinstgivande lyxvilleproduk- tionen
            — till det privata byggkapitalet. Bankerna strävar också medvetet
            efter att ta hand om den maskin- och transportapparat som betjänar
            bygg- nadsindustrien. Denna utveckling står i motsättning till
            en social bostadspolitik och prin- cipen om att det allmänna genom
            sin mark- och byggpolitik skall förhindra tomt- och hyresjobberi.
            I det industriella bostadsbyggande som det nu är nödvändigt att
            få i gång är det viktigt att få till stånd stora företagsenheter
            med totalprojektering Bihang till riksdagens protokoll 1967. 4
            saml. Nr 87—92
          </p>
          <pb facs="riksdagen-motions-pdf/data/1967/mot_1967__ak__87/mot_1967__ak__87-002.pdf"/>
          <p>
            2 Motioner i Andra kammaren, nr 87 år 1967
          </p>
          <p>
            och totalentreprenad och helst med tillgång till egen elementproduktion.
            Samhället, som ekonomiskt satsar så mycket i bostadsbyggandet,
            måste här gå 1 spetsen och inte överlåta initiativet till det
            privata vinstintresset. Dessa synpunkter låg bakom kravet från
            Byggnadsarbetareförbundets kongress 1964 om startandet av ett
            stort allmänägt byggföretag, som skulle kunna svara för en produktion
            av 10 000—15 000 bostäder per år och dess- utom ha tillgång till
            egen elementtillverkning. Med undantag av en kommunistisk motion
            i riksdagen samma år har den- na fråga inte förts vidare. Det
            tillsattes visserligen 1964 en utredning angå- ende byggnadsbranschens
            industrialisering, men direktiven för denna gick inte huvudsakligen
            ut på skapandet av ett statligt byggföretag. Det är en förutsättningslös
            utredning om möjligheterna till industrialisering i allmän- het.
            Utredningen har suttit i två år, och man vet inte hur långt den
            ytter- ligare kan dra ut på tiden. I kampen mot bostadsnöden och
            privatkapitalets snabbhet i fråga om att utnyttja denna för sina
            intressen kommer staten på efterkälken och förlorar dyrbar tid.
            Det borde vara uppenbart för alla hur mycket som står att vinna
            genom ett stort allmänägt byggföretag. Med utnyttjande av en förnuftig
            och planmässig mark- och stadsplane- politik skulle man kunna
            bygga och sanera i stora serier. Därmed skulle vinnas att man
            kunde centralisera arkitekt- och projek- teringsarbetet. Man skulle
            kunna få en gemensam upphandling. Man skulle bättre utnyttja och
            förbilliga den nu dyrbara transportapparaten. Man skulle få ett
            bättre utnyttjande av maskiner och arbetskraft och en jämnare
            syssel- sättning. Kapitalanskaffning och krediter skulle förenklas.
            Man skulle till båtnad för de bostadsbehövande få en snabbare
            produktion med industriella metoder och undanröjande av många
            byråkratiska hinder. I samarbete med den statliga och kommunala
            regionplaneringen och markanskaffningen skul- le man kunna sätta
            in produktionen på de ömmaste punkterna. En mycket viktig faktor
            i ett sådant allmänägt företag vore att det där kunde garanteras
            ett fackligt inflytande. Framgången för de existerande fackliga
            och kommunala produktionsföretagen visar vad som finns att vinna
            på detta. Att privatkapitalet kommer att opponera sig mot ett
            sådant projekt för- vånar inte. Det visade den uppståndelse som
            Byggnadsarbetareförbundets förslag väckte 1964. Men det är typiskt
            att man på de håll, där man oppone- rade sig mest, i och för sig
            inte är motståndare till storföretagsamhet, bara denna dirigeras
            av de privata storbankerna. Man accepterar ett storföretag som
            Skånska cementgjuteriet, dirigerat av Ernst Wehtje och Skandinaviska
            banken, men vänder sig mot att det allmänna med inflytande från
            de an- ställda skapar egna företag av liknande dimensioner. Storfinansens
            väl får inte gå före samhällets. Ett storföretag av det slag som
            vi här föreslår måste framför allt fylla
          </p>
          <pb facs="riksdagen-motions-pdf/data/1967/mot_1967__ak__87/mot_1967__ak__87-003.pdf"/>
          <p>
            Motioner i Andra kammaren, nr 87 år 1967 3
          </p>
          <p>
            en uppgift när det gäller de stora serierna och projekten. Man
            kan knappast tänka sig att det skulle ombesörja småbyggen. Det
            finns alltså plats även för andra och mindre företagsenheter.
            Det förhållandet att en byggindustrialiseringsutredning tillsatts
            kan inte få utgöra något hinder för att vidta samhälleliga åtgärder
            av den art som i det föregående förespråkats. Vi för därför ånyo
            fram frågan till riksdagens behandling, övertygade om ärendets
            brådskande natur och stora sociala vikt. Det som inträffat på
            bostads- och sysselsättningsområdet sedan kravet år 1964 restes
            på Byggnadsarbetareförbundets kongress om ett allmänägt bo- stadsbyggnadsföretag
            har ytterligare understrukit behovet av snabba initia- tiv och
            insatser från samhällets sida. Med stöd av det anförda föreslås
            riksdagen besluta, att i skrivelse till Kungl. Maj:t hemställa
            om åtgärder för skapandet av ett allmänägt bostadsbyggnadsföretag
            i enlig- het med vad i motionen anförts, uppbyggt på statligt
            huvud- delägarskap samt med den fackliga och bostadskooperativa
            rörelsen och kommunerna som delägare. Stockholm i januari 1967
          </p>
          <p>
            Henning Nilsson (k) Gustav Lorentzon (k) Gösta Andersson (k)
            Axel Jansson (k) C. H. Hermansson (k) Gunvor Ryding (k) Sven Hector
            (k) Erik Karlsson (k)
          </p>
        </div>
      </div>
    </body>
  </text>
</TEI>
