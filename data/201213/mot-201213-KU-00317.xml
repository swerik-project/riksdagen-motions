<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-KU-00317">
  <teiHeader>
    <fileDesc>
      <titleStmt>
        <title>Värna rätten till liv</title>
        <author corresp="i-4BTx6VbUNJDqLqfkYqjnsE">av Tuve Skånberg (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Värna rätten till liv</title>
          <idno type="rdwebb">H002K317</idno>
          <rs type="number">K317</rs>
          <orgName type="comitteeAbbreviation">KU</orgName>
          <ref type="dokument_url_text">http://data.riksdagen.se/dokument/H002K317/text</ref>
          <ref type="dokument_url_html">http://data.riksdagen.se/dokument/H002K317</ref>
          <ref type="dokumentstatus_url_xml">http://data.riksdagen.se/dokumentstatus/H002K317</ref>
          <ref type="doc">http://data.riksdagen.se/fil/2BD2678A-D3C0-4D45-826B-EC3EB4F409C4</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-4BTx6VbUNJDqLqfkYqjnsE</idno>
            <name>Tuve Skånberg</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XpzyZX5n6zFgDVMyu2vWTg" type="signed"/>
        <correspContext corresp="i-XpzyZX5n6zFgDVMyu2vWTg">
          <note type="signatory" corresp="i-4BTx6VbUNJDqLqfkYqjnsE"/>
        </correspContext>
        <correspAction xml:id="i-24peZRnHGanmCSGZBY3fdv" type="numbering">
          <date when="2012-10-05"/>
        </correspAction>
        <correspAction xml:id="i-GPjDb56N7qZnk386MDsVpb" type="submission">
          <date when="2012-10-04"/>
        </correspAction>
        <correspAction xml:id="i-GBj4zBAd4dWMb6PusevekT" type="transfer">
          <date when="2012-10-04"/>
        </correspAction>
        <correspAction xml:id="i-S2tBknPFCiycrNF3qxKqa7" type="assigned"/>
        <correspContext corresp="i-S2tBknPFCiycrNF3qxKqa7">
          <ref type="assignedTo">Konstitutionsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-fttDJrv6h9wgVqrnKztPC" type="motHeader"/>
      <div xml:id="i-XwmGcqLMkrdBj9JP5QZfhk" type="motBody">
        <div xml:id="i-Pd4cioYRjs4ivdF7odihMB" type="motProposal" subtype="förslag">
          <head xml:id="i-P3Y4dAisBq7WKuNqfM4bGp">
            Förslag till riksdagsbeslut
          </head>
          <list xml:id="i-8AjT3xCzCmSFrb4N8pajH" style="ol">
            <item xml:id="i-R8ojLBRsRJxd64pjgjtDQH">
              Riksdagen tillkännager för regeringen som sin mening vad som
              anförs i motionen om att rätten till liv bör stadfästas i Sveriges
              grundlag.
            </item>
            <item xml:id="i-R13DvuM6d7LH1NSA6BuZXe">
              Riksdagen tillkännager för regeringen som sin mening vad som
              anförs i motionen om att rätten till liv ska fortsätta att värnas
              i alla delar av den medicinska vården. 1
            </item>
          </list>
          <p xml:id="i-RqNctQdhtUShqJYWrcTbjo">
            1 Yrkande 2 hänvisat till SoU.
          </p>
        </div>
        <div xml:id="i-5uts1vbeCRgCHUfaorJAZd" type="motContent">
          <head xml:id="i-Fqb5NSyRrrnheJJHgraPDL" type="h1">
            Motivering
          </head>
          <p xml:id="i-Ne4im5rLd1Rd7uWAuVRYCQ">
            Kristdemokraternas människosyn grundar sig i den kristna värdegrunden.
            Människans värde är knutet till hennes existens, inte till olika
            stadier i hennes livscykel eller till hennes förmågor eller egenskaper
            (ur Kristdemokraternas principprogram). Människan är en person
            som till sin natur är rationell, förnuftig och moraliskt ansvarig.
            Hon bär på andliga värden och kan ta ansvar för sina handlingar.
            Den personalistiska människosynen tar hänsyn till att människan
            inte bara är en fysisk individ utan består av kropp, själ och
            ande. Därför hävdar vi den mänskliga personens unika och okränkbara
            värde, i sin materiella och andliga helhet. Människan är ett mål
            i sig. Ingen annan får äga henne eller på ett kränkande sätt använda
            henne som ett medel. Denna människosyn är utgångspunkt och grund
            för vårt politiska arbete för människovärdet.
          </p>
          <p xml:id="i-NdKb2UMmi4HkdtjKT3KEMp">
            Den kristna människosynen stadfäster människans rätt till liv.
            Rätten till liv är den mest grundläggande mänskliga rättigheten
            på vilken alla andra mänskliga rättigheter bygger. FN:s konvention
            om mänskliga rättigheter slår fast att var och en har rätt till
            liv, frihet och personlig säkerhet (FN:s konvention om mänskliga
            rättigheter artikel 3). Kristdemokraterna anser att denna grundläggande
            mänskliga rättighet bör ingå i Sveriges grundlag genom ett tillägg
            i 1 kap. 2 § regeringsformen: Den offentliga makten skall utövas
            med respekt för människolivets okränkbarhet, alla människors lika
            värde och för den enskilda människans frihet och värdighet. Frågan
            om hur samhället ser på rätten till liv är inte en isolerad enskild
            frågeställning. Den är fundamental för vårt sätt att bygga upp
            samhället. En värdeförankrad demokrati har ett ansvar att värna
            människolivets okränkbarhet allt ifrån dess tillblivelse till
            dödens inträde.
          </p>
          <p xml:id="i-GutBqKPSq5MCz6SWuENtRB">
            Vetenskapliga landvinningar och medicinsk teknologi har inneburit
            en revolution i fråga om mänskligt liv. Genom att vi idag kan
            bota och förebygga en mängd sjukdomar har medellivslängden i världen
            till följd av forskningen mer än fördubblats på 100 år. Med förfinade
            metoder har de medicinska kunskaperna trängt allt djupare in i
            livets biologi och kemi. Dessa framsteg är positiva för människan.
            Stora medicinska framsteg medför ett stort ansvar. Ju större möjligheter,
            desto större är behovet av en levande etisk diskussion om människolivet.
          </p>
          <p xml:id="i-QxgiLRF6n8F82FABQQU4RE">
            En återkommande diskussion är frågan om dödshjälp eller eutanasi.
            Som tidigare nämnts är det en grundläggande kristdemokratisk princip
            att människans värde inte kopplat till människans förmågor eller
            livscykel utan till hennes existens. Läkekonstens fader Hippokrates
            lade fast en etisk grundprincip för vården med orden ibland bota,
            ofta lindra, alltid trösta. Vårdens uppgift vid svåra sjukdomsfall
            och i livets slutskede ska vara att ända till slutet värna livet.
            I exempelvis Genèvedeklarationen (1948), fastslås att läkaren
            ska förpliktiga sig till den yttersta respekt för mänskligt liv
            alltifrån konceptionen till döden. Samhället är inne på en farlig
            väg om vi börjar bedöma vilket liv som är värt att upprätthålla
            och vilket liv som inte är det. Sjukvården ska alltid, utan undantag
            stå i livets tjänst. Det är en fråga om människosyn och värdighet.
          </p>
          <p xml:id="i-5xiZnN8zbg1Gbcdb36gma5">
            Livets okränkbarhet berör demokratins innersta kärna och är grunden
            för människovärde och solidaritet. Därför är också det ofödda
            barnets rätt till liv grundläggande. Internationella konventioner
            lyfter fram barnens rättigheter. I inledningen till FN:s barnkonvention
            lyfts fram att barnet på grund av sin fysiska och psykiska omognad
            behöver särskilt skydd och särskild omvårdnad innefattande lämpligt
            rättsligt skydd, såväl före som efter födseln. Artikel 6 i samma
            konventioner slår fast att alla barn har rätt till liv, överlevnad
            och utveckling. Rätten till liv ska vara den övergripande värdeorienteringen
            för allt samhällsarbete, också det medicinsk-etiska området.
          </p>
          <p xml:id="i-LZJaecEPyDQv5eoSvS68Mw">
            I Sverige är det tillåtet med abort till och med vecka 18. Därefter
            krävs Socialstyrelsens godkännande. Mellan 35 000 och 40 000 aborter
            utförs årligen i Sverige. Enligt Socialstyrelsens siffror för
            2009 utfördes 37 205 aborter i Sverige, 15 165 i Norge, 14 984
            i Danmark och 10 536 i Finland. I Danmark och Norge gäller fri
            abort fram till vecka 12 och i Finland måste kvinnan ansöka hos
            läkare om abort. Också när det gäller tonårsaborterna (flickor
            mellan 15 och 19 år) ligger Sverige i topp i Norden.
          </p>
          <p xml:id="i-8Hc7d4w1TLxs7EFUuhjs8a">
            Kristdemokraterna anser att både fostret och kvinnan är två skyddsvärda
            individer och att abort i graviditetens tidigaste fas inte ska
            vara kriminaliserad. En abort innebär alltid att ett liv släcks.
            Kristdemokraterna tror inte att en kriminalisering av tidiga aborter
            är en framkomlig väg för att lösa detta dilemma. Där aborter inte
            är tillåtna utförs de ändå många gånger med metoder som innebär
            en fara för kvinnans liv och hälsa. För Kristdemokraterna är målet
            ett samhälle där aborter inte efterfrågas. Samhället ska göra
            sitt yttersta för att skapa goda förutsättningar för föräldrar
            att välkomna ett nytt liv. Inga praktiska, ekonomiska eller sociala
            svårigheter ska utgöra hinder för att fullfölja en graviditet.
            Här är det abortförebyggande arbetet helt centralt. Ett exempel
            på en åtgärd för att förbättra de ekonomiska förutsättningarna
            för föräldrar är den höjning av grundnivån i föräldraförsäkringen
            som Kristdemokraterna drivit igenom. För föräldrar som saknar
            sjukpenninggrundande inkomst innebär det en höjning från 180 kronor
            till 225 kronor per dag från och med den 1 januari 2013.
          </p>
          <p xml:id="i-MnmyFqxCZ6vSsjKNwMn7Mk">
            De fundamentala människovärdesfrågorna måste besvaras av varje
            civiliserat samhälle. Och det svar som ges ger också en bild av
            det samhälle som svarar. Människovärdet och livets okränkbarhet
            kan aldrig tas för givet. Det behöver ständigt försvaras och aktualiseras.
            Sverige behöver en levande diskussion om människovärdesfrågor
            inom alla samhällssfärer. Därför bör regeringen överväga att grundlagsfästa
            livets okränkbarhet som ett grundläggande värde för det svenska
            samhället.
          </p>
        </div>
        <div xml:id="i-JHniEPBHXYvyg7ygDExyen" type="motSignatures">
          <list xml:id="i-VnsCG2Vo3f3UQaBNuWkk3L">
            <item xml:id="i-HsJfNJwq6ZcRiUgnqaCF2R">
              Tuve Skånberg (KD)
            </item>
          </list>
        </div>
      </div>
    </body>
  </text>
</TEI>
