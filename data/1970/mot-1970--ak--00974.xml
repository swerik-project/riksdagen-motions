<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1970--ak--00974">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__974/mot_1970__ak__974-001.pdf"/>
      <fw xml:id="i-XNuSApWpDAYXc8uJCBkiRa">
        Motion i Andra kammaren, nr 974 år 1970 15
      </fw>
      <div xml:id="i-UEwMmqkQG853Q34fZvrgM9" type="motHeader">
        <div xml:id="i-Kz3amDyB9U8KbFqxuxUTRh" type="motTitle"/>
        <div xml:id="i-TRpqd2fcT6BVwRVUGWSL8V" type="motSubmissionInfo"/>
      </div>
      <div xml:id="i-6VNfsvaHwmWWFVyxf7hdaZ" type="motBody">
        <div xml:id="i-NeC5x5LLPadgKsRazDUwtq">
          <p xml:id="i-2QZbmpwsus1nZ3MSYodR7a">
            Nr 974.
          </p>
          <p xml:id="i-FiWKdFEcdfRhkd1DQ3FNdC" type="titleString">
            Av herr Antonsson m. fl., om ökad muntlighet i förvaltningsför-
            farandet.
          </p>
          <p xml:id="i-6tCHspn3ymr3mE5Mjbmq4v">
            Förvaltningsförfarandet äger av ålder i princip rum i skriftlig
            form. Det ankommer på den enskilda parten att skriftligen formulera
            sina ansökning- ar, sina förklaringar och andra framställningar.
            Även det utredningsma- terial som genom beslutsmyndighetens försorg
            infordras genom hörande av andra myndigheter o. s. v. förebringas
            regelmässigt i skriftlig form. Endast i ett fåtal författningar
            finns regler om att enskild äger personligen före- träda inför
            myndigheten för att muntligen framlägga sina synpunkter eller
            att muntliga förhandlingar eljest skall förekomma i viss ordning.
            Förvalt- ningsförfarandet skiljer sig härigenom radikalt från
            den moderna dom- stolsprocessen, där man ur rättssäkerhetssynpunkt
            funnit nödvändigt att helt generellt övergå till ett förfarande
            som bygger på muntlighet och kon- centrerad handläggning. Enighet
            torde emellertid råda om att den skriftliga formen för förvalt-
            ningsförfarandet bör i princip bibehållas. Redan av praktiska
            skäl fram- står det som omöjligt att för handläggningen av den
            oerhörda och ständigt växande mängden förvaltningsärenden införa
            muntliga förhandlingar på sätt som utmärker rättegångsförfarandet.
            Det stora flertalet ärenden är inte heller av den art att en omläggning
            av den skriftliga handläggningsord- ningen är påkallad ur rättssäkerhetssynpunkt.
            Det finns emellertid starka skäl som talar för att möjligheterna
            till muntlig kontakt mellan enskilda och förvaltningsmyndigheter
            bör avsevärt förbättras i förhållande till nu rådande ordning.
            I allt större utsträckning förekommer att enskilda personer har
            att ansöka om rättsliga förmåner av ekonomiskt och annat slag
            eller att bevaka sina intressen då fråga upp- kommer att begränsa
            eller frånta dem beviljade förmåner. I andra fall kan det gälla
            ärenden där anspråk reses mot enskilda i form av förelägganden
            eller ingrepp i deras egendomsdisposition eller personliga förhållanden
            i övrigt. Många människor har i sådana sammanhang betydande svårigheter
            att skriftligen utforma sina synpunkter på ett adekvat sätt, de
            känner sig ofta osäkra om vad det är för omständigheter som är
            av betydelse och vad som egentligen förväntas av dem i fråga om
            uppgifter, utredning och argu- mentering. Genom muntliga förhandlingsformer
            skulle sådana oklarheter på ett enkelt sätt kunna undanröjas och
            den enskilde få större möjlighet att ge klara och utförliga besked
            än vad som följer av ett enbart skriftligt för-
          </p>
          <pb facs="riksdagen-motions-pdf/data/1970/mot_1970__ak__974/mot_1970__ak__974-002.pdf"/>
          <fw xml:id="i-SSZuyZC98TMt8ctuLNyCXj">
            16 Motion i Andra kammaren, nr 974 år 1970
          </fw>
          <p xml:id="i-DhZ6jwZzYHVsx4WuWBYdPF">
            farande. Det är sålunda uppenbart att en direkt förbindelse med
            myndig- heten i muntlig ordning i många fall skulle innebära betydande
            lättnad för den enskilde; hans synpunkter skulle också därigenom
            bättre komma till sin rätt och ett säkrare beslutsunderlag erhållas.
            Men också för myndig- hetens del och med hänsyn till intresset
            av materiellt riktiga beslut torde muntligt förfarande ej sällan
            medföra påtagliga fördelar. Därigenom kan de beslutande erhålla
            värdefull personkännedom, av betydelse särskilt i ärenden där
            den enskildes rent personliga egenskaper och förhållanden spelar
            en avgörande roll; de kan därigenom över huvud taget få säkrare
            kännedom om relevanta omständigheter och därmed också ökade möjlig-
            heter att effektivt leda utredningsarbetet och undvika onödig
            och utdragen skriftväxling. 5 Det muntliga förfarandet inom förvaltningen
            kan tydligen ske i olika former, huvudsakligen av två typer: dels
            informella personliga konfron- tationer med viss eller vissa tjänstemän
            i samband med att den enskilde inger en framställning eller senare
            under handläggningens gång, dels en strängt formbunden muntlig
            förhandling, närmast motsvarande förberedelse eller huvudförhandling
            i rättegång. Konfrontationer av den förra typen förekommer understundom
            över praktiskt taget hela förvaltningsområdet; de är emellertid
            beroende av den enskildes egen initiativförmåga och av ve- derbörande
            tjänstemäns beredvillighet. Allmänt sett synes kontakter av detta
            slag, för vinnande av de syften som förut angetts, förekomma i
            för- hållandevis ringa utsträckning. Förhandlingar av den senare
            typen kan, som förut framhållits, äga rum endast i fråga om några
            få ärendegrupper. Redan i samband med att reformarbetet på förfarandelagstiftningens
            om- råde inleddes genom beslut av 1942 års riksdag ifrågasattes
            från riksdagens sida om inte ökad muntlighet skulle vara av värde.
            I besvärssakkunnigas år 1964 avgivna betänkande har frågan också
            behandlats. De sakkunniga framhöll bl. a. att tillgång till muntlighet
            bör finnas, i den mån ett verkligt behov därav föreligger för
            att tillförlitlig utredning skall vinnas och om muntlighetsinslaget
            kan inpassas i handläggningen utan att denna blir alltför tungrodd
            och kostsam. Det skulle då regelmässigt bli fråga om informella
            handläggningsformer, därvid den enskilda parten kunde erhålla
            anvisning- ar rörande utredningsförfarandet och själv få lämna
            upplysningar och närmare utveckla sin talan; mycket kunde stå
            att vinna genom förnuftig användning av sådana informella muntliga
            kontakter. Enligt de sakkunniga förutsatte vissa befintliga instruktionsbestämmelser
            rätt för envar att få personligt företräde inför vederbörande
            tjänstemän, varför något särskilt stadgande därom inte ansågs
            påkallat. Däremot föreslog de sakkunniga vissa föreskrifter om
            formbundna muntliga förhandlingar, avsedda för ärenden av särskilt
            kvalificerat slag, t.ex. ärenden med mera invecklade saksammanhang
            eller där fråga var om betydande ingrepp i personlig frihet eller
            egendom.
          </p>
          <pb facs="riksdagen-motions-pdf/data/1970/mot_1970__ak__974/mot_1970__ak__974-003.pdf"/>
          <fw xml:id="i-EG89GNaMvi9NhZeQThEdi8">
            Motion i Andra kammaren, nr 974 år 1970 17
          </fw>
          <p xml:id="i-M8Z8J4rnDxj47Mha3RrdzG">
            I det år 1968 framlagda förslaget till förvaltningslag — som
            ej avser för- farandet hos förvaltningsdomstolar — har de sålunda
            föreslagna reglerna ansetts kunna undvaras. Som motivering anförs
            helt kort att bestämmel- serna saknar större intresse utanför
            domstolskretsen. Frågan om före- komsten av muntliga förhandlingsformer
            för förvaltningen i stort skulle därmed komma att avskrivas från
            det aktuella reformarbetet. De bedömningar av spörsmålet som sålunda
            skett synes emellertid inte tillgodose befogade reformkrav på
            området. Vad först angår frågan om in- formella muntliga kontakter
            torde osäkerhet råda om i vilken utsträckning det enligt gällande
            ordning föreligger rätt för den enskilde att påkalla per- sonligt
            företräde inför myndighet för meningsfull förhandling och diskus-
            sion av upptaget ärende; att tjänstemännen, om de är tillstädes
            på arbets- platsen, inte utan vidare kan vägra mottaga besök är
            en annan sak. Bland allmänheten torde man vara omedveten om att
            man skulle äga någon viss rätt härutinnan, vilket också är naturligt
            eftersom förvaltningsförfarandet till sin natur är skriftligt
            och allmänna regler om muntlighet saknas. Inte heller bland tjänstemännen
            torde man ha klart för sig vilka skyldigheter som egentligen föreligger
            när det gäller att tillmötesgå rättssökandes önske- mål om muntliga
            diskussioner eller att av eget initiativ uppta förhandlingar i
            sådan ordning. Det framstår som ett angeläget krav att rådande
            osäkerhet på området undanröjs. Positiva regler bör därför utfärdas
            i ämnet. Vad härefter angår frågan om formbundna muntliga förhandlingar
            i ären- den av särskilt invecklad och viktig beskaffenhet torde
            det ingalunda vara så, att denna fråga skulle vara av större intresse
            endast för förfarandet hos förvaltningsdomstolar eller hos besvärsinstanser
            över huvud taget. ären- den av sådan natur förekommer givetvis
            redan i första instans över hela förvaltningsområdet, vare sig
            ärendena sedan kan föras vidare till förvalt- ningsdomstolar eller
            till myndigheter av annan karaktär. Det är i hög grad angeläget
            att förfarandet i ärenden av angivet slag kan ske effektivt och
            säkert redan i första instans. Det vore uppenbarligen olyckligt
            om tillför- litlig utredning skulle kunna vinnas först hos förvaltningsdomstolar
            eller eljest i högre instans; den enskilde skall inte onödigtvis
            behöva vända sig till högre myndigheter för att kunna komma till
            sin rätt. Bestämmelser i ämnet — som också föreslagits av besvärssakkunniga
            — bör därför ut- färdas. Samhällsutvecklingen ställer helt allmänt
            ökade krav på öppenhet mellan de enskilda medborgarna och företrädare
            för det allmännas organ. Inte minst gäller detta i fråga om förvaltningsärendena,
            som på allt fler om- råden och på alltmer ingripande sätt berör
            enskildas rätt och intressen. Förfarandet i dessa ärenden präglas
            emellertid av en långt driven skrift- lighet, en ordning som har
            starka traditioner från förhållandena i ett äldre samhälle. Av
            skäl som ovan anförts är det ur rättsskyddssynpunkt av be- tydande
            vikt att utrymmet för muntlighetsinslag i detta förfarande ökas
          </p>
          <pb facs="riksdagen-motions-pdf/data/1970/mot_1970__ak__974/mot_1970__ak__974-004.pdf"/>
          <fw xml:id="i-UBEnKpkqt2uvqTjVMeCPNd">
            18 Motion i Andra kammaren, nr 974 år 1970
          </fw>
          <p xml:id="i-Cb3z2BtdA9Ebj48zmsfJU9">
            och att regler härom utfärdas. På grundval av det utredningsmaterial
            som redan föreligger i frågan torde förslag till bestämmelser
            kunna utarbetas och infogas i det förslag till lagstiftning om
            förvaltningsförfarandet som är under övervägande i justitiedepartementet.
            Under åberopande av det anförda får vi hemställa, att riksdagen
            måtte i skrivelse till Kungl. Maj:t anhålla att förslag till bestämmelser
            som möjliggör ökad muntlig- het i förvaltningsförfarandet utarbetas
            och föreläggs riks- dagen i samband med det förslag till lagstiftning
            i övrigt på området som torde vara under övervägande inom vederbö-
            rande departement.
          </p>
          <p xml:id="i-47nqrCpnzkdRXByC7dVMoe" type="date">
            Stockholm den 28 januari 1970
          </p>
          <div xml:id="i-F2cnd6ofXNjFjHsxartjxC" type="signatureBlock">
            <list xml:id="i-W1mMFNPAGcVWzoyyx6iFRN">
              <item xml:id="i-EoB1nuk9rkt9iPZfZhGSLe" who="i-9MFHjq6CgKrRzcV8mJqNJd" type="signature">
                Johannes Antonsson (cp)
              </item>
              <item xml:id="i-RX75USgEQoMFSBhy6HvcTz" who="i-PDvEfAmYAgGTBhkGvyY7F4" type="signature">
                Thorbjörn Fälldin (cp)
              </item>
              <item xml:id="i-WNnWaG17ApaFSqzLMq7vq" who="i-3R2qbKpVQbNv7BvXe7jvcr" type="signature">
                Anders Dahlgren (cp)
              </item>
            </list>
          </div>
          <p xml:id="i-SabDJL89HQB9W1t92sYHYZ">
            Tage Sundkvist (cp) Torsten Gustafsson (cp) i Stenkyrka
          </p>
          <p xml:id="i-FYwGPB2nrrzFEfhV4DXAq6">
            ESSELTE TRYCK, STHLM 70 014057
          </p>
        </div>
      </div>
    </body>
  </text>
</TEI>
