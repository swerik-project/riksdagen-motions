<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200102-UbU-00012">
  <teiHeader>
    <fileDesc>
      <titleStmt>
        <title>med anledning av prop. 2001/02:35 Fristående skolor</title>
        <author corresp="i-Q6uWG1k3pbJio9CebNs3Cz">av Sten Tolgfors (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2001/02:35 Fristående skolor</title>
          <idno type="rdwebb">GP02Ub12</idno>
          <rs type="number">Ub12</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GP02Ub12/text</ref>
          <ref type="dokument_url_html">http://data.riksdagen.se/dokument/GP02Ub12</ref>
          <ref type="dokumentstatus_url_xml">http://data.riksdagen.se/dokumentstatus/GP02Ub12</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-75QJ9z1hXpXcNoUSmDYf1Q" type="basedOn"/>
        <correspContext corresp="i-75QJ9z1hXpXcNoUSmDYf1Q">
          <ref>Proposition 2001/02:35</ref>
        </correspContext>
        <correspAction xml:id="i-5hwn4Ma7fPPX5hmyXAhvLm" type="signed"/>
        <correspContext corresp="i-5hwn4Ma7fPPX5hmyXAhvLm">
          <note type="signatory" corresp="i-Q6uWG1k3pbJio9CebNs3Cz"/>
        </correspContext>
        <correspAction xml:id="i-KA3PjJqJ24CN7vMxeMGyc1" type="referral">
          <date when="2001-11-13"/>
        </correspAction>
        <correspAction xml:id="i-TimBBqZREWWGVpSsPXPXSK" type="dismissal">
          <date when="2001-11-12"/>
        </correspAction>
        <correspAction xml:id="i-MVSb58UTwHrFUdiLu9Jn5K" type="committee_proposal">
          <date when="2001-11-08"/>
        </correspAction>
        <correspAction xml:id="i-PBRPA4LzVBkdGjSYhnrxoF" type="reviewing">
          <date when="2001-11-08"/>
        </correspAction>
        <correspAction xml:id="i-EDYmAeDPUCAimUJ28wDkpm" type="registration">
          <date when="2001-11-08"/>
        </correspAction>
        <correspAction xml:id="i-686WbNtAojzyry2bv8VUR5" type="submission">
          <date when="2001-11-07"/>
        </correspAction>
        <correspAction xml:id="i-QWXrzAuptTnPfLU2XKvMCs" type="assigned"/>
        <correspContext corresp="i-QWXrzAuptTnPfLU2XKvMCs">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200102/mot_200102_Ub_0012/mot_200102_Ub_0012-0001.pdf"/>
      <div xml:id="i-FbbSdC6vjA26PNcF9X1f4" type="motHeader">
        <div xml:id="i-TVdACNFybDudX3zzbj16d3" type="motTitle"/>
        <div xml:id="i-LGp2TMwmQK8tooC1A9PKip" type="motSubmissionInfo"/>
      </div>
      <div xml:id="i-XJuxLLK87sWfPDZ4fkYsCB" type="motBody">
        <div xml:id="i-5ZZrLVJHrGWurgYcMSQMXq">
          <p xml:id="i-HUZqWczuECNZdWchpDqrN7">
            2001/02 mnr: Ub12 pnr: m1895
          </p>
          <p xml:id="i-KRcRdc8MKqRWBzxhFW4TML">
            Motion till riksdagen 2001/02:Ub12
          </p>
          <p xml:id="i-EazApPiuU3Z3yHEHprLGu4">
            av Sten Tolgfors (m) med anledning av prop. 2001/02:35
          </p>
          <p xml:id="i-ELpxoYJ1DBzyGhiFF4ZQCz">
            Fristående skolor
          </p>
          <p xml:id="i-642pktRnhn5tzUKJus1xNg">
            Förslag till riksdagsbeslut
          </p>
          <p xml:id="i-XKfVq7fdznbMQ2JSZzKq5K">
            Riksdagen beslutar att avslå proposition 2001/02:35 Fristående
            skolor.
          </p>
          <p xml:id="i-MRZ5JXmJg9eCDcJtnaYrS">
            Motivering
          </p>
          <p xml:id="i-V67nkmfbMt42EtsJ3PKnzJ">
            Inte ett enda barn kommer att gå ur skolan med bättre kunskaper
            på grund av förslagen i regeringens proposition ”Fristående skolor”.
            Därför kan man undra varför den överhuvudtaget lagts på riksdagens
            bord. Regeringen vill göra allt annat än utbildningens kvalitet
            och resultat till en huvudfråga i skolpolitiken. Inte konstigt
            att en fjärdedel av alla barn går ur grundskolan utan fullständiga
            grundkunskaper när skolministern lägger kraften på att reglera
            skolans organisatoriska former och glömmer skolans kunskapsinnehåll.
            Propositionens förslag, som försämrar villkoren för de fria skolorna,
            har inte drivits fram av dem som arbetar i skolan, dem som driver
            friskolor, eller ens allmänheten. Förslagen stammar från regeringens
            behov av att styra bort debatten från att handla om skolans innehållsmässiga
            och resultatmässiga brister och i stället fokusera debatten på
            skolans huvudmän och organisation. Redan av dessa skäl bör propositionen
            avvisas.
          </p>
          <p xml:id="i-GteoyVeKUkG1ofgpmqZ6ss">
            Skolministern har fel utgångspunkt
          </p>
          <p xml:id="i-L3BXhjG6t5XkaE364wPQyp">
            Utgångspunkten i regeringens proposition är att kommunala skolor
            skall skyddas från konkurrens från friskolor. Dåliga kommunala
            skolor som eleverna väljer bort skall gynnas i alla fall. Men
            det är bra om en kommuns elever kan välja en bättre skola än den
            kommunala, där närhetsprincipen skulle placerat dem. Fler barn
            får därmed tillgång till god utbildning. Ingen skall tvingas gå
            i en sämre skola för att kommunala skolor skall skyddas från konkurrens.
          </p>
          <p xml:id="i-GSSkiTwv4qBZW1X3yoJMD9">
            [PA Lä
          </p>
          <p xml:id="i-3Zk2Bvv6UvjkAeiLSMz2SK">
            MOT. 2001/02
          </p>
          <pb facs="riksdagen-motions-pdf/data/200102/mot_200102_Ub_0012/mot_200102_Ub_0012-0002.pdf"/>
          <p xml:id="i-XdMhqYoJ7F1YMxRLmNU9K8">
            2001/02:Ub12
          </p>
          <p xml:id="i-C3g4xQaRwAjjHUuAMYkjGP">
            I propositionen står att friskolor inte skall få bidrag ”om skolans
            verksamhet vid en helhetsbedömning, varvid bl.a. skolans storlek
            och geografiska läge skall beaktas, skulle innebära påtagliga
            negativa följder för skolväsendet i den kommun där skolan är belägen...”
            Det innebär att om en friskola lokaliseras nära en kommunal skola,
            eller kan erbjuda så god undervisning att den kan locka till sig
            många elever, skall friskolan kunna stoppas. Det borde tvärtom
            vara så att goda skolor premieras. Konsekvensen av den föreslagna
            lagändringen är att regeringen gärna ser små och mindre lyckosamma
            friskolor långt från elevernas hemtrakter, men tänker förbjuda
            efterfrågade friskolor som finns där eleverna bor. Det har inget
            som helst egenvärde om skolans huvudman är kommunal eller fristående.
            Endast utbildningens kvalitet borde spela roll vid bedömningen
            av skolor. Varken elever, föräldrar eller lärare har intresse
            av att dåliga skolor skyddas från konkurrens från bättre skolor.
            Sannolikt finns det ett antal kommunala skolor som borde stängas,
            eller reformeras i grunden, eftersom kvaliteten brister. Om alla
            fick fritt välja skola så skulle elever och föräldrar avgöra vilka
            skolor som skulle finnas. Det skulle bli upp till varje skola
            att övertyga eleverna om sin kvalitet. Men skolministern vågar
            inte acceptera barnens och föräldrarnas val. Politiken och det
            kommunala systemets väl skall överordnas elevernas bästa.
          </p>
          <p xml:id="i-ToYno2QRxhcjaZgRd7UXZ3">
            Låt skolan bedöma vem som skall rekryteras
          </p>
          <p xml:id="i-QGMPuW52quV7zhFHpLFrw3">
            Ett problemen inom läraryrket är att kommunerna ofta är dåliga
            arbetsgivare. Detta förstärks av kommunernas monopolliknande situation
            som skolans arbetsgivare. Konkurrens mellan kommunala skolor och
            friskolor är viktigt för skolans lärare, som genom detta får alternativa
            arbetsgivare, möjlighet att starta egna verksamheter och förutsättningar
            att utveckla egna pedagogiska idéer. Lärare måste man kunna bli
            genom flera olika sorters utbildning och erfarenheter. Det skall
            vara lätt att komplettera andra akademiska utbildningar med pedagogisk
            påbyggnadsutbildning, innan inträdet i skolan. Genom att ”öppna”
            läraryrket öppnar vi för en utveckling av lärarrollen och därmed
            för förnyelse av skolan. Samtidigt kommer statusen på yrket att
            höjas när människor från t.ex. näringslivet gör entré. Varje skola
            borde själv få bestämma vilka krav som skall ställas på den som
            vill bli lärare. Det måste gälla alla skolor, men inte minst friskolor.
            Om alla lärare måste ha likadan utbildning hindrar det människor
            med erfarenheter från andra områden från att bli lärare och skolor
            från att finna
          </p>
          <p xml:id="i-DyQWXu5T6f6vQAJTm7KNnF">
            människor med erfarenheter som överensstämmer med den valda inriktningen.
          </p>
          <pb facs="riksdagen-motions-pdf/data/200102/mot_200102_Ub_0012/mot_200102_Ub_0012-0003.pdf"/>
          <p xml:id="i-W8nnRmseAZz89bcD14DCkt">
            Olika elevkostnader i landets kommuner
          </p>
          <p xml:id="i-Xtjo6VsVzf4Xy4iAPM2ep4">
            Kommunernas elevkostnader skiljer sig dramatiskt. Den genomsnittliga
            summan som landets kommuner satsade på en elev var 51.300 kronor
            1998. Den ena kommunen kan avsätta nästan dubbelt så mycket till
            skolan per elev som den andra kommunen. Till viss del — men bara
            till hälften — förklaras differensen av geografiska skillnader
            eller variationer i etnisk sammansättning i olika kommuner. Den
            andra hälften förklaras av godtycke, skillnader i politisk vilja
            och att kommunernas ekonomier är i varierande kondition. Det är
            alltså dramatiska skillnader i hur mycket landets föräldrar betalar
            för barnens skolgång. Det accepterar regeringen så länge skolan
            betalas via kommunalskatten, men om skolan betalas också via olika
            former av avgifter så accepterar regeringen det inte. Om regeringen
            ville åstadkomma verklig rättvisa för alla landets skolbarn, så
            skulle den acceptera moderaternas förslag om nationell skolpeng.
            I själva verket är nämligen skillnaderna i elevkostnad mellan
            landets kommuner ett viktigt skäl för staten att överta finansieringen
            av skolan. Det är inte acceptabelt att landets barn skall få så
            olika start i livet beroende på var de växer upp.
          </p>
          <p xml:id="i-QsMHR4zumbSkR8QUtTRjHQ">
            Kommunen är friskolans konkurrent
          </p>
          <p xml:id="i-RpkrKBzM7Bvsj3Abi2ReKK">
            Regeringen vill att kommunernas makt över friskolorna skall öka.
            Kommunerna har betydande inflytande över friskolornas finansiering.
            Kommunernas inflytande över friskolors etablering föreslås i propositionen
            öka. Regeringen vill att kommunerna skall följa upp och utvärdera
            friskolornas verksamhet. Det är en orimlig ståndpunkt. Kommunerna
            driver med friskolorna konkurrerande skolverksamhet och kan knappast
            anses vara opartiska bedömare. Alla landets skolor måste bedömas
            efter samma kriterier oavsett huvudman. Endast utbildningens kvalitet
            bör bedömas, oavsett vem som står bakom eller driver skolan. I
            dag betraktas ofta fristående skolor med andra och mer kritiska
            ögon än de kommunala skolorna. När missförhållanden upptäcks i
            en enskilt driven skola leder detta till kritik av själva möjligheten
            att starta och driva friskolor. Däremot klarar sig ofta dåliga
            kommunala skolor från kritisk granskning. När problem upptäcks
            i en kommunal skola leder det knappast heller till att krav på
            förbud mot kommunala skolor krävs. Den enda rimliga modellen är
            inrättande av ett nationellt institut för kvalitetsgranskning
            i skolan, som har till uppgift att granska alla skolor med samma
            ögon.
          </p>
          <p xml:id="i-5fyvPQtNhsPD7HLQZDSrEZ" type="date">
            Stockholm den 26 oktober 2001
          </p>
          <div xml:id="i-2nSDP4hQtZXJ3nqg6R43Zo" type="signatureBlock">
            <p who="i-Q6uWG1k3pbJio9CebNs3Cz" type="signature">
              Sten Tolgfors (m)
            </p>
          </div>
          <p xml:id="i-Lzzm4yAf3QdsMa6xLhUkTE">
            2001/02:Ub12
          </p>
        </div>
      </div>
    </body>
  </text>
</TEI>
