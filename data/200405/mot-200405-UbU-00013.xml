<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200405-UbU-00013">
  <teiHeader>
    <fileDesc>
      <titleStmt>
        <title>med anledning av prop. 2004/05:111 Förstärkning av studiestödet</title>
        <author corresp="i-Q6uWG1k3pbJio9CebNs3Cz">av Sten Tolgfors m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2004/05:111 Förstärkning av studiestödet</title>
          <idno type="rdwebb">GS02Ub13</idno>
          <rs type="number">Ub13</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GS02Ub13/text</ref>
          <ref type="dokument_url_html">http://data.riksdagen.se/dokument/GS02Ub13</ref>
          <ref type="dokumentstatus_url_xml">http://data.riksdagen.se/dokumentstatus/GS02Ub13</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Q6uWG1k3pbJio9CebNs3Cz</idno>
            <name>Sten Tolgfors</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-BTT4KmhANXmGX5MoaLfFg9</idno>
            <name>Margareta Pålsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-4Cqdpnmue4GNQh6HSQGRHK</idno>
            <name>Peter Danielsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Vuf2iovr2aWWgDThaeqMPN</idno>
            <name>Ewa Björling</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-Q6XV7cn1KAM2Vuyuo8Ah3r</idno>
            <name>Tomas Högström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-R9MuNkxgtjYredKHhh6ujV</idno>
            <name>Per Bill</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-H1B5Ypp1cWGXEdts9E95im" type="basedOn"/>
        <correspContext corresp="i-H1B5Ypp1cWGXEdts9E95im">
          <ref>Proposition 2004/05:111</ref>
        </correspContext>
        <correspAction xml:id="i-9z6ukyioJR8rkpdBwf9GuZ" type="signed"/>
        <correspContext corresp="i-9z6ukyioJR8rkpdBwf9GuZ">
          <note type="signatory" corresp="i-Q6uWG1k3pbJio9CebNs3Cz"/>
          <note type="signatory" corresp="i-BTT4KmhANXmGX5MoaLfFg9"/>
          <note type="signatory" corresp="i-4Cqdpnmue4GNQh6HSQGRHK"/>
          <note type="signatory" corresp="i-Vuf2iovr2aWWgDThaeqMPN"/>
          <note type="signatory" corresp="i-Q6XV7cn1KAM2Vuyuo8Ah3r"/>
          <note type="signatory" corresp="i-R9MuNkxgtjYredKHhh6ujV"/>
        </correspContext>
        <correspAction xml:id="i-4spGMNUFUg2w9asefrWYBv" type="referral">
          <date when="2005-04-21"/>
        </correspAction>
        <correspAction xml:id="i-AzXv2wwvbz4QeRXcD6qwTF" type="registration">
          <date when="2005-04-20"/>
        </correspAction>
        <correspAction xml:id="i-FcBLRCTppdbsfipkfZNnpx" type="dismissal">
          <date when="2005-04-20"/>
        </correspAction>
        <correspAction xml:id="i-7bcWyAkxgkVUohP4RznRH3" type="submission">
          <date when="2005-04-19"/>
        </correspAction>
        <correspAction xml:id="i-Q6E4jbBDv3gd3YuaATF3ga" type="assigned"/>
        <correspContext corresp="i-Q6E4jbBDv3gd3YuaATF3ga">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_Ub_13/mot_200405_Ub_13-0001.pdf"/>
      <div xml:id="i-T7CzV6VKYkJSNPoFdgogf3" type="motHeader">
        <div xml:id="i-NPTYEw36KBuNSdtuqR7dfT" type="motTitle"/>
        <div xml:id="i-7Eo1ZENog6kVbpvdESQsyX" type="motSubmissionInfo"/>
      </div>
      <div xml:id="i-52LvmunWgxnyLKVFB6mV79" type="motBody">
        <div xml:id="i-TZM1RKWzPmagMLhZmtkaUs">
          <p xml:id="i-6mGipvPqswu1huRDjJa961">
            2004/05 mnr: Ub13 pnr: m231
          </p>
          <p xml:id="i-2bXYsFP7xhsQuKmES9ScgY">
            Motion till riksdagen 2004/05:Ub13
          </p>
          <p xml:id="i-My2zJnCAtVNJ7AzcFSisvm">
            av Sten Tolgfors m.fl. (m) med anledning av prop. 2004/05:111
          </p>
          <p xml:id="i-7tSs2uGaPwjhHqEJGejTxU">
            Förstärkning av studiestödet
          </p>
          <p xml:id="i-FSNKsWapPfA4A9KAW5B9xq">
            1 Förslag till riksdagsbeslut
          </p>
          <p xml:id="i-VMoTqxjhmtMib9uzfV1BYk">
            1. Riksdagen avslår regeringens förslag till lag om ändring i
            3 kap. 3 $, 8 8, 9 8, 13 a 8 och 13 b 8 studiestödslagen (1999:1395).
            2. Riksdagen avslår regeringens förslag till ändringar i lagen
            (2002:624) om rekryteringsbidrag till vuxenstuderande. 3. Riksdagen
            avslår regeringens förslag till ändringar i lagen (1993:737) om
            bostadsbidrag. 4. Riksdagen avslår regeringens förslag till ändringar
            i lagen (1996:1030) om underhållsstöd. 5. Riksdagen avslår regeringens
            förslag till ändringar i lagen (1998:674) om inkomstgrundad ålderspension.
            6. Riksdagen avslår regeringens förslag till ändringar i lagen
            2001:761 om
          </p>
          <p xml:id="i-VWtTzY1w7NGYSVtGTRiQ5a">
            bostadstillägg till pensionärer. 7. Riksdagen tillkännager för
            regeringen som sin mening vad i motionen anförs om principer för
            ett reformerat studiemedelssystem.
          </p>
          <p xml:id="i-51tDzmE9Bn924zoAY7Urwq">
            2 Regeringens proposition
          </p>
          <p xml:id="i-UCSwzjUMWBeovp2bhsk3qN">
            Regeringen vill införa ett tilläggsbidrag i studiemedelssystemet
            och i rekryteringsbidraget till vuxenstuderande för studerande
            med barn. Tilläggsbidraget lämnas till studerande som uppbär studiemedel
            eller rekryteringsbidrag och som har vårdnad om barn, t.o.m. det
            kalenderhalvår barnet fyller 18 år. Bidraget lämnas som ett differentierat
            stöd beroende på antal barn med ett högre belopp för det första
            barnet. Regeringen föreslår även att den övre åldersgränsen för
            rätt till studiemedel och rekryteringsbidrag höjs från 50 till
            54 år samt att studerande som är 40 år eller äldre ges ökade möjligheter
            till undantag från de veckogränser som finns i studiemedelssystemet.
            Vidare föreslås att de nuvarande reglerna för rätt till svenskt
            studiestöd för studier utomlands ska anpassas till utvecklingen
            av EG- rättens bestämmelser och EG-domstolens praxis, samt att
            nuvarande regler avseende den studerandes utbildningsbakgrund
            behöver förtydligas så att det
          </p>
          <pb facs="riksdagen-motions-pdf/data/200405/mot_200405_Ub_13/mot_200405_Ub_13-0002.pdf"/>
          <p xml:id="i-TCQJ2TpdDJunZrt6MBEbMf">
            2004/05:Ub13
          </p>
          <p xml:id="i-TN914Uy8sXsePcgHdv6nA">
            framgår att utländsk utbildning ska jämställas med motsvarande
            svensk utbildning. Regeringen föreslår också att vissa äldre bestämmelser
            om återbetalning av studielån skall anpassas till EG-rätten i
            enlighet med rådande rättspraxis, samt att vissa mindre förändringar
            för att öka flexibiliteten i och mellan det nya återbetalningssystemet
            och de äldre systemen.
          </p>
          <p xml:id="i-WMRLTeXPrxXSqrCbDcto64">
            3 Moderata utgångspunkter
          </p>
          <p xml:id="i-JT7Z4oUJ5NfkDKzwKvG4ws">
            Det nya studiemedelssystemet som trädde i kraft i juli 2001 är
            inte ett nytt och reformerat system, utan snarare ytterligare
            ett antal lappar på ett i längden ohållbart system. Den helt avgörande
            svårigheten handlar framför allt om att få ett system vars delar
            hänger ihop. Det tydligaste exemplet på detta rör den roll som
            Centrala studiestödsnämnden (CSN) spelar. Många av de problem
            som finns har uppstått genom en rigid syn på studiefinansieringen,
            som ytterst har sin grund i CSN:s dubbla monopol som beslutande
            myndighet och som utbetalare. Vår uppfattning är att utbetalningarna
            av studiemedlen och myndighetsansvaret inte är oupplösligt förenade.
            Det finns flera möjligheter till konkurrens och alternativ som
            i dag inte tillvaratas. Utbildning är en investering för den enskilde.
            Studentens möjlighet att betala tillbaka lånen har hamnat vid
            sidan av fokus i debatten. Faktum är att det i realiteten inte
            finns en hållbarhet i det nuvarande systemet, särskilt vad gäller
            skuldsättningsproblematiken. I takt med att antalet studenter
            ökar kommer dessa problem att accentueras. Det finns anledning
            att i berörda delar studera det finska exemplet där staten agerar
            borgenär, vilket ger den enskilda studenten möjligheten att ta
            studielån i vilken finsk bank som helst. Moderata samlingspartiet
            har vid flera tillfällen anfört = att studiemedelssystemet bör
            uppfylla följande principer: För det första skall ett framtida
            studiefinansieringssystem vara ekonomiskt hållbart och överblickbart
            både för den enskilde studenten och för samhället. För det andra
            skall högre utbildning löna sig även ekonomiskt. Ett sätt att
            bidra till högre lönsamhet är att på olika sätt försöka minska
            studenternas skuldsättning. Bland annat vill vi helt ta bort fribeloppet
            och göra det möjligt för studenterna att arbeta utan att få minskade
            studiemedel. För det tredje skall systemet bidra till att motverka
            social snedrekrytering. Många vågar av olika skäl inte ta steget
            in i den akademiska världen. Det avgörande är att högre studier
            skall löna sig. Studier utomlands skall inte missgynnas. Det ger
            Sverige mer spetskunnande och nödvändiga internationella kontakter.
            För det fjärde skall skulderna betalas tillbaka. Både nuvarande
            system och föreslagna förändringar bidrar snarare till ökad skuldsättning
            och svårigheter för den enskilde att kunna betala tillbaka studielånet.
          </p>
          <pb facs="riksdagen-motions-pdf/data/200405/mot_200405_Ub_13/mot_200405_Ub_13-0003.pdf"/>
          <p xml:id="i-UUSrebhQ7zUNJc1Wv12SPo">
            För det femte skall systemen skilja på sådan finansiering som
            är relaterad till studierna och sådan som inte kan direkt hänföras
            till detta område, exempelvis vad avser bostad under studietiden.
            Sådana kostnader måste hanteras i särskild ordning. För det sjätte
            skall alla studenter kunna få såväl privatekonomisk rådgivning
            som information om vilken kvalitet olika utbildningar har innan
            de fattar ett av de viktigaste investeringsbesluten i sina liv.
            För det sjunde måste större mått av flexibilitet tillåtas så att
            även längre studier kan finansieras via studiemedel och de som
            så vill kan erbjudas studiemedel i mer än tio månader per år.
            För det åttonde vill vi konkurrensutsätta CSN genom att skapa
            möjligheter för de studenter som vill få sina studielån via sin
            bank eller annat låneinstitut. Erfarenheter av det finska systemet
            måste tas tillvara. För det nionde måste vikten av ett funktionellt
            studiesparande understrykas.
          </p>
          <p xml:id="i-Kx2dL1R1ABbZdFMn234Z5h">
            4 Propositionen är dåligt underbyggd
          </p>
          <p xml:id="i-Q1iuoJoW6TBL6WWZVqh2Bq">
            Regeringens förslag är dåligt underbyggda. De statistiska underlagen
            är osäkra och analysen är märkbart tunn. Statskontoret till exempel
            påpekar att det är tveksamt om regeringens förslag är tillräckligt
            väl underbyggda. Framför allt är kostnadskonsekvenserna osäkra,
            särskilt på längre sikt. Regeringen avsätter 450 miljoner kronor
            årligen för ett barntillägg till studerande med barn. Finansieringen
            baseras på att det blir cirka 97 000 studerande som kan få tilläggsbidrag,
            vilket enligt regeringen motsvarar cirka 60 000 årsstudieplatser.
            Regeringen tycks utgå från att detta förhållande skall bestå även
            efter att barntillägg införs. Dessutom bygger beräkningarna på
            ett bristfälligt statistiskt underlag, vilket regeringen själv
            påpekar i propositionen. Även kostnadskonsekvenserna av en generell
            höjning av åldersgränserna i studiemedelssystemet är svåra att
            förutsäga. Regeringen skriver själv i propositionen att kostnadsberäkningarna
            är osäkra, dels eftersom det statistiska underlaget är bristfälligt,
            dels eftersom de dynamiska effekterna av förslagen är svåra att
            förutse.
          </p>
          <p xml:id="i-UxkpqWDzSRDCxp1rFvV3R9">
            5 Studiemedel är till för studier
          </p>
          <p xml:id="i-CQJemXeqVNL3ptA2HZ3Pqu">
            Många föräldrar har av ekonomiska skäl svårt att studera. Det
            vill vi göra något åt. Men vi har vid flera tillfällen fört fram
            att studiemedelssystemet endast bör hantera kostnader som går
            att hänföra till studier. Barn är inte en kostnad hänförlig till
            studier. Moderaterna förordade i höstas därför ett riktat extra
            barnbidrag för att förbättra för studerande föräldrar. Mer om
            våra förslag nedan.
          </p>
          <p xml:id="i-6ZxMQnNXRfQ5nFjJpEYGNJ">
            2004/05:Ub13
          </p>
          <pb facs="riksdagen-motions-pdf/data/200405/mot_200405_Ub_13/mot_200405_Ub_13-0004.pdf"/>
          <p xml:id="i-KH2cSvpaJwJWokicZb8Nd4">
            2004/05:Ub13
          </p>
          <p xml:id="i-89gXZrYLhi8ifoYn3ZAMtt">
            6 Återbetalningsprincipen är viktig
          </p>
          <p xml:id="i-Ct1tvtUSCKC7tnqUxpnqka">
            Det moderna samhället ställer krav på kompetensutveckling under
            hela livet. Därför bör det vara möjligt att bredda sin kompetens
            och byta karriär i vuxen ålder inte minst eftersom det, på grund
            av demografin, är angeläget att människor jobbar längre upp i
            åldrarna. Vi moderater tycker att det är rimligt att man får utbilda
            sig längre upp i åldrarna, så länge man kan återbetala sina lån.
            För oss är återbetalningsprincipen central. Utbildning är en investering
            i framtiden för både den enskilde studenten och samhället. Redan
            i dag är det möjligt att bli beviljad studiemedlens bidragsdel
            för studier till och med 55 års ålder om utbildningen sker inom
            ett område där det råder brist på arbetskraft. Det finns flera
            problem med regeringens förslag till förändrade regler för studiestöd
            för äldre studerande. För det första verkar regeringens förslag
            nästan godtyckligt tagna ur luften. Det finns ingen analys kring
            varför den generella studiemedelsåldern skall höjas till just
            54 år, istället för någon annan ålder. I propositionen skriver
            regeringen endast att resurserna som avsatts inte räcker till
            en 55-årsgräns. Beräkningarna som bedömningen förhoppningsvis
            grundar sig på lyser med sin frånvaro i propositionen. För det
            andra saknas ordentligt beräkningsunderlag och analys av hur förslagen
            påverkar den enskildes återbetalningsmöjligheter och därmed indirekt
            statens kostnader för studiemedelssystemet. Generellt gäller att
            ju färre år en person kan arbeta för att dra nytta av sin nya
            utbildning, desto svårare blir det att hinna betala av lånen.
            Men även här finns olika situationer. För en del studenter är
            det fråga om att på relativt kort tid komplettera och avsluta
            en tidigare utbildning och därmed ha möjlighet att klara återbetalning
            av lånen. Som tidigare nämnts gör bristfälligt statistikunderlag
            det mycket svårt att bedöma reformens framtida kostnader för staten.
            Det saknas också resonemang i propositionen om de olika vägar
            som finns att finansiera studier och insikt om att statliga lån
            för heltidsstudier inte är den enda finansieringsformen för studier.
            En del vill arbeta och studera, men dagens regler för fribelopp
            hindrar detta. En del av de äldre studerande som vi här talar
            om använder sparade pengar, andra väljer att studera på deltid
            eller vid sidan av sitt arbete. Ytterligare andra har amorterat
            på sina huslån och har där ett ekonomiskt utrymme för studier.
            Propositionen brister genom att den inte alls resonerar kring
            detta och hur studiemedelssystemet måste kunna kombineras med
            olika finansieringsmöjligheter. Det är inte bara de direkta kostnaderna
            för staten i form av bidragsutbetalning, eventuell avskrivningskostnad
            med mera som är problemet. Även de indirekta samhällsekonomiska
            kostnaderna av att människor lämnar sina jobb för att studera
            är svåra att förutse.
          </p>
          <pb facs="riksdagen-motions-pdf/data/200405/mot_200405_Ub_13/mot_200405_Ub_13-0005.pdf"/>
          <p xml:id="i-35QrkCpot6uKcLXTtjQQ2D">
            7 Moderata förslag
          </p>
          <p xml:id="i-6qqZ4dtdseguejhWUKdbdC">
            Moderaterna har tidigare föreslagit ett extra barnbidrag om 950
            kronor per barn och månad till studerande med barn, samt till
            ensamstående föräldrar. I förslaget ingick att en förälder som
            är både studerande och ensamstående skulle komma ifråga för båda
            dessa tillägg. Som bekant arbetar Moderaterna med att förnya socialförsäkringssystemet.
            Vi avser att senast hösten 2005 återkomma med preciseringar av
            förslagen i berörd del. Vi moderater föreslår att fribeloppet,
            som hindrar studenter från att arbeta, skall tas bort. Reglerna
            i studiemedelssystemet skall vara lika för alla — ingen grupp
            skall på mer eller mindre godtyckliga grunder kunna få en högre
            bidragsnivå. Därför har vi tidigare avvisat dagens rekryteringsbidrag.
            Studera skall man göra för att utveckla sina kunskaper, för att
            få arbete och för att lyckas på arbetsmarknaden, inte för att
            få bidrag. Vi moderater föreslår dessutom en skattereform som
            gör det mer attraktivt att utbilda sig och arbeta.
          </p>
          <p xml:id="i-4gwsTxp7E4f5uerWVuWfaF" type="date">
            Stockholm den 19 april 2005
          </p>
          <div xml:id="i-PqnvcdSjtS3nSLMcLKYnhx" type="signatureBlock">
            <list xml:id="i-GB8B4TqMJhY8mKcywTaKT1">
              <item xml:id="i-9BcdfEfbw1x6NVA3kKBmrp" who="i-Q6uWG1k3pbJio9CebNs3Cz" type="signature">
                Sten Tolgfors (m)
              </item>
            </list>
          </div>
          <p xml:id="i-6nrRSFRNcxReayFRPJEWJz">
            Margareta Pålsson (m) Peter Danielsson (m) Ewa Björling (m) Tomas
            Högström (m) Per Bill (m)
          </p>
          <p xml:id="i-8j88BbqAeWbpkDGeNVAjGX">
            2004/05:Ub13
          </p>
        </div>
      </div>
    </body>
  </text>
</TEI>
