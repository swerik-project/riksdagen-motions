<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_MJ_0212/mot_199899_MJ_0212-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ212 MJ212
          </p>
          <p>
            Motion till riksdagen
          </p>
          <p>
            1998/99:MJ212
          </p>
          <p>
            av Owe Hellberg och Maggi Mikaelsson (v) Mobila slakterier för
            fjäderfä
          </p>
          <p>
            Under senare år har det skett en omfattande specialisering av
            fågelslakterier ör enbart kyckling och en lokalisering till enbart
            södra Sverige. Detta innebär stora problem för äggproducenter
            främst i norra Sverige att överhuvudtaget få sina höns slaktade.
            Norr om Gästrikland sker ingen hämtning av slakthöns av t.ex.
            Kronfågel, om det inte innebär att minst 6 000 slakthöns kan levereras
            samtidigt. Den enskilde hönseriägaren har stora svårigheter att
            genomföra utslaktningen på egen hand. Övergången till rigående
            höns, för en mer djurvänlig hantering, gör att besättningarna
            blir mindre och detta gör det ännu svårare att leva upp till leveranskraven
            för mängden slakthöns. Alternativet är avlivning genom Anticimex
            och vidaretransport till särskilda destruktionsanläggningar som
            finns på ett fåtal platser. Detta är ett slöseri med en möjlig
            förädlingsprodukt,det bidrar till onödiga transporter och innebär
            en oetisk behandling av den hönsbesättning som skall avlivas.
            Även på Gotland finns det problem på grund av regelsystemet och
            avsaknaden av en alternativ slakthantering. På Gotland finns en
            betydande produktion av salmonellafria kläckningsägg för slaktkyckling.
            Dessa ägg exporteras till Danmark, men även Tyskland, Holland
            och Österrike står i kö för import. Slakten av ”broilermammorna”
            kan ske i Skara, men lagstift- ningen förbjuder transport av levande
            fågel i mer än 11 timmar, vilket förhindrar en sådan transport
            från Gotland till Skara. Alternativet är att till betydande kostnad,
            själv avliva ”broilermammorna” och mala ner kropparna till minkfoder,
            en avsevärd försämring av lönsamheten. Ett sätt att förbättra
            lönsamheten för hönserierna i Norrland och på Öland och Gotland,
            vore att tillåta mobila slakterier som kan slakta direkt på gården
            eller i anslutning till varje producent. De slaktade hönsen skulle
            sedan transporteras till ett kokeri för vidareförädling av köttet.
            Dessa slakterier innebär många fördelar: + transporten av levande
            djur minimeras e bättre möjligheter för producenter över hela
            landet att få sina djur slaktade e mindre miljöpåverkan då avlivade
            djur ej behöver destrueras/deponeras » eventuella smittade djur
            behöver inte transporteras utanför skydds- området
          </p>
          <pb facs="riksdagen-motions-pdf/data/199899/mot_199899_MJ_0212/mot_199899_MJ_0212-0002.pdf"/>
          <p>
            Livsmedelsverket har ställt sig positivt till att ta hand om
            ett fullvärdigt livsmedel istället för att deponera det på soptippar.Detta
            är med största sannolikhet även en EU-fråga. Sverige har redan
            ett godkännande när det gäller mobila renslakterier. Detta borde
            även gälla mobila slakterier för fjäderfä. Frågan bör behandlas
            skyndsamt, vilket bör ges regeringen till känna. En satsning på
            ett mobilt slakteri för höns är en kostsam investering, som borde
            rymmas inom det nationella programmet till stöd för förädling
            och avsättning av jordbruksprodukter och där stödet hämtas ur
            EU:s jordbruks- ond. Tyvärr finns inte höns uppräknade inom sektorn
            fågelkött, för vilket stöd till investeringar för slakt kan utgå.
            I dag gäller det bara kyckling, kalkon, gås och anka. Detta borde
            ändras och tas med i programbeskriv- ningen för det nationella
            stödet för förädling och avsättning av jordbruks- produkter, som
            ska gälla för programperioden år 2000 till 2005. Detta bör ges
            regeringen till känna.
          </p>
          <p>
            Hemställan
          </p>
          <p>
            Med hänvisning till det anförda hemställs 1. — att riksdagen
            som sin mening ger regeringen till känna vad i motionen anförts
            om mobila slakterier för fjäderfä, 2. att riksdagen som sin mening
            ger regeringen till känna vad i motionen anförts om det nationella
            programmet till stöd för förädling och avsättning av jordbruksprodukter.
          </p>
          <p>
            Stockholm den 21 oktober 1998
          </p>
          <p>
            Owe Hellberg (v) Maggi Mikaelsson (v)
          </p>
          <p>
            Elanders Gotab, Stockholm 2025
          </p>
          <p>
            Mot. 1998/99MJ212
          </p>
          <p>
            15
          </p>
        </div>
      </div>
    </body>
  </text>
</TEI>
