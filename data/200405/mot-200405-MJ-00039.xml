<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200405/mot_200405_MJ_39/mot_200405_MJ_39-0001.pdf"/>
      <pb facs="riksdagen-motions-pdf/data/200405/mot_200405_MJ_39/mot_200405_MJ_39-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2004/05 mnr: MJ39 pnr: m1654
          </p>
          <p>
            Motion till riksdagen 2004/05:MJ39
          </p>
          <p>
            av Krister Hammarbergh (m) med anledning av prop. 2004/05:150
          </p>
          <p>
            Svenska miljömål — ett gemensamt uppdrag
          </p>
          <p>
            Förslag till riksdagsbeslut
          </p>
          <p>
            1. Riksdagen beslutar i enlighet med vad i motionen anförs att
            förbud mot blyammunition inte införs innan godtagbar ersättningsammunition
            finns tillgänglig. 2. Riksdagen beslutar att delmål 1 under Ett
            rikt odlingslandskap skall lyda ”Senast år 2010 skall bevaransvärda
            ängs- och betesmarker skötas”. 3. Riksdagen tillkännager för regeringen
            som sin mening vad i motionen anförs om lantbrukets ekonomibyggnader.
            4. Riksdagen tillkännager för regeringen som sin mening vad i
            motionen anförs om ägardirektiv till statligt ägda bolag.
          </p>
          <p>
            Motivering
          </p>
          <p>
            Propositionen om miljömål är en utvärdering och uppföljning av
            nu gällande miljömål. Den tar upp förslag till förändringar, men
            även nu gällande mål tas upp till behandling även om de inte föreslås
            ändrade. Jag tar här upp några av de mest flagranta förslagen
            som finns i propositionen.
          </p>
          <p>
            Giftfri miljö
          </p>
          <p>
            Under Giftfri miljö finns ett delmål om att bly skall vara utfasat
            senast 2010. En specialfråga härvidlag är frågan om blyammunition
            där regeringens ambition är att den skall förbjudas avsevärt före
            denna tidpunkt. Detta vore i sig inget problem om det vore så
            att det fanns likvärdig ammunition att tillgå. Nu är detta inte
            fallet, vare sig för hagel eller kula.
          </p>
          <pb facs="riksdagen-motions-pdf/data/200405/mot_200405_MJ_39/mot_200405_MJ_39-0002.pdf"/>
          <p>
            2004/05:MJ39
          </p>
          <p>
            Ett viktigt skäl är att jakt med kulor av annat material orsakar
            villebrådet onödigt lidande. Ett annat skäl är att ammunition
            som hamnar i träd förr eller senare kommer att påverka träindustrins
            möjligheter att ta till vara virket på bästa sätt. Risken för
            att ammunition hamnar i träd ökar om bly ersätts med t.ex. stål.
            Därtill kommer stål till skillnad mot bly att skada sågklingor
            och andra bearbetningsredskap. Riksdagen bör därför besluta att
            blyammunition får användas till dess fullgod ersättning för denna
            finns tillgänglig.
          </p>
          <p>
            Ett rikt odlingslandskap Delmål 1 om skötsel av ängs- och betesmarker
          </p>
          <p>
            I delmål ett föreslås dels att alla nuvarande ängs- och naturbetesmarker
            skall bevaras, dels att de skall öka med femtusen respektive trettontusen
            hektar på en femårsperiod. Ingen del av målet är realistiskt.
            Ängs- och naturbetesmarker är mycket artrika och utgör biotoper
            för sällsynta och hotade arter. De kräver emellertid kontinuerlig
            skötsel. I annat fall återgår de till sin ursprungliga vegetation
            vilken nästan alltid är skog. Alla ängar eller betesmarker har
            däremot inte samma biologiska kvaliteter. Ängar och naturbeten
            är i dag inte produktiva marker som ger sin ägare eller brukare
            något ekonomiskt utbyte av produktion. Därför krävs offentliga
            medel för att bekosta skötseln. Enligt min mening måste ett urval
            göras där det är kvaliteten på marken som får bli avgörande för
            om den skall vara bidragsberättigad. Ett mål om att bevara samtliga
            nuvarande marker ger därför fel signaler. At sätta upp ett hektarmål
            för nyetableringar utan att relatera detta till kvaliteten är
            felaktigt. Delmålet bör därför i stället ha följande lydelse:
            Senast år 2010 skall bevaransvärda ängs- och betesmarker skötas.
          </p>
          <p>
            Delmål 6 om värdefulla ekonomibyggnader
          </p>
          <p>
            Regeringen funderar över om ett nytt delmål för lantbrukets ekonomibyggnader
            utgående från en helhetssyn på landsbygden skall tas fram till
            nästa utvärdering. Jag anser att det redan i dag finns tillräckliga
            möjligheter att ta till vara värdefulla ekonomibyggnader. Det
            bör liksom i dag vara kommunerna som utifrån redan existerande
            skyddsmöjligheter skall avgöra omfattningen.
          </p>
          <pb facs="riksdagen-motions-pdf/data/200405/mot_200405_MJ_39/mot_200405_MJ_39-0003.pdf"/>
          <p>
            Strategier för att uppnå miljökvalitetsmålen
          </p>
          <p>
            En av de strategier som aviseras är att regeringen avser använda
            statliga bolag för att uppnå sina miljöambitioner. Bolagen verkar
            på en konkurrensutsatt marknad. Det är orimligt att de skall belastas
            med extra krav utöver vad som är marknadsmässigt motiverat. I
            detta begrepp kan mycket väl miljöåtgärder som certifiering av
            skog inrymmas. Marknaden är mycket känslig för miljöskadligt beteende.
            Däremot mer än antyds att det är krav därutöver som statliga bolag
            skall åläggas. Det betyder också att krav skall ställas som går
            utöver riksdagens beslut. På så sätt ställer sig regeringen över
            lagen. Det ger fel signaler till Sveriges befolkning och till
            svenska företag. Därtill riskerar de = statliga företagen hamna
            i en sämre konkurrenssituation. För att överleva kan ägartillskott
            komma att behövas. I detta fall är det i klartext skattemedel
            som skall pumpas in i statliga bolag. Bolagens värde riskeras.
            På så sätt minskar statens tillgångar. De bolag som verkar på
            en konkurrensutsatt marknad bör inte få några tilläggsdirektiv
            som försämrar deras konkurrensläge. Det finns även andra nackdelar.
            Så kan t.ex. stora reservatsbildningar av Sveaskog få stora negativa
            konsekvenser för skogsnäringen i norra Sverige. Sveaskog har huvuddelen
            av skogsinnehavet där och eftersom de är den dominerande virkesleverantören
            i området.
          </p>
          <p>
            Stockholm den 15 juni 2005
          </p>
          <p>
            Krister Hammarbergh (m)
          </p>
          <p>
            2004/05:MJ39
          </p>
        </div>
      </div>
    </body>
  </text>
</TEI>
