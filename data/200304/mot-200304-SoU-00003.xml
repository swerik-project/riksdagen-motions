<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200304-SoU-00003">
  <teiHeader>
    <fileDesc>
      <titleStmt>
        <title>med anledning av prop. 2003/04:30 Ny smittskyddslag m.m.</title>
        <author corresp="i-Dh86x4tP3poRsuGn2pQFUn">av Cristina Husmark Pehrsson m.fl. (m)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2003/04:30 Ny smittskyddslag m.m.</title>
          <idno type="rdwebb">GR02So3</idno>
          <rs type="number">So3</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GR02So3/text</ref>
          <ref type="dokument_url_html">http://data.riksdagen.se/dokument/GR02So3</ref>
          <ref type="dokumentstatus_url_xml">http://data.riksdagen.se/dokumentstatus/GR02So3</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Dh86x4tP3poRsuGn2pQFUn</idno>
            <name>Cristina Husmark Pehrsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-6Lf4ZWSEWXurZm4mkDAE7B</idno>
            <name>Carl-Axel Johansson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-GuqTA1ryPxMT4VhaTEcYK3</idno>
            <name>Anne Marie Brodén</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JSSYZnWrKjtbfWDmu1qLSb</idno>
            <name>Magdalena Andersson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TGAeNgQV9rZoovTn5C8JAd</idno>
            <name>Lena Adelsohn Liljeroth</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RCNVVc6jFAU8YPdr6sW8jH</idno>
            <name>Stefan Hagfeldt</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-VMs5GS9SHV81cz4J13BMdu"/>
        <correspContext corresp="i-VMs5GS9SHV81cz4J13BMdu">
          <ref>Proposition 2003/04:30</ref>
        </correspContext>
        <correspAction xml:id="i-GBKvdbVFPtE15Mhifij57w" type="signed"/>
        <correspContext corresp="i-GBKvdbVFPtE15Mhifij57w">
          <note type="signatory" corresp="i-Dh86x4tP3poRsuGn2pQFUn"/>
          <note type="signatory" corresp="i-6Lf4ZWSEWXurZm4mkDAE7B"/>
          <note type="signatory" corresp="i-GuqTA1ryPxMT4VhaTEcYK3"/>
          <note type="signatory" corresp="i-JSSYZnWrKjtbfWDmu1qLSb"/>
          <note type="signatory" corresp="i-TGAeNgQV9rZoovTn5C8JAd"/>
          <note type="signatory" corresp="i-RCNVVc6jFAU8YPdr6sW8jH"/>
        </correspContext>
        <correspAction type="referral" xml:id="i-BkKfWvJfH99zKgo12y5Y88">
          <date when="2003-12-02"/>
        </correspAction>
        <correspAction type="dismissal" xml:id="i-JntZ6Sus9aafDy2dHh6Bcd">
          <date when="2003-12-01"/>
        </correspAction>
        <correspAction type="submission" xml:id="i-8z9yZ9CRW1dND9c1Y36fpQ">
          <date when="2003-10-28"/>
        </correspAction>
        <correspAction type="assigned" xml:id="i-R3KMFjhzQkKr5h4A6R9tjZ"/>
        <correspContext corresp="i-R3KMFjhzQkKr5h4A6R9tjZ">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_So_0003/mot_200304_So_0003-0001.pdf"/>
      <div type="motHeader" xml:id="i-HmRFf24xJ1NDwTWCurgca4">
        <div type="motTitle" xml:id="i-RrzUbJAut2yDRnkWp7xMCy"/>
        <div type="motSubmissionInfo" xml:id="i-4ox6db6rmvRTvN2P7Toi3a"/>
      </div>
      <div type="motBody" xml:id="i-2c2H1Po9NdZ9bGE8xzfWLU">
        <div xml:id="i-4awV5Q9CX8SQK4bisi6Tds">
          <p xml:id="i-S3cRuArpKKcHuciRYeBYgn">
            2003/04 mnr: So3 pnr: m217
          </p>
          <p xml:id="i-4nZnKyFWhVQLyzcDH6moh3">
            Motion till riksdagen 2003/04:S03
          </p>
          <p xml:id="i-6iYRzDYY2PH9sYtoW7RbzY">
            av Cristina Husmark Pehrsson m.fl. (m) med anledning av prop.
            2003/04:30
          </p>
          <p xml:id="i-YHmPa26WXUZQ8YeEA5X6T4">
            Ny smittskyddslag m.m.
          </p>
          <p xml:id="i-EdHgX6URkKZDdwJj5xm1qW">
            1 Förslag till riksdagsbeslut
          </p>
          <p xml:id="i-4YBW4wWfW35nejp5PfcVmX">
            1. Riksdagen tillkännager för regeringen som sin mening vad i
            motionen anförs om bättre skydd för den enskildes integritet vid
            ansökan hos länsrätt om tvångsundersökning. 2. Riksdagen tillkännager
            för regeringen som sin mening vad i motionen anförs om komplettering
            av lagstiftningen när det gäller tvångsisolering av smittskyddsskäl.
            3. Riksdagen tillkännager för regeringen som sin mening vad i
            motionen anförs om möjlighet till sekretessprövning av länsrättens
            beslut om tvångsisolering.
          </p>
          <p xml:id="i-4ZtRwsFkKAdKKB4WixCrRd">
            2 Moderata utgångspunkter
          </p>
          <p xml:id="i-MbZGWASUSv2Vvd5y8LZd6X">
            Vi anser att det behövs en smittskyddslag. Befolkningens behov
            av och rätt till skydd mot allvarliga, smittsamma sjukdomar måste
            tillgodoses. Samtidigt måste smittskyddsåtgärderna vidtas med
            respekt för alla människors lika värde och för den enskildes integritet.
            En smittskyddslagstiftning måste ta epidemiologiska utgångspunkter.
            Med detta synsätt ter det sig naturligt att inte särbehandla vissa
            typer av allvarliga, smittosamma sjukdomar — t.ex. hivinfektion
            — utan att ha en lagstiftning som är generell. Smittskyddslagstiftningen
            får heller inte vara repressiv till sin karaktär eller utformad
            så att den uppfattas som en morallagstiftning. Särskilt förhållandet
            mellan smittskyddsarbete när det gäller hiv/aids och mänskliga
            rättigheter har varit föremål för diskussioner i olika internationella
            organ. Världshälsoorganisationen (WHO) har i flera resolutioner
            betonat vik- ten av respekt för mänskliga rättigheter som omistlig
            grund för en framgångsrik hivprevention. Europarådet har antagit
            rekommendationer som förespråkar frivilliga åtgärder och aktiva
            informationsinsatser såväl på individnivån som för befolkningen.
            Europarådet har också ansett att det är
          </p>
          <pb facs="riksdagen-motions-pdf/data/200304/mot_200304_So_0003/mot_200304_So_0003-0002.pdf"/>
          <p xml:id="i-Wvw4hzuuCRKKS5PWgtgt2N">
            2003/04:S03
          </p>
          <p xml:id="i-6ZybPmtCTgF5kmqawWtRn5">
            frivillig provtagning kombinerad med rådgivning som är det mest
            effektiva sättet att förhindra spridning av hivinfektion. Vi delar
            det synsätt som kommer till uttryck i dessa resolutioner och rekommendationer.
            Det måste stå helt klart att smittskyddsarbete har hela sin grund
            i frivilligt förebyggande arbete. Det är bara i rena undantagssituationer
            som renodlade smittskyddsskäl kan motivera tvångsåtgärder. I dessa
            undantagssituationer måste lagstiftningen vara utformad så att
            den enskildes rättssäkerhet tillgodoses.
          </p>
          <p xml:id="i-D5xAJkcYyj7S3EC3u5zRV8">
            3 Den gamla och den nya smittskyddslagen
          </p>
          <p xml:id="i-Gm69vnBDEG8jsCd6cm7ZDC">
            Den nuvarande smittskyddslagen har kritiserats för att kränka
            enskildas integritet. Den har beskyllts för att vara repressiv
            och tillåter betydligt längre gående tvångsåtgärder än motsvarande
            lagstiftning i jämförbara länder. Särskilt patientföreningar och
            aktivitetsgrupper som organiserar hivsmittade har dömt ut lagstiftningen
            för att vara sexualmoraliserande och för att stigmatisera just
            de grupper som skulle behöva samhällets stöd. Vi anser att det
            finns fog för mycket av den kritik som har riktats mot den nu
            gällande smittskyddslagen. Även det nya lagförslaget har mött
            en likartad ritik. Vi anser dock att det med regeringens förslag
            tas betydande steg i rätt riktning, d v s mot en lagstiftning
            som grundas på humanistiska och etiska principer, där den enskildes
            ansvar och frivilligt förebyggande smittskyddsarbete betonas,
            där tvångsinslagen begränsas till ett minimum och där den enskildes
            rättssäkerhet avsevärt förbättras.
          </p>
          <p xml:id="i-6PsC9ANX8RvSNZuQF8UgJN">
            4 Individens rättigheter och skyldigheter
          </p>
          <p xml:id="i-EKk1tFdxVEt95m96gHWBFS">
            I regeringens proposition föreslås att den enskilde — precis
            som i dag — skall vara skyldig att söka läkare och låta sig undersökas
            samt genom upplysningar till läkaren medverka vid smittspårning
            vid allmänfarliga sjukdomar och vissa andra smittspårningspliktiga
            sjukdomar. Den som vet eller misstänker att han eller hon bär
            på en smittsam sjukdom skall enligt propositionen vara skyldig
            att vidta de åtgärder som krävs för att skydda andra mot smittrisk.
            Till detta hör en informationsplikt, d vs en skyldighet att faktiskt
            informera andra människor som man kommer i kontakt med om den
            smittrisk som kan finnas. Den här informationsplikten stöds av
            viktiga remissinstanser som För- eningen läkare mot Aids och Stiftelsen
            Noaks ark-Röda korset, men ifrågasätts av andra. Riksförbundet
            för hiv-positiva, RFSU och RFSL motsätter sig informationsplikten
            eftersom de anser att den invaggar osmittade personer i falsk
            trygghet. Vi kan inte dela den uppfattningen. Vi anser inte att
            en informationsplikt lägger hela ansvaret på den smittade. Vi
            vill understryka den viktiga synpunkt som nätverket Öppna moderater
            har framhållit i debatten, nämligen att båda parter i en sexuell
            relation har ett
          </p>
          <pb facs="riksdagen-motions-pdf/data/200304/mot_200304_So_0003/mot_200304_So_0003-0003.pdf"/>
          <p xml:id="i-JE9Ru87hR7UunqNvsK9LK3">
            ansvar för att skydda sig och partnern mot smittsamma sjukdomar.
            Ingen kan förlita sig på att partnern i en relation är smittfri.
            Men om man menar allvar med det individuella ansvarstagandet räcker
            det inte att betona den enskildes ansvar för sig själv. Då har
            vi alla också ett ansvar för våra medmänniskor och i särskilt
            hög grad för dem som står oss allra närmast. Informationsplikten
            ter sig mot den bakgrunden som naturlig. Det är också viktigt
            att framhålla att informationsplikten föreligger endast när risk
            för smitta uppstår. Vid kontakter där smitta inte kan överföras
            finns det givetvis ingen skyldighet att informera. Det är heller
            inte så att infor- mationsplikten bara gäller vid hivinfektion
            eller för sexuellt överförbara sjukdomar. Bestämmelsen är generell
            och tar sikte på det som alla normalt brukar betona — den enskildes
            personliga ansvar. Inte heller är det rätt att hävda att informationsplikten
            skulle gå ”in i sängkammaren” hos enskilda. Enligt smittskyddslagen
            föreligger det en skyldighet att smittspåra. Det innebär att om
            en partner får en smittsam sjukdom så kan nära anhörig behöva
            undersökas, om omständigheterna är sådana att smitta skulle kunna
            överföras. Normalt går det till så att den smittade informerar
            den anhörige. Först när detta inte fungerar måste smittskyddsläkaren
            kalla den anhörige till undersökning. Detta innebär att sekretessen
            ändå röjs i relation till nära anhörig. Det måste vara bättre
            att den smittade själv ger informationen till nära anhörig, vilket
            plikten underlättar. Vid övrig smittspårning röjs inte den smittades
            identitet. I en del fall kan den smittade inte själv avgöra när
            informationsskyldighet kan föreligga. Därför är det viktigt att
            smittbäraren och behandlande läkare tillsammans avgör när denna
            skyldighet föreligger. Vid tveksamhet förutsätter vi att samråd
            sker med smittskyddsläkaren, allt för att väga av den enskildes
            integritet mot befolkningens rätt till skydd. Först om den enskilde
            inte uppfyller dessa grundläggande krav på öppenhet och ärlighet
            har smittskyddsläkaren en skyldighet att ge information. Det gäller
            enbart i de fall
          </p>
          <p xml:id="i-KUX6FsBhtLtW1PctZD2LNE">
            där risk för smittspridning uppstår, inte annars.
          </p>
          <p xml:id="i-PAuKdLaDNz69NZ58vgyeSU">
            5 Möjligheten till tvångsundersökning
          </p>
          <p xml:id="i-846tFbxJ73MTokPUTbTvia">
            Rädsla för att sekretessen kan brytas får inte hindra att personer
            frivilligt söker vård. Frivilligheten är viktig för hindrande
            av smittspridning. Vi anser att man har avvägt detta väl i lagförslaget.
            Om en misstänkt smittad eller konstaterad smittbärare tar ansvar
            för att låta sig undersökas och följa de riktlinjer som föreskrivs
            för att inte sprida smittan vidare uppstår egentligen inga sekretessproblem.
            I dag har smittskyddsläkare möjlighet att besluta om tvångsundersökning.
            Det stärker därför den enskildes rättssäkerhet när det i fortsättningen
            kommer att krävas beslut i förvaltningsdomstol för att kunna göra
            det integritetsintrång som en tvångsundersökning innebär. Däremot
            ifrågasätter vi om andra integritetsaspekter har beaktats i tillräcklig
            utsträckning. Vi menar att det måste säkerställas att en misstänkt
            smittads identitet inte röjs som en följd av
          </p>
          <p xml:id="i-QyKQqYccpunh2UnMmrq6Um">
            2003/04:S03
          </p>
          <pb facs="riksdagen-motions-pdf/data/200304/mot_200304_So_0003/mot_200304_So_0003-0004.pdf"/>
          <p xml:id="i-Y5yXkcjJY4UPvGiZQF5eSE">
            2003/04:S03
          </p>
          <p xml:id="i-446UWSk9xgfEeA1WhNPiGi">
            att smittskyddsläkaren ansöker hos länsrätten om tvångsundersökning.
            Vi vill därför att regeringen skall återkomma med förslag om hur
            anonymiteten för den enskilde bättre kan skyddas. Detta bör riksdagen
            ge regeringen till känna.
          </p>
          <p xml:id="i-3AofyQbFHri4Gq8QciCYqz">
            6 Möjligheten till isolering
          </p>
          <p xml:id="i-NozKvZ7iSJ5Z4aY2qrpLf1">
            Den nuvarande smittskyddslagstiftningens långtgående möjligheter
            till tvångsisolering av smittbärare har utsatts för hård kritik.
            Den kritiken är befogad. Med stöd av nuvarande smittskyddslag
            har en person hållits isolerad i över sju år. Det är inte en rimlig
            ordning som kan motiveras uteslutande av smittskyddsskäl. I detta
            fall har det snarare handlat om att med hjälp av tvångsisolering
            hindra en missbrukare från att återfalla i missbruk med därav
            åtföljande risk för smittfarligt beteende. Med sådana indikationer
            blir det i praktiken möjligt att hålla en person inlåst för evig
            tid. Det är en ordning som moderaterna inte kan acceptera. En
            effektiv smittskyddslagstiftning bör innefatta undantagsvisa möjligheter
            till tvångsåtgärder. Även tvångsåtgärderna måste emellertid —
            precis som smittskyddslagstiftningen i stort — utgå från renodlade
            smittskyddsskäl. Tvångsåtgärder enligt smittskyddslagen får inte
            tas till som en följd av tillkortakommanden inom t ex missbruksvården
            eller den psykiatriska sjukvården. En sådan ordning är inte förenlig
            med de rättssäkerhetskrav som vi anser måste ställas. Lagstiftningen
            måste vara utformad så att det står helt klart att tvångs- isolering
            utgör en akut och yttersta åtgärd som endast får tas till i undantagsfall,
            där det föreligger en påtaglig risk för smittspridning till tredje
            man. Det skall givetvis inte gå att isolera någon på grundval
            av mer lösliga antaganden om att smittbäraren möjligen kan sprida
            smittan vidare. Smittskyddslagen skall heller inte kunna användas
            som en sanktion, exempelvis gentemot en smittbärare som medvetet
            fört sin smitta vidare. Ett sådant beteende skall prövas i straffrättslig
            ordning och inte enligt smittskyddslagens regler. Mot bakgrund
            av detta synsätt menar vi att regeringens förslag innebär en klar
            förbättring i förhållande till den nu gällande lagstiftningen.
            Rekvisiten blir tydligare och den enskildes rättssäkerhet stärks.
            De straffsanktioner som förekom i ett tidigare förslag är borttagna
            ur lagstiftningen. Domstolsbeslut om tvångsisolering får gälla
            i högst tre månader. Om isoleringstiden skall förlängas måste
            det ske en återkommande domstolsprövning var sjätte månad. Den
            enskildes rättssäkerhet stärks också genom rätten till juridiskt
            ombud vid länsrättens förhandlingar samt att möjligheter ges till
            personligt stöd under isoleringstiden. Den smittade eller dennes
            juridiska ombud har därtill rätt att kräva omprövning av beslutet
            närhelst man så önskar under pågående isoleringstid. Rättssäkerheten
            ökar också genom att länsrättens beslut är offentligt och därmed
            kan granskas av utomstående. Vi anser dock att det borde vara
            möjligt för den smittade och det juridiska ombudet att kunna få
            prövat
          </p>
          <pb facs="riksdagen-motions-pdf/data/200304/mot_200304_So_0003/mot_200304_So_0003-0005.pdf"/>
          <p xml:id="i-CCbDFCd2PTXz78q1BYJ5aW">
            möjligheterna till sekretessbeläggning av länsrättens beslut
            i samband med förhandlingarna. Detta bör riksdagen ge regeringen
            till känna. Problemet med regeringens förslag till ny smittskyddslag
            är att den — i varje fall i teorin — fortfarande ger möjlighet
            till tvångsisolering under obegränsad tid. Samtidigt kan vi dela
            regeringens uppfattning att lagens syfte talar mot en lagstadgad
            yttersta tidsgräns för isoleringen. Om lagstiftningen skall ta
            sin utgångspunkt i renodlade smittskyddsskäl kan inte isoleringstidens
            längd plötsligt bli det styrande för domstolarnas rättstillämpning.
            Det är emellertid viktigt att söka eliminera all risk för att
            den nya smittskyddslagens tvångsbestämmelser kan användas för
            att kompensera otillräcklig missbruksvård, dålig tillgång till
            särskilda boendeformer eller brist på psykiatriska vårdresurser.
            Därför finns det skäl att i lagstiftningen införa en presumtion
            för att beslut om isolering normalt bara skall förlängas för högst
            två sexmånadersperioder. Isolering för ytterligare tid bör endast
            kunna komma i fråga i extrema undantagsfall. Vi anser att regeringen
            skall återkomma till riksdagen med förslag till komplettering
            av lagstiftningen i detta syfte. Detta bör riksdagen ge regeringen
            till känna.
          </p>
          <p xml:id="i-EL53BvecsTKsuBFrkQMVPs">
            7 Den s.k. bastuklubbslagen
          </p>
          <p xml:id="i-Njai2YZzQgDy8W3PcX83MN">
            Moderaterna delar uppfattningen att lagen (1987:375) om förbud
            mot s k bastuklubbar har spelat ut sin roll och saknar betydelse
            ur epidemiologisk synpunkt. Den bör därför avskaffas. Redan vid
            lagstiftningens tillkomst ifrågasattes lagstiftningens överensstämmelse
            med den frihet att ordna och bevista sammankomster (mötesfriheten)
            som varje medborgare är tillförsäkrad enligt regeringsformen.
          </p>
          <p xml:id="i-K35c3aNuJc3CAB2Ah3bLiU" type="date">
            Stockholm den 28 november 2003
          </p>
          <p xml:id="i-DcfxgbNNMQ1UHFTL5ivH6P">
            Cristina Husmark Pehrsson (m)
          </p>
          <p xml:id="i-KtotpHx8qrKMhxibRCnnRg">
            Carl-Axel Johansson (m) Anne Marie Brodén (m) Magdalena Andersson
            (m) Lena Adelsohn Liljeroth (m) Stefan Hagfeldt (m)
          </p>
          <p xml:id="i-XBrD26a6ZzcKhKrg2cQKG6">
            2003/04:S03
          </p>
        </div>
      </div>
    </body>
  </text>
</TEI>
