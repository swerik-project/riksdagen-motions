<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1923/mot_1923__ak__262/mot_1923__ak__262-001.pdf"/>
      <div type="motHeader" xml:id="i-861JjfXumep2DSHH4nraAG">
        <div type="motTitle" xml:id="i-CKKy8ip7m6d78ufRthnP5G"/>
        <div type="motSubmissionInfo" xml:id="i-2TxdVGitieztccGHGLRzyK"/>
      </div>
      <div type="motBody" xml:id="i-ACX6iu5H8k8oVZQjFSSNoT">
        <div xml:id="i-8LEAL9BjZsmRtsBuv3hc23">
          <p xml:id="i-8onKozWiinuryGR2xyDCec">
            Motioner i Andra kammaren, Nr 262. 11
          </p>
          <p xml:id="i-Y3QmFccftZuxBobApiubdD">
            Nr 262.
          </p>
          <p xml:id="i-L6j7TBPpLZu7wH7irMKRcL">
            Av herr Andersson i Rasjön m. fl., i anledning av Kungl. Maj:ts
            proposition, nr 124, med förslag till förordning om motorfordon
            m. m.
          </p>
          <p xml:id="i-ViFzDY5Zn7a5n3vyzUEcU6">
            I Kungl. Maj:ts proposition nr 124 begäres riksdagens yttrande
            över förslag till förordning om motorfordon samt förslag till
            vägtrafik- stadga m. m. I jämförelse med hittills gällande förordning
            om auto- mobiltrafik innehåller den nu föreslagna motortrafikförordningen
            vissa ändringar och förbättringar, som kunna anses komma att bereda
            bättre ordning och större säkerhet å våra vägar, under det att
            å andra sidan eftergifter göras, exempelvis den tillåtna större
            hastigheten, som kunna medföra ökad olycksrisk och i varje fall
            försvåra kontrollen över, att motorfordonen framföras med nödig
            varsamhet och hänsynsfullhet. Den ojämförligt viktigaste faktor,
            som man har att räkna med, då det gäller att trygga samfärdseln
            å vägar och gator och under de sär- egna förhållanden, som uppkommit
            i och med automobiltrafikens enorma utveckling, i görligaste mån
            minska risken för olycksfall, är givetvis kompetensen och pålitligheten
            hos förarna av motorfordonen. Även be- träffande denna omständighet
            innehåller den föreslagna förordningen i någon mån skärpta bestämmelser,
            men det synes oss, som om den all- männa välfärden och trafiksäkerheten
            å våra vägar skulle kräva ytter- ligare skydd medelst prohibitiva
            åtgärder och skärpta straffbestämmelser i ett visst, här närmare
            utvecklat avseende. Vi syfta på önskvärdheten av att förhindra
            och strängt bestraffa det oskick, som nu ganska opåtalt florerar,
            att berusade eller eljest av starka drycker påverkade personer
            såsom förare av motorfordon, särskilt automobiler, utsätta sig
            själva och andra för risker och livsfara. Det torde icke behöva
            särskilt framhållas, hur ytterst olämpligt, Ja vådligt det är,
            att personer, som äro mer eller mindre onyktra, taga någon som
            helst befattning med framförandet av motorfordon. Faran för dem
            själva och andra ligger i öppen dag. Det finnes väl knappast någon
            förrättning, som av sin utövare kräver en sådan grad av upp- märksamhet,
            påpasslighet och försiktighet som just förandet av motor- fordon,
            speciellt under de svåra trafikförhållanden, som ofta råda i vårt
            land. Då det är en känd sak, att det är just dessa egenskaper,
            jämte
          </p>
          <pb facs="riksdagen-motions-pdf/data/1923/mot_1923__ak__262/mot_1923__ak__262-002.pdf"/>
          <p xml:id="i-QnKhrgTRTHiaHmX5LKQZbf">
            12 Motioner i Andra kammaren, Nr 262.
          </p>
          <p xml:id="i-XwsTyQWTYfGc62nWjR2JUd">
            de icke mindre viktiga omdömesförmåga och självbehärskning, som
            först avtrubbas vid berusning, så framstår det som en ofrånkomlig
            angelägen- het att först och främst söka förebygga det personer,
            som icke kunna iaktta behärskning i sitt förhållande till rusdryckerna,
            legitimeras som motorförare och vidare att varje förseelse, där
            något samband mellan rusdrycker och automobilkörning kan spåras,
            konsekvent och strängt straffas. I den mån som den tillåtna hastigheten
            ökas, skärpes vikten av att föraren verkligen är i besittning
            av sina sinnens fulla bruk och icke genom rusets bedrägliga villa
            låter förleda sig till oförsiktighet och överdåd. Förarekallet
            är ofta nog i sig självt ganska fordrande och farligt, men blir
            det i vida högre grad, om självförvållad indisposition genom berusning
            tillkommer, då riskmomentet ovedersägligen mångdubblas. Det övervägande
            största antalet olyckor, som inträffa med motor- fordon, torde
            också vara direkt orsakade av förarens onykterhet, fastän det
            vid rättslig undersökning är svårt att få detta fastslaget. Under
            domstolsförhandlingar rörande automobilolyckor framkommer ofta,
            att den till olyckan vållande visserligen förtärt rusdrycker vid
            tillfället, men att efter vittnesutsagor fastställa graden av
            berusning, så som i gängse lagtolkning förutsättes, är ganska
            vanskligt, då begreppet berusad i och för sig är mycket tänjbart.
            Under de senaste åren har dock vid åt- skilliga upprörande olyckor,
            där människor fått sätta till livet, kunnat rättsligt konstateras,
            att olyckorna skett på grund av förarens onykterhet. I flertalet
            fall blir emellertid denna viktiga omständighet, till följd av
            sättet för bevisprövningen, ouppklarad. Med den omfattning, som
            automobiltrafiken på senaste tid tagit i vårt land och med den
            prisbillighet som ifrågavarande fordon numera betinga, kan det
            icke undgås, att många personer, vilkas karaktär och levnadsvanor
            göra dem ytterst olämpliga som chaufförer, dock komma i besittning
            av sagda fordon 1 egenskap av ägare eller förare. Förhål- landena
            på vägarna under sommarmånaderna, särskilt vid helgerna, äro också
            sådana, att det understundom är förenat med uppenbar fara att
            där färdas fram. Det är ingalunda ovanligt, att redlöst överlastade
            personer köra bil på vägarna i vildaste fart utan hänsyn till
            andra trafikanters väl eller ve, och den otillräckliga polismakten
            står inför sådant vanmäktig och rådlös. Här om någonsin är ett
            verkligt krafttag från lagstiftarnas sida av nöden. De möjligheter
            som lagstiftningen förfogar över för att i någon mån råda bot
            på dessa påtalade missförhållanden äro att finna dels i skärpta
            bestämmelser för innehavet av körkort och dels och framförallt
            i ett straffhot med förebyggande verkan och som är så utformat
            i lagen, att
          </p>
          <pb facs="riksdagen-motions-pdf/data/1923/mot_1923__ak__262/mot_1923__ak__262-003.pdf"/>
          <p xml:id="i-Uyybt7R5snfSZgfP6iBcmH">
            Motioner i Andra kammaren, Nr 262. 13
          </p>
          <p xml:id="i-233Chee2h3FZrjaxSwhfd8">
            bevisning rörande graden av berusning icke behöver åvägabringas.
            I fråga om körlicens kan det icke hjälpas, att ingripandet i de
            flesta fall måste komma i efterhand i form av återkallandet av
            körkort, då det nämligen får anses så gott som omöjligt för den
            beviljande myndigheten att vid förhandsprövningen utesluta alla
            olämpliga aspiranter. Vad återigen straffhotet angår så kunna
            verkningarna av detsamma komma att skönjas omedelbart för att
            fortbliva och stegras i den mån som domar komme att avkunnas till
            varnande exempel för vissa predispone- rade individer. Om man
            jämför den svenska lagstiftningen på detta område med med andra
            länders, så finner man t. ex. den danska automobilförord- ningen
            »Lov om koersel med motorkoretoje» i här åsyftade hänseende vara
            vida strängare än vad som här i vårt land gällt eller nu föreslås
            att gälla, oaktat som bekant den danska lagstiftningen mot alkoholmiss-
            bruket ej är på långt när så deciderad som vår. Vi anse att förhållandet
            snarare borde vara det motsatta med hänsyn till det oerhörda självsvåld
            och övermod, som tyvärr kännetecknar berusade svenskar. I paragraf
            15 i den nu föreslagna förordningen om motortrafik kräves i mom.
            1, e att sökande för erhållande av körkort skall förete intyg
            om att han gjort sig känd för nykterhet, ordentlighet och ett
            hänsynsfullt uppträdande, men med kännedom hur lättvindigt sådana
            intyg många gånger utfärdas kan man ha all anledning att frukta,
            att sovringen bland de sökande i detta avseende blir ganska ofullständig.
            Man måste därför mer lita till stadgandena i 3 momentet samma
            para- graf där det heter, att länsstyrelse under vissa förhållanden
            skall åter- kalla körkort för viss tid, minst 2 månader och högst
            2 år, efter vilken tid frågan om vederbörandes kompetens som förare
            kan bli föremål för förnyad prövning. Den föreslagna formuleringen
            innebär en uppmjuk- ning i viss grad av nu gällande stadganden,
            där indragning av körkort för alltid finnes som maximum, en möjlighet
            som också i rätt många fall kommit till användning. Även om en
            modifikation av denna be- stämmelse kan anses rimlig och av behovet
            påkallad i andra fall, så synes det oss som om förlust av körkort
            för alltid dock borde drabba den, som fört motorfordon i berusat
            tillstånd. En sådan uppfattning står väl i överensstämmelse med
            ovan åberopade stadgande i mom. 1 i meranämnda paragraf, då det
            där påfordrade intyget om nykterhet och ordentlighet svårligen
            bort kunna givas någon, som till den grad vårds- lösar sin ställning
            som automobilförare, att han låter fylleri under ut- övningen
            av sin befattning komma sig till last. I den danska lagen stadgas
            att den som i berusat tillstånd fört motorfordon skall mista
          </p>
          <pb facs="riksdagen-motions-pdf/data/1923/mot_1923__ak__262/mot_1923__ak__262-004.pdf"/>
          <p xml:id="i-HBXUyQRKKBwrsSggWBs9PF">
            14 Motioner i Andra kammaren, Nr 262.
          </p>
          <p xml:id="i-TCLnuQQsn3fAyReNVpNvN6">
            körrätten för alltid och att endast särskilda omständigheter
            berättiga honom att först efter 2 år få sin sak till förnyad prövning.
            Vi anse en liknande bestämmelse synnerligen väl motiverad och
            nödvändig även i vår svenska lagstiftning och föreslå därför ett
            tillägg i detta syfte till moment 3 i 15 paragrafen. Emellertid
            är det icke tillfyllest att ingripande sker i de fall då berusning
            i samband med motorkörning konstaterats, utan myndigheter- nas
            uppmärksaraohet på de med körkompetens utrustade medborgarna bör
            kunna utsträckas till att omfatta deras vandel även vid andra
            tillfällen än vid motorkörning. Det kan väl starkt ifrågasättas,
            huruvida exem- pelvis en person som bötfälles för fylleri i vanlig
            bemärkelse, kan anses besitta den grad av pålitlighet och självkontroll,
            som förarskapet kräver. Även härvidlag är det utan vidare klart,
            att ett intyg som åsyftas i mom. 1, e i förslagets 15 paragraf
            ej gärna kan givas till en person, som måste straffas på grund
            av sitt förhållande till berusningsmedlen, varföre konsekvensen
            fordrar, att jämväl ett dylikt förhållande bör diskvalificera
            personen i fråga till fortsatt innehav av redan erhållet körkort.
            Åtminstone bör möjlighet givas att på denna grund suspendera en
            förare för viss tid. Till åstadkommande av en dylik möjlighet
            föreslå vi ett tillägg till moment 3 i nyssnämnda paragraf under
            framhållande av, att underrättelseskyldighet för domstolarna rörande
            bestraffningar enligt kap. 18 $ 15 strafflagen (vanligt fylleri)
            redan föreskrivits i Kungl. Maj:ts förslag. Vidkommande lämpligheten
            att genom stränga straffbestämmelser söka förebygga missförhållanden
            och händelser av här omhandlad inne- börd, så innehåller den danska
            lagen ganska långt gående och synbarli- gen effektiva bestämmelser.
            Sålunda stadgas bland annat, att den som i berusat tillstånd har
            fört motorfordon straffas med fängelse eller under förmildrande
            omständigheter med böter, även om han icke gjort sig skyl- dig
            till annan förseelse mot förordningen. Vi ansluta oss tillfullo
            till den uppfattning, som häri kommit till uttryck, och som innebär,
            att ett så allvarligt åsidosättande av förarekallets förpliktelser
            icke bör få sonas med lindrigare straff än fängelse, varföre vi
            föreslå ett tillägg i sådant syfte till paragraf 41 med straffmaximum
            satt till tre månader och med möjlighet att ådöma böter under
            särskilt förmildrande omständigheter. Som i inledningen framhållits,
            är det emellertid ofta svårt att åvä- gabringa tillfredsställande
            bevisning om, att berusning i lagens mening vid ett visst tillfälle
            förelegat. TI riktig känsla härav och för att betaga de felande
            möjligheten att i brist på bevisning undgå ett välförtjänt straff
            har man i den danska lagen upptagit en bestämmelse av vittgåen-
          </p>
          <pb facs="riksdagen-motions-pdf/data/1923/mot_1923__ak__262/mot_1923__ak__262-005.pdf"/>
          <p xml:id="i-J8F9Y9CSz9hGgbZTCdH524">
            Motioner i Andra kammaren, Nr 262. 15
          </p>
          <p xml:id="i-aXnNuiYAF6b7NEqpjPXYA">
            de principiell innebörd. Där stadgas nämligen, att en förare
            av motor- fordon, som ställes till ansvar för någon förseelse
            mot motorförordningen, straffas med fängelse eller böter, om det
            under sakens behandling fram- kommer, att han har förtärt rusdrycker
            på sådan tid och i sådan mycken- het, att han därav under körningen
            kunnat vara påverkad och detta oavsett hur saken i övrigt avlöper.
            Som avskräckningsmoment torde ett dylikt straffhot ha en stor
            psykologisk effekt och formuleringen av stad- gandet synes oss
            på ett radikalt och lyckligt sätt ge ordningsmakten just det vapen
            i händerna, som behöves för att bekämpa det nu rådande oefterrättlighetstillståndet
            på detta område. Vi tveka därför icke att på- yrka, att bestämmelsen
            i fråga införlivas även med vår motorförordning, och föreslå att
            en ny paragraf i detta syfte tillfogas. Även om bestäm- melsen
            kan synas rigorös, så må dock erinras, att genom densamma med-
            borgarnas rätt att förfoga över rusdryckerna icke inskränkes för
            andra tillfällen än då de utöva förarskap för motorfordon och
            icke i annan mån än som är absolut betingat av omsorgen om deras
            egen och andra trafikanters säkerhet. Det kan med allt fog sägas,
            att den länder dem själva till stort gagn och ingen annan till
            skada. Utöver vad här föreslagits torde för den kategori av automobil-
            förare, som skall betjäna allmänheten i yrkesmässig trafik, böra
            stadgas en ytterligare påföljd nämligen, att sådan förare, som
            förvunnits saker till förseelse mot vad härovan föreslagits stadgat,
            skall för all framtid förlora rätten att tjänstgöra som yrkesförare.
            En sådan skärpning av kvalifikationerna för dessa förare är fullt
            berättigad med hänsyn till det ansvar en dylik står i för passagerarnas
            säkerhet och den är att betrakta som en minimifordran vis å vis
            sådana personer. Det riktiga vore givetvis att föreskriva absolut
            nykterhet för alla yrkesförare, men då en sådan bestämmelses efterlevnad
            vore svår att kontrollera, ha vi nöjt oss med vad som här föreslagits.
            På grund av vad ovan anförts och med hänsyn till att en allmän
            och stadgad opinion kräver verkliga kraftåtgärder från statsmakternas
            sida för att stävja det oskick, som bedrives på vägar och gator
            av berusade motorförare, få vi föreslå, det riksdagen vid behandlingen
            av Kungl. Maj:ts proposition nr 124 måtte uttala, att följande
            tillägg till det framlagda förslaget till förordning om motortrafik
            måtte göras, innan detsamma ut- färdas som lag: 1. att till paragraf
            15 moment 3 första stycket göres följande till- lägg: &gt;Har återkallandet
            skett på grund av att förare varit be- rusad, må fråga om utfärdandet
            av nytt körkort icke upptagas förrän efter 2 år och sådant då
            beviljas endast om särskilda
          </p>
          <pb facs="riksdagen-motions-pdf/data/1923/mot_1923__ak__262/mot_1923__ak__262-006.pdf"/>
          <p xml:id="i-X4g8RSDycR9Kx6A1r9m4CQ">
            Motioner i Andra kammaren, Nr 262.
          </p>
          <p xml:id="i-8sbjExMDwdfQ5AWUpDJD2L">
            omständigheter föreligga och sökanden icke tidigare straffats
            för förseelse mot denna förordning. Har person, som innehar kör-
            kort, ådömts straff för fylleri enligt 18 kap. 15 $ strafflagen,
            må länsstyrelse även på den grund kunna återkalla för honom utfärdat
            körkort.» 2. att till paragraf 41 fogas följande: &gt;Den som 1 berusat
            tillstånd har fört motorfordon å allmän väg straffas, även om
            han icke gjort sig skyldig till annan förseelse mot denna förordning
            eller allmän lag, med fängelse i högst tre månader. Om förmildrande
            omständigheter föreligga, dömes till böter, lägst 500 och högst
            1,000 kronor.» 3. att under nr 51 införes en ny paragraf av följande
            lydelse: »Ställes någon till ansvar för förseelse mot denna förordning
            och det under sakens behandling styrkes, att den tilltalade har
            förtärt rusdrycker på sådan tid och i sådan myckenhet, att han
            därav vid förseelsens begående kunnat vara påverkad, straffes
            denne med fängelse eller böter som i $ 41 sista stycket säges.»
            4. att till $ 29 moment 2 göres följande tillägg: &gt;Har förare
            av automobil i yrkesmässig trafik jämlikt $ 15 mom. 3 fråntagits
            körkort för längre tid än 6 månader, skall tillstånd att föra
            automobil i yrkesmässig trafik frånkännas honom för all framtid.
            Likaså om sådan förare ådömts straff enligt andra eller tredje
            stycket i $ 41 eller enligt $ 51.»
          </p>
          <p xml:id="i-TRa5BS78fLoyHNMSH1o3hh">
            Stockholm den 35 april 1923.
          </p>
          <p xml:id="i-QFhx7CR3GHVaBnQM5Jj5Su">
            Gustaf Andersson ÅA. J. Bärg Emil Gustafson. i Rasjön. i Katrineholm.
            Felix Hamrin. Eskil Hans Hansson, O. Johansson, Bäck. Edsbyn.
            Axel Andersson. Eric Rydström. Eric Björnberg. Aug. Sävström.
            J. P. Igel. C. O. Johanson, Huskvarna. Gust. Pettersson. A. Olsson
            Carl Johanson, i Mora. Hörninge. ÅA. J. Johansson, A. W. Pettersson,
            Viktor Herou. Bro. Köping.
          </p>
          <p xml:id="i-G4w38Nsc6PDGUWFX4x51Zd">
            Verner Karlsson, Grängesberg.
          </p>
          <p xml:id="i-NvKUWuFrRp9wzHT5TKGhrC">
            Stockholm 1923. Kungl. Boktryckeriet. P. A. Norstedt &amp; Söner.
            231236
          </p>
        </div>
      </div>
    </body>
  </text>
</TEI>
