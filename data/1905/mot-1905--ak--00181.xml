<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1905--ak--00181">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1905/mot_1905__ak__181/mot_1905__ak__181-001.pdf"/>
      <div xml:id="i-KmVHQ3sJjqtL7qXc29cXb7" type="motHeader">
        <div xml:id="i-DG4GKY35aDxNDHnYfbYAwi" type="motTitle"/>
        <div xml:id="i-5pbqwYvEPj8RJq37dGm93j" type="motSubmissionInfo"/>
      </div>
      <div xml:id="i-DaWj9YBNRzmj2QUbhks1yY" type="motBody">
        <div xml:id="i-MktL5sFdyCjCQMXCqFqZNi">
          <p xml:id="i-VfzzqRPnANhguRzVxK3TRu">
            Motioner 1 Andra Kammaren, N:o 181. 1
          </p>
          <p xml:id="i-MhmPqNVZvLjBN7JAS3rTCB">
            N:o 181.
          </p>
          <p xml:id="i-FEjnpuWzvwX4MmiDjgVRnK">
            Af herr G. O. Wallenberg, om skrifvelse till Kungl. Maj:t angående
            behandling i en särskild beredning af frågor, som röra förberedelserna
            till landets värnande mot yttre fiender.
          </p>
          <p xml:id="i-7739j5RRkSbo6L8L4PaER7">
            Hvad vi hvarje år utgifva under 4:e och 5:e hufvudtitlarne må
            i det efterföljande innefattas under uttrycket försvarsförberedelser.
            Under krig blir pröfvadt, om de försvarsanstalter äro till fyllest,
            som ett land med ansträngande af sina yttersta krafter lyckats
            åstadkomma. I många fall visar historien, att den pröfningen blifvit
            ödesdiger. Men då är för sent att inse och rätta begångna fel.
            Påtagligt är emellertid, att motgången eller framgången berott
            på en god ledning af försvars- förberedelserna. Klokt gör därför
            det land, som drager lärdomar af hvad som händer och sker utanför
            dess gränser. . Två anledningar föreligga för oss till denna reflexion.
            Det pågående ryskjapanska kriget och vår försvarsbudgets enorma
            stegring. Jag vill till dessa lägga en tredje: de lärdomar, som
            engelsmännen drogo af det syd- afrikanska kriget. De frågor, som
            därvid i främsta rummet framställa sig, äro: Är plan- läggningen
            af vårt försvar den rätta, och erbjuder truppmaterialet utsikter
            till ett framgångsrikt försvar? Ett effektivt försvar kräfver
            ovillkorligen, att båda dessa frågor måste vara fallt mönstergilla,
            ty den tappraste trupp står sig: slätt, om den ledes illa, och
            den snillrikaste plan kan förfuskas genom dåligt utförande. |
            Hvad truppen vidkommer, må vi hoppas, att den skall visa sig vara
            den bästa. Dess beskaffenhet beror på folkets sinnelag, uthållighet,
            insikter och på den ledning, som det erhåller af kunskapsrika
            och om Bih. till Biksd. 1905. 1 Saml. 2 Afd. 2 Band. 48 Hiäft.
            (N:is 181—182). 1
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-002.pdf"/>
          <p xml:id="i-R5C8TueZCSZbprEuYPR5VA">
            2 Motionér i Andra Kammaren, N:o 182.
          </p>
          <p xml:id="i-RBfhew7RQ4Neb15WzNuZnf">
            sin viktiga uppgift medvetna officerare. I detta afseende synes
            mig Riks- dagen hafva all anledning hysa den öfvertygelsen, att
            man är inne på den rätta vägen. Hvad åter planläggningen vidkommer,
            så synes mig, att Riksdagen icke bör gifva sig till tåls, förrän
            den blifvit öfvertygad om, att man på det allsidigaste sätt pröfvat
            och åter pröfvat denna vår viktigaste försvars- fråga. Faktiska
            anledningar till oro föreligga ju ej, enär vi lyckligtvis ej fått
            tillfälle pröfva våra försvarskrafters duglighet, men det i samman
            hang med den enormt växande budgeten framkommande tviflet stöder
            sig dock på vissa omständigheter. Sådana äro: att vi njutit fredens
            välsignelser under snart 100 år, och att vi under de sista 30
            åren brutit med den åsikt, som gällde på den tiden, då Sverige
            var en krigförande makt, att hufvudvikten vid för- svaret skulle
            läggas på sjön, och detta i trots af att vi då hade en mång- dubbelt
            längre och hundrafaldt farligare landgräns än nu; att man från
            den tiden, 1830- och 40-talet, då så godt som intet kunde offras
            åt försvaret och då man måste uppgifva hvarje tanke på att upprätta
            en flotta, vande sig vid att anse sig göra det mesta möjliga till
            försvarets. nytta genom att använda det lilla som fanns till att
            nödtorfte- ligen utbilda den trupp, som uppsattes genom indelningsverket
            — en be- skattning in natura som i allt fall fanns till. Numera
            torde det ej vara så påkostande att erkänna, att Sverige ända
            till långt in på 80-talet var så godt som försvarslöst. Börja
            vi med detta och se vi saken så pass praktiskt och fördomsfritt,
            som man dess bättre numera då och då ser ansatser till (man har
            ju erkänt Karlsborgs absoluta obehöflighet och man har tänkt på
            att i trots af historiska tradi- tioner både slopa Karlskrona
            såsom flottans hufvudstation och skicka en del trupper till den
            del af landet, som påstås blifva krigsteater), så skall det nog
            icke blifva svårt att erkänna, att den nu gällande åsikten om
            sättet, på hvilket landet skall försvaras, har sina rötter just
            från denna period (30- och 40-talet). Hela föreställningssättet
            om försvaret har således råkat att grunda sig på en uppfattning,
            som gällde, då landet var försvarslöst och, hvad värre är, då
            i den öfriga världen kvarstod-en tradition från Napoleons tid,
            som grundade sig på, att han i allmänhet segrade till lands, men
            som regel blef besegrad till sjöss. Under nyss omförmälda tidsperiod
            fingo målsmännen för försvaret till lands öfvertaget, och de behöllo
            det; att de gjorde sin uppfattning gällande
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-003.pdf"/>
          <p xml:id="i-S5GcxoQ5tgnV8CohuL2jyN">
            Motioner 1 Andra Kammaren, N:o 181. 3
          </p>
          <p xml:id="i-SK1w4ZC6G854jNwHkTPuYa">
            är icke så mycket att undra på och förstås kanske bäst af den,
            som själf varit i tillfälle att på nära håll se och erfara hvad
            som försiggår. Hvilka dispositioner, som vidtagas, bero således
            på hvar makten ligger. Det helas effektivitet lider därvid, enär
            det nästan undantagslöst är vanligt bland såväl landt- som sjöofficerare
            att se försvaret endast med yrkes- mannens ögon och ledd af hans
            subjektiva intressen och omdömen. De alltjämt uppdykande striderna
            mellan armén och flottan äro på- tagliga bevis för den befintliga
            yrkesmotsatsen. Någon riktig tilltro till sjöförsvaret har, enligt
            hvad jag trott mig finna, icke yrkesmannen till lands. Han kan
            icke, som engelsmannen, tro på, att där aldrig skall komma någon
            fiende i land. Han vill ej vara med om att afhålla fienden. Han
            vill å tout prix ha honom inom egna landamären för att slå honom.
            Han framhåller den norra landgränsens betydelse, men han glömmer,
            att sjögränsen är mycket mera utsatt, om hafvet behärskas af fienden.
            Engels- männen hafva aldrig tänkt sig att försvara Kanada vid
            den långa land- gränsen, den hafva de lämnat alldeles öppen. De
            försvara den med sin flotta. Och om man eljest är benägen att
            förbise, huru afstånd verka till lands i afseende på truppers
            förflyttning, så må erimras om, att det tagit tre veckor för Nogis
            50,000 man att förflytta sig från Port Arthur till Shaho — distans
            ungefär som från Umeå till Gäfle. En transportflotta behöfver
            härför 1/2 dygn. Med det anförda har jag endast velat påvisa,
            att emellan officerarne vid vår armé och vår flotta finnes en
            yrkesmotsats, som skadligt inverkar på rikets försvar och som
            måste neutraliseras. Sådant går emellertid icke af sig själf;
            allra minst är att antaga, att en utjämning skall ernås genom
            en öfvertygelse, utgången från indi- vidernas egen krets. En yrkesmotsats
            grasserar, som näppeligen kommer att försvinna och hvars olägenheter
            endast kunna bringas till det minimala genom att yrkes- männen
            på hvartdera området med afseende på försvarsförberedelserna icke
            lämnas full frihet att företaga hvad dem lyster. Metoden för rikets
            försvar måste opartiskt pröfvas och bedömas och får ej bero på
            energien hos den för tillfället varande krigs- eller sjö- ministern
            och på att han kan rifva åt sitt vapen största antal millioner.
            Man har för afhjälpande af dessa olägenheter framkastat tanken
            på att hafva endast en försvarsminister. Men tanken har fastnat
            på farhågor från flottans sida, att den skulle blifva tillbakasatt,
            om försvarsministern togs från armén eller vice versa.
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-004.pdf"/>
          <p xml:id="i-UH7q1YkgxpYERG3wvwGqFM">
            4 Motioner 1 Andra Kammaren, N:o 181.
          </p>
          <p xml:id="i-N79aDvNfU2vYgWWfECUEEj">
            Engelsmännen fingo genom boerkriget erfara de olägenheter, som
            ligga i en felaktigt organiserad ledning af krigsförberedelserna.
            Praktiska och energiska som de äro, satte de sig genast till verket
            att reformera. +De gjorde stora och vidtgående reformer, men ack,
            huru enkelt och klokt gingo de ej till väga. De gjorde ej som
            vi, började med tusen detaljer och lämnade planläggningen alldeles
            å sido, utan den lilla kommission under amiralitetslorden Esher
            jämte två ledamöter (Fischer och Clarke) framlade efter en månads
            arbete den 11 januari 1904 en helt kortfattad plan, grundad i
            hufvudsak på samma principer, som sedan århundraden gälla för
            amiralitetet, begärde godkännande härtill af regeringen och utarbetade
            sedan detaljerna i efteråt (den ?"/2 och ?/s 1904) afgifna yttranden.
          </p>
          <p xml:id="i-MrUbe8Dg92gbYftSErdCsx">
            Märk väl, här är icke fråga om någon ändring i härordningen,
            utan
          </p>
          <p xml:id="i-Sfqwoiw6Deme2KZXeHygEn">
            endast om att organisera ledningen af försvarsförberedelserna.
            — Jag åsyftar ej heller ett reformerande af våra försvarsmyndigheter
            i öfrigt efter engelskt mönster — ingen af nu bestående institutioner
            beröres — utan endast
          </p>
          <p xml:id="i-9uDTfJw6xkDHVVsorHJ2EV">
            att vi böra adoptera den hos engelsmännen införda, synnerligen
            sinnrika metoden för den högsta ledningen af försvarsförberedelserna
            under fredstid, hvarigenom med planmässighet och homogenitet förenas
            tillbörligt hänsyns- tagande till landets ekonomiska resurser
            samt politiska förhållanden. Det märkliga organ, som engelsmännen
            ansett lösa dessa uppgifter, »the defence committee of the cabinet&gt;
            och som numera fått än mera stadgade former, består af: premierministern,
            ordförande, finansministern, krigsministern, the first lord of
            Admiralty och adjungerade: cheferna för generalstaben och flottans
            stab. Denna »defence committee of the cabinet» bar på grund af
            ofvan nämnda »war office (reconstruction) committee's» förslag
            blifvit utrustad med en permanent byrå. Med framhållande af att
            det är oundgängligen nödvändigt, att premierministern ständigt
            förestår ledningen af dessa vigtiga angelägenheter, enär, säges
            i betänkandet, ingen fackman, huru väl utbildad och begåfvad han
            än må vara, äger nog pondus att ur olika synpunkter pröfva under
            öfverläggningarne framkomna olika åsikter; och betonas därjämte
            nödvändigheten af en permanent byrå, som har till åliggande att
            verkställa behöfliga utredningar och att fästa i främsta rummet
            premier-
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-005.pdf"/>
          <p xml:id="i-WorYTAaWcybyLqkfj9g1vM">
            Motioner + Andra Kammaren, N:o 161. 5
          </p>
          <p xml:id="i-LQUEeieqzS44nyKvvF25hF">
            ministerns uppmärksamhet på sådana händelser och erfarenheter
            inom och utom riket, som kunna inverka på försvarsförberedelserna.
            Utan dylika själfständiga utredningar kan näppeligen regeringen
            vara i stånd att pröfva och bedömma betydelsen af genom fackministrarne
            framlagda förslag från de militära myndigheterna. Kommittén framhåller,
            att man på grund af frånvaron af sådan allsidig pröfning blifvit
            utsatt för missriktningar i ut- vecklingen, : men framförallt
            för onödigt stora utgifter — synpunkter, som visat sig vara vigtiga
            äfven i det rika England. Man framhåller slutligen, att det är
            absolut nödvändigt att i regeringens närhet -— om den inför representationen
            skall vara ansvarig för utgifterna för försvaret samt dess effektivitet
            — måste hafva ett organ, som kan tillhandagå med nödiga upplysningar.
            Märkligt är, att vid diskussionen om det engelska landtförsvarets
            om- organisation efter boerkriget framhölls, att intet land kan
            bära, att hufvud- vigt lägges både på sjö- och på landtförsvaret.
            Med ettdera af dessa måste riket försvaras, och det skall göras
            effektivt; annars blifva båda half- mesyrer. : Af det anförda
            framgår, att man icke ansett sig böra lämna fack- männen på egen
            hand. Följande satsen, att landet icke kan bära ett fullständigt
            landtförsvar jämte ett fullständigt försvar till sjöss, har en
            af defence committees vikti- gaste uppgifter således kommit att
            blifva att förhindra förryckningen af en gång fastställda planer
            för omfattningen af de olika vapnens verksamhet, så att den icke
            må utsträckas utöfver bestämda, af budgetsförhållanden beroende
            gränser.
          </p>
          <p xml:id="i-UB6KNyYkFPG1n1cvksFN7T">
            Frågan är emellertid, huru förhållandet emellan armén och flottan
            skall afvägas. | Den frågan behöfver dryftas och noga afvägas.
            Den frågan tål att skärskådas ur alla möjliga synpunkter. Ur effektivitetens,
            ur folkmaterielets, de ekonomiska resursernas, beskaffenheten
            af en eventuell fiendes anfalls- krafters och de politiska förhållandenas
            synpunkter. Detta sker ej hos oss. Krigsministern sträfvar att
            åstadkomma ett efter hans åsikt som yrkesman betryggande försvar,
            ju starkare, dess bättre. Därför se vi, huru budgeten ständigt
            växer, huru så godt som alla beräkningar slå fel. Han vet synbarligen
            ej själf, huru mycket han vill ha, kanske ej heller, om ens någon
            uppoffring kan fylla måttet. Och sjöministern -— han. följer efter
            så godt han kan.
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-006.pdf"/>
          <p xml:id="i-4HKzTiJUhkdSd1eRQWkcrd">
            6 Motioner 1 Andra Kammaren, N:o 181.
          </p>
          <p xml:id="i-J9LMbCpoG6DSJLnJZFv8NK">
            Och Riksdagen. Hvad vet den! Litet eller intet! Vi hafva ej en
            aning om, hvart man vill komma, ej den ringaste föreställning,
            om något mål finnes och om det kan uppnås. För två år sedan åtspordes
            cheferna för generalstaben och flottans stab från ett af de tillfälliga
            utskotten, huruvida en gemensamt utarbetad försvarsplan var för
            handen. Bemälta myndigheter funderade 1 tre månader, om de kunde
            säga ja eller nej på denna enkla fråga. När svaret kom i riksdagens
            elfte timme, lämnade det i det hela endast upplysning om, att
            man ansåg, att försvarskrafterna borde. stärkas i den mån landets
            ekonomiska bärkraft sådant medgåfve. Huru detta skulle ske, om
            ett betryggande försvar kan vinnas och huru mycket ett sådant
            i sin helhet ungefärligen skall kosta, därom har aldrig någon
            upplysning lämnats. Tyskar och engelsmän kunna emellertid om dessa
            angelägenheter för en tid framåt gifva besked. MHvarför skulle
            sådant ej kunna lämnas oss? Talet om att planmässighet i försvaret
            var behöflig uppkom då. Det har sedan kommit i hvar mans mun.
            Då ansågs nästan detta tal som hädiskt. Yttre omständigheter hafva
            förändrat åskådningssättet. Nu upp- fattas nödvändigheten häraf.
            Därför är tiden inne att taga ett steg till. Det steget tillkommer
            emellertid, enligt mitt förmenande, Riksdagen att föranleda. Det
            är dess plikt. Man kan ej vänta, att yrkesmannen — försvarsministern
            —-— skall erkänna ovisshet om rätta vägen. Teoretiskt sedt borde
            han göra det. Men det är knappast mänskligt — allra minst för
            den svenske yrkesmilitären, så som hans åskådning blifvit inriktad.
            Låtom oss emellertid med allvar öfverskåda läget. Det är den bästa
            åtgärd, vi i nuvarande stund kunna vidtaga för försvarets stärkande.
            Låtom oss komma ur det ovisshetens tillstånd, i hvilket vi nu
            befinna oss. Kanske det sätt för de viktiga försvarsärendenas
            pröfning, jag tillåter mig föreslå, bestyrker, att vi äro på rätta
            vägar. Så mycket bättre. Ovissheten blir då skingrad och säkert
            är, att det svenska folket med känslan af dess plikt, att till
            det yttersta försvara sitt fosterland, skall förena en känsla
            af glädje och tillfredsställelse öfver myndigheternas väl grundade
            öfver- tygelse om, att det kan ske. Nationen skall då fördubbla
            sin ifver att nå målet.
          </p>
          <p xml:id="i-wsLgLEgBRY5GxHpA56Shi">
            Den redan vid flera tillfällen framkomna tanken på en gemensam
            försvarsminister har utan tvifvel haft sin grund i öfvertygelsen
            om, att därigenom större planmässighet skulle vinnas. Jag tror
            emellertid ej på den metoden, enär därmed ingen förenkling vinnes,
            Att förändra de två
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-007.pdf"/>
          <p xml:id="i-BLCtzZeWYZUL2JxVbPpHpX">
            Motioner i Andra Kammaren, N:o 181. i
          </p>
          <p xml:id="i-FBjr6viT4MVqjNZac1JNmN">
            nuvarande försvarsministrarne till generaladjutanter under en
            civil försvars- minister länder endast till att man får tre i
            stället för två att tillgodose. Kifvet och splitet torde snarare
            komma att ökas än minskas, ty vid olika mening hos respektive
            generaladjutanter blir den gemensamma ministerns ställning svår.
            Han blir, figurligt taladt, söndersliten, det är allt. Snarare
            synes då vara skäl att tänka på den engelska metoden, som äfven
            nyligen (genom kungl. resolutionen den 25 juni 1903) införts i
            Holland. Där har under statsministerns presidium inrättats en
            &gt;» Commission in zake sammenwerking van land en seemacht».
            Man bör enligt samma sätt, som tillämpas genom »the defence committee
            of the cabinet» sätta sättet för försvarsförberedelserna under
            kontroll. Om man visste, huru vårt försvar borde vara beskaffadt,
            då kunde man måhända taga steget fallt ut. Men man vet det ej.
            Därför måste man se till att om försvars- angelägenheterna öfverlägges,
            att kontinuitet och planmässighet iakttages. Detta bör ske genom:
            en försvarsberedning inom regeringen, be- stående af: statsministern,
            ordförande, utrikesministern, krigsministern, sjöministern, finansministern,
            med chefen för generalstaben och chefen för flottans stab såsom
            adjungerade ledamöter. Försvarsberedningen, som efter anmälan
            af någon af försvarsministrarne oller eljest vid förefallande
            behof skall af statsministern kallas till samman- träde, åligger
            att på det noggrannaste utstaka gränserna för sättet för försvarsförberedelserna.
            Till dess disposition bör sedermera inrättas ett ständigt kansli,
            be- stående af: s en regementsofficer och en subalternofficer
            från armén och från flottan, hvilka hvart tredje år i tur och
            ordning skola ombytas. Till detta bör försvarsberedningens instruktion
            inskränka sig. Att försvarets angelägenheter: i stort sedt inför
            ett sådant forum skola blifva allsidigt utredda synes mig uppenbart.
            Genom de tre icke militära med- lemmarnes närvaro tillgodoses
            den. inre och den yttre politikens samt de ekonomiska resursernas
            kraf. Fackmännen komma att kontrollera hvar-
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-008.pdf"/>
          <p xml:id="i-U6u7hMvcX58nbz3PiabSj7">
            8 Motioner i Andra Kammaren, N:o 181.
          </p>
          <p xml:id="i-FiJzG8BmKCitn5GH4dKPYL">
            andra, och det är säkert, att det är hälsosamt, att deras många,
            särskildt under den första tiden uppkommande dispyter blifva bevittnade
            och klar- gjorda inför ett forum af de män, som inför Konung och
            representation skola - svara för, att de vidtagna åtgärderna blifva
            etfektiva. Skulle. emellertid erinras, att uppdraget allt för
            mycket ökar stats- ministerns redan förut tunga arbetsbörda, så
            tillåter jag mig erinra om, att försvaret är rikets viktigaste
            angelägenhet, att försvarsbudgetens om- fattning redan i och för
            sig ställer den främst och att landets lugna utveckling ovilkorligen
            betingar, att alla äfventyrligheter i fråga om ut- gifterna undvikas.
            Utrikesministern får till uppgift att med sin kännedom om det
            politiska läget moderera eller forcera försvarsförberedelser,
            och finansministern kommer helt säkert att mera systematiskt kunna
            funktionera såsom skatteminister, om han genom ett deltagande
            i de ingående öfverläggningarne kan redan långt i förväg skönja
            hvad som är att vänta i afseende på penningbehofven. Kanske ock
            han kommer till insikt om betydelsen af en sund penning- marknad
            såsom ett led i landets försvarskraft och vidtager sina dispositioner
            därefter. Kanske kunde då en och annan plan på nya skatter uppskjutas,
            om ett studium af det politiska läget ådagalägger, att en längre
            period af fred föreligger. Och slutligen hvilket verkligt samband
            mellan nationen och försvars- förberedelserna skulle ej på detta
            sätt vinnas den dag, då regeringen är ett verkligt uttryck för
            representationen! För all framtid voro dessa oändliga politiska
            försvarskommittéer af- skaffade, som sagt så mycket och så — litet!
            Förtroende och tillförsikt skulle efterträda hittills varande
            och nu rådande ovisshetstillstånd. Mången gång har den tanken
            korsat min hjärna, att vi, som varit nog lyckliga att under snart
            100 år undgå krig och som därför icke borde vara nog förmätna
            att förutsätta oss äga sådan erfarenhet om till försvaret hörande
            större och mindre angelägenheter som de nationer, som fått till-
            kämpa sig dylik, skulle hafva nytta af att tillkalla någon erfaren
            försvars- organisatör från främmande land. Jag har t. o. m. samtalsvis
            yppat denna tanke, men möttes af den djupaste indignation öfver,
            att man så skulle vilja underskatta våra egna auktoriteter, hvarjämte
            framhållits, att våra förhållanden äro så säregna. Men, som förut
            nämnts, förhållandena äro numera så ändrade. Jag fruktar numera
            icke att blifva missförstådd. Vi se och känna nu allvarligare
            än så. Ingen lärer förneka det kloka i japanernas åtgärd att tillkalla
            engelska och tyska rådgifvare. Deras för-
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-009.pdf"/>
          <p xml:id="i-U5zi6kzwo9EG8qb11wmSCj">
            Motioner i Andra Kammaren, N:o 1681. 9
          </p>
          <p xml:id="i-GEnRP2zvubRkSzaSBYcJMU">
            hållanden voro nog ändå mera säregna än våra, och resultatet
            hafva vi sett, så till vida att de segrat på alla punkter. I ännu
            högre grad af intresse är emellertid att fästa uppmärksamheten
            på att deras betydande försvarskraft åstadkommits med jämförelsevis
            små medel. Men låt vara, att ännu någon obenägenhet föreligger,
            så linge praktiskt taget hela af- görandet låg hos fackministrarne,
            hvar på sitt håll att så där helt öppet erkänna sig behöfva läromästare,
            och då ett dylikt tillkallande skall vara kändt från generalen
            till korporalen. För beredningen blir den synpunkten icke gällande,
            allra minst om fackministrarne skulle vara af olika mening; och
            den har då påtaglig anledning till att sätta sig i förbindelse
            med den ena och den andra auktoriteten i utlandet. Till beredningens
            dispo- sition bör för sådana ändamål erforderliga medel stå till
            buds.
          </p>
          <p xml:id="i-Mhgy51DiZW2SpyP4YvdaWU">
            Ofvan angifna synpunkter, som jag hade sammanfattat i en hem-
            ställan dels om en särskild kommissions inrättande, dels om att
            behöfliga medel skulle anvisas för ändamålet, ansågos emellertid,
            såsom erfordrande ändring 1 grundlagen, icke kunna remitteras
            till statsutskottet, hvilket af mig blifvit begärdt. Jag erfor,
            att talmannen ansåg, att ett yrkande om ändring 1 grundlagen var
            erforderligt. rkännande, att jag förbisett detta, och inseende
            det fullt befogade i kammarens åtgärd att vägra remiss, har emellertid
            hos mig uppstått betänkligheter vid att begära en så vidtomfattande
            åtgärd som en grund- lagsändring. Den skulle, enligt hvad jag
            tror, vara för tidigt väckt, och jag förenar mig fullkomligt med
            dem, som skulle anse, att man icke borde i första hand företaga
            en så genomgripande reform i fråga om be- handlingen af våra försvarsförberedelser.
            Men erinrande om att faktum kvarstår, att något måste göras för
            att vinna mera planmässighet i fråga om försvarsförberedelserna,
            tillåter jag mig påpeka, att engelsmännen mu och svenskarne på
            1820-talet förstått att i liknande fall finna en form för att
            i praktiken vinna målet utan hinder af konstitutionen och utan
            att behöfva vidtaga så vidtgående åt- gärder som en ändring af
            grundlagen. Den ofvan omförmälda War office (reconstruction) committee
            fram- ställde sitt förslag till den engelska regeringen och den
            vidtog åtgärder för att inom sin krets anordna om den erkändt
            behöfliga mera allsidiga pröfningen af frågor rörande försvarsförberedelserna.
            Vår statsrådsberedning har tillkommit på nogefär liknande sätt.
            Den Bih. till BRiksd. 1905. 1 Saml. 2 Afd. 2 Band. 48 Häft. 2
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-010.pdf"/>
          <p xml:id="i-GhqxJ94XEL83SERcNpBYLD">
            10 Motioner i Andra Kanmaren, N:o 181.
          </p>
          <p xml:id="i-L27X1D1EH8GKQhJW6oU7VX">
            är ej känd af grundlagen och för dess tillkomst behöfdes ingen
            grund- lagsändring. Jag har inhämtat af dåvarande statsrådet Skjöldebrands
            memoarer, att man insåg det olämpliga för att icke säga ogörliga
            i att in- för Konungen i statsrådet pröfva och ingående diskutera
            detaljerna af hvarje förekommande regeringsärende, och man fann
            då på att skapa »statsrådsberedningen» för att inom denna företaga
            den behöfliga förpröf-. ningen. Den anordningen var synbarligen
            praktisk och har såvidt jag kunnat inhämta icke väckt några större
            betänkligheter från grundlagens. synpunkt. Erkändt har emellertid
            blifvit, att statsrådets arbetsbörda på senare tiden växt till
            den grad, att man ansett en fördelning af göromålen be- böflig.
            Behofvet af en regeringsrätt synes mig därför gifva stöd åt min
            tanke, att de militära anslagsangelägenheterna, sedan de numera
            erfordra så kolossala belopp, äfvenledes erfordra en särskild
            metod vid behandlingen, en metod, som alldeles icke skulle beröra
            den grundlagsenliga inför Konungen i statsrådet. Det synes mig
            således, att Riksdagen borde finna lämpligt fästa upp- märksamheten
            vid, att inom regeringen efter ofvan antydt föredöme i England,
            Holland och hos oss själfva en kommission kunde inrätttas — en
            försvarsberednming — inom hvilken de till 4:de och 5:te hufvudtitlarne
            hörande ärendena rörande anslag, i närvaro af de förut angifna
            ministrarne och stabscheferna, kunde behandlas. Det ligger för
            öfrigt så att säga i luften, att man hos oss måste blifva. betänkt
            på vissa konstitutionella ändringar. Vårt numera kraftigt ut-.
            vecklade samhällslif kräfver nog detta. Särskildt näringslifvet
            kan näppe- ligen sägas vara väl tillgodosedt genom en metod för
            statsangelägenheternas behandling, som tillskapades, väl med hänsyn
            till att förekomma ett upp- repande af frihetstidens oregelbundenheter,
            Gustaf III:s revolutioner och de olyckor vi upplefde under Gustaf
            IV Adolf, men som ej tog hänsyn till vår numera så utvecklade
            statssociala verksamhet, emedan denna då till det mesta icke var
            känd. Men intill dess behofvet af sådana vidtgående reformer hunnit
            mogna, har allt vår försvarsbudget vuxit oss öfver hufvudet, om
            vi fortsätta på den nu inslagna vägen.
          </p>
          <p xml:id="i-GXfX8U79oLuE3FTmZfhRik">
            Det synes mig därför vara lämpligt att begagna sig — icke af
            en anordning, som erfordrar grundlagsändring — utan af en öfvergångsform,
          </p>
          <p xml:id="i-6zJ7DkpZ3JFLFeRJ7s8RnC">
            låt vara ett palliativ. Man må därmed göra ett försök för att
            vinna er-. farenhet.
          </p>
          <pb facs="riksdagen-motions-pdf/data/1905/mot_1905__ak__181/mot_1905__ak__181-011.pdf"/>
          <p xml:id="i-8p4qnCTa69EqEAJBo7NjGR">
            Motioner + Andra Kammaren, N:o 181. 11 Med hänsyn till hvad jag
            haft äran anföra, tillåter jag mig föreslå,
          </p>
          <p xml:id="i-NHfkApYK2DgE7Z5gv7WXRn">
            att Riksdagen i skrifvelse till Kungl. Maj:t med påpekande, att
            försvarsutgifterna på få år stigit i en oroväckande grad och att
            Riksdagen trott sig finna fog föreligga för den inom landet alltmera
            utbredda åsikten, att behöflig planmässighet vid försvarsförbe-
          </p>
          <p xml:id="i-7a9TLtHh4XYbhiEoLwAk6n">
            redelserna icke ännu vunnits hos oss — likasom ej heller i andra
            länder utan särskilda åtgärder — ville
          </p>
          <p xml:id="i-NGTVUzutatacANctFGi9bm">
            för sin del uttala den meningen, att sådan planmässig- het antagligen
            bättre skulle blifva tillgodosedd, om frågor, som äro att hänföra
            till försvarsförberedelserna till landets värnande mot yttre fiender
            samt behofven därför, innan de inför Konungen i statsrådet föredragas,
            blefve behandlade i särskild försvarsberedning, be- stående af
            statsministern, utrikesministern, krigsministern, sjöministern
            och finansministern och vid hvilken cheferna för generalstaben
            och flottans stab borde närvara.
          </p>
          <p xml:id="i-SEBgPhSXJD75ufzoAYwKtM" type="date">
            Stockholm den 1 februari 1905.
          </p>
          <div xml:id="i-9GSWhY1sQ2dVdpVXzZJRDw" type="signatureBlock">
            <p who="unknown" type="signature">
              G. O. Wallenberg
            </p>
          </div>
        </div>
      </div>
    </body>
  </text>
</TEI>
