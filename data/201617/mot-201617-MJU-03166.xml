<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-MJU-03166">
  <teiHeader>
    <fileDesc>
      <titleStmt>
        <title>Politik för levande hav och vattendrag</title>
        <author corresp="i-UfuzZaG1S7bnPkLrgux2Au">av Jonas Jacobsson Gjörtler m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:3166 av Jonas Jacobsson Gjörtler m.fl. (M)</title>
          <idno type="rdwebb">H4023166</idno>
          <rs type="number">3166</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H4023166/text</ref>
          <ref type="dokument_url_html">http://data.riksdagen.se/dokument/H4023166</ref>
          <ref type="dokumentstatus_url_xml">http://data.riksdagen.se/dokumentstatus/H4023166</ref>
          <ref type="docx">http://data.riksdagen.se/fil/9E62090C-D758-41E6-B68B-592EDC64F71B</ref>
          <ref type="pdf">http://data.riksdagen.se/fil/D17944D9-63DD-41DE-A417-B451BA404E9B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-JyuoWkg9RUZd3XVSA6MfE6</idno>
            <name>Gunilla Nordgren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5wVnuGs5cNm9JWZrGWeZfP</idno>
            <name>Jesper Skalberg Karlsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5qayb573WK7KfrjRv8DR5g</idno>
            <name>Roland Gustbée</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-RNLiVMpCYiPgzxr2ERSxMt</idno>
            <name>Lars-Arne Staxäng</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-LGuxQcep33nPWKPbzHtqsR</idno>
            <name>Cecilie Tenfjord-Toftby</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-S1jBpohzgG7cgcBjfgN1Fb</idno>
            <name>Sten Bergheden</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-68W2qzoxU1cBVekfgU2ss1" type="signed"/>
        <correspContext corresp="i-68W2qzoxU1cBVekfgU2ss1">
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-JyuoWkg9RUZd3XVSA6MfE6"/>
          <note type="signatory" corresp="i-5wVnuGs5cNm9JWZrGWeZfP"/>
          <note type="signatory" corresp="i-5qayb573WK7KfrjRv8DR5g"/>
          <note type="signatory" corresp="i-RNLiVMpCYiPgzxr2ERSxMt"/>
          <note type="signatory" corresp="i-LGuxQcep33nPWKPbzHtqsR"/>
          <note type="signatory" corresp="i-S1jBpohzgG7cgcBjfgN1Fb"/>
        </correspContext>
        <correspAction xml:id="i-XbRxZ64eDpvBWNzMawG4kj" type="submitted">
          <date when="2016-10-05"/>
          <time when="15:13:52"/>
        </correspAction>
        <correspAction xml:id="i-H3MVKjCxszkvNM22wUovVL" type="reviewed">
          <date when="2016-10-05"/>
          <time when="21:29:37"/>
        </correspAction>
        <correspAction xml:id="i-BNnC9GACEk4RLfivBCc45B" type="referred">
          <date when="2016-10-14"/>
        </correspAction>
        <correspAction xml:id="i-CsBH9Kq5y4Moe78Nb94xGV" type="assigned">
          <date when="2018-05-18"/>
          <time when="16:25:11"/>
        </correspAction>
        <correspContext corresp="i-CsBH9Kq5y4Moe78Nb94xGV">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-GXgW4sRhatUHwk6LfjZGcj" type="behandlas_i"/>
        <correspContext corresp="i-GXgW4sRhatUHwk6LfjZGcj">
          <ref type="uppgift">2016/17:MJU1</ref>
          <ref type="ref_dok_id">H401MJU1</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU1</ref>
          <ref type="ref_dok_titel">Utgiftsområde 20 Allmän miljö- och naturvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-9re3mybf5ZxAo4cJWShEDg" type="behandlas_i"/>
        <correspContext corresp="i-9re3mybf5ZxAo4cJWShEDg">
          <ref type="uppgift">2016/17:MJU10</ref>
          <ref type="ref_dok_id">H401MJU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU10</ref>
          <ref type="ref_dok_titel">Vattenvård</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-VgTiGXB1y63ynY2VDnQPho" type="behandlas_i"/>
        <correspContext corresp="i-VgTiGXB1y63ynY2VDnQPho">
          <ref type="uppgift">2016/17:MJU9</ref>
          <ref type="ref_dok_id">H401MJU9</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU9</ref>
          <ref type="ref_dok_titel">Naturvård och områdesskydd</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-Ux9QsV2BTtKoPqXFxCHh42" type="behandlas_i"/>
        <correspContext corresp="i-Ux9QsV2BTtKoPqXFxCHh42">
          <ref type="uppgift">2016/17:MJU15</ref>
          <ref type="ref_dok_id">H401MJU15</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-N96Y13Ba3uwjQU3QnxahGg" type="behandlas_i"/>
        <correspContext corresp="i-N96Y13Ba3uwjQU3QnxahGg">
          <ref type="uppgift">2016/17:TU18</ref>
          <ref type="ref_dok_id">H401TU18</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">TU18</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7J5918yVr3gcPSoYiDB3bU" type="motHeader">
        <div xml:id="i-6rWxENUhqD3oQWmhfM2ip2" type="motTitle">
          Motion till riksdagen 2016/17:3166 av Jonas Jacobsson Gjörtler
          m.fl. (M) Politik för levande hav och vattendrag
        </div>
      </div>
      <div xml:id="i-8XnYm2JxdSyb1TERAE59aV" type="motBody">
        <div xml:id="i-3KJQkvtxMUhG7imbddY4br" type="motProposal" subtype="förslag">
          <head xml:id="i-PdGRENkwPS3Q3XpGy9cjij">
            Förslag till riksdagsbeslut
          </head>
          <list xml:id="i-UNDpzZqMwkqhseART3XHeA" style="ol">
            <item xml:id="i-Lz66bqFP1H1N6xRwqCg6zT">
              Riksdagen ställer sig bakom det som anförs i motionen om att
              regeringen bör verka för att kostnaderna för det marina skräpet
              mer rättvist bör fördelas inom EU och tillkännager detta för regeringen.
            </item>
            <item xml:id="i-4ii9ixphjuotjtHDJPTbRN">
              Riksdagen ställer sig bakom det som anförs i motionen om att
              regeringen bör se över miljöbalken för att förtydliga ansvaret
              för oljesanering av stränder och tillkännager detta för regeringen.
            </item>
            <item xml:id="i-9htxZeT45LGCMRHngjGKss">
              Riksdagen ställer sig bakom det som anförs i motionen om att
              regeringen bör vara pådrivande i internationella samarbeten för
              havsmiljöfrågor och tillkännager detta för regeringen.
            </item>
            <item xml:id="i-2kWJafbbu3FUkHD8EutxGV">
              Riksdagen ställer sig bakom det som anförs i motionen om att
              regeringen bör vidta åtgärder för att säkra tillgången till dricksvatten
              och tillkännager detta för regeringen.
            </item>
            <item xml:id="i-SSJN6pV91KbQXqT68qbknu">
              Riksdagen ställer sig bakom det som anförs i motionen om att
              regeringen bör prioritera forskning om klimatförändringarnas påverkan
              på havsmiljön och tillkännager detta för regeringen.
            </item>
            <item xml:id="i-2XyfrsNaVZBByiALvn1epr">
              Riksdagen ställer sig bakom det som anförs i motionen om att
              stärka skyddet i särskilt påverkade marina miljöer och naturskyddsområden
              och tillkännager detta för regeringen.
            </item>
            <item xml:id="i-VCo4rEoLwfWAsH68tJU4cy">
              Riksdagen ställer sig bakom det som anförs i motionen om att
              upprätta en plan för att nå de fastslagna målen för skydd av marina
              områden och tillkännager detta för regeringen.
            </item>
            <item xml:id="i-HX3h3JvztU8V8ZT7KvLsbR">
              Riksdagen ställer sig bakom det som anförs i motionen om att
              ändra fartygsrutter för att undvika sjöfart i särskilt känsliga
              områden och tillkännager detta för regeringen.
            </item>
          </list>
        </div>
        <div xml:id="i-8WTNaKMCc8kqvDRRgi7BQn" type="motContent">
          <head xml:id="i-JZp64ifkiNQ6cLkKZL9Pu9" type="h1">
            Motivering
          </head>
          <p xml:id="i-Rjsz1CbzAoFmEW4wDwX6bc">
            Sverige är till stor del omgivet av hav. Det innebär en stor
            tillgång och resurs för oss. Dels på grund av vad det ger oss
            i form av livsmedel som exempelvis fisk och skaldjur, dels möjligheter
            att transportera produkter och personer, och självklart dels för
            rekreation. I hav, sjöar och vattendrag finns dessutom en stor
            del av jordens biologiska mångfald. Flera av ekosystemen som återfinns
            i vattenmiljö är mycket känsliga.
          </p>
          <p xml:id="i-JrUHFtdXvgRHC8KBo5K9x2">
            Hav, sjöar och vattendrag utsätts för enorma påfrestningar. En
            del områden är mycket trafikerade, vilket innebär en fysisk påfrestning
            medan andra orsaker till påfrestningen kan bero på övergödning,
            utfiskning, försurning eller klimatförändringar som påverkar på
            olika sätt. Ett växande problem är även att kemikalier släpps
            ut i vattendragen.
          </p>
          <p xml:id="i-YG1WuUtHPn7Un8Lochc1xr">
            I vår plan för ett starkare Sverige är havs- och vattenmiljö
            fortsatt ett prioriterat politikområde. Under Alliansens tid i
            regeringsställning gjordes flera viktiga framsteg på detta område.
            Bland annat togs ett samlat grepp om havs- och vattenpolitiken
            genom inrättandet av Havs- och vattenmyndigheten, HaV år 2011.
            År 2009 fick Sverige sin första marina nationalpark. Sverige,
            som första land i EU, införde ett förbud mot fosfater i tvätt-
            och rengöringsmedel. Det har nu övriga EU-länder också infört.
            För att stödja lokala åtgärder för en bättre havsmiljö införde
            alliansregeringen ett särskilt stöd den 1 augusti 2009 till lokala
            vattenvårdsåtgärder, LOVA-stödet. LOVA kan sökas hos länsstyrelsen
            och går framför allt till kommuner, föreningar och andra sammanslutningar.
            Stödet är särskilt tänkt att stödja åtgärder som minskar belastningen
            av näringsämnen. Detta i syfte att minska det omfattande problemet
            med övergödning av våra hav. Stödet kan även ges till åtgärder
            för hantering av fritidsbåtsbottnar som syftar till att minimera
            spridning av miljöfarliga ämnen till vattenmiljön. Stödet är mycket
            uppskattat och har bidragit till att stimulera kreativa och kostnadseffektiva
            initiativ.
          </p>
          <head xml:id="i-8TM7jbYo5Tf8KosT7TYTYy" type="h2">
            Minska mängden marint skräp
          </head>
          <p xml:id="i-NBUh7guQNkkDiuZavWCfsW">
            Marint skräp i haven har blivit ett allt större problem. Varje
            år dumpas 6,4 miljoner ton skräp i världshaven. Det innebär ett
            allvarligt hot för allt liv i haven. Mer än en miljon fåglar och
            100 000 däggdjur dör varje år världen över efter att ha fastnat
            i eller ätit plast som de hittat i havet. Värst drabbat i Sverige
            är västkusten. Mängden avfall som flyter upp på land där är mycket
            stor. De drabbade kommunerna tar stort ansvar, vilket är både
            krävande och mycket kostsamt. Det marina skräpet är även ett stort
            problem för såväl boende som det lokala näringslivet, inte minst
            för fisket och turistnäringen.
          </p>
          <p xml:id="i-Hx8sYMMt4WdmNWqorFvz8W">
            Åtgärder behöver vidtas nationellt, men även på EU-nivå och internationellt.
            Mycket av det marina skräpet flyter i land i Sverige eftersom
            Sverige har lång kustlinje. Det innebär att Sverige tar en stor
            del av notan för att minska det marina skräpet, även om skräpet
            härrör från andra länder. Moderaterna anser att regeringen bör
            verka för att kostnaderna för det marina skräpet fördelas mer
            rättvist inom EU.
          </p>
          <p xml:id="i-P2y2Bi21S6uExSrsfnW8vT">
            Det marina skräpet består ofta av plaster och andra material
            som naturen inte ensam klarar att omhänderta. Istället bryts plasten
            ner i mindre och mindre delar, till dess att den utgörs av mikropartiklar.
            Dessa mikropartiklar äts av fiskar och hamnar så småningom allt
            högre upp i näringskedjan. Människan får i sig mikropartiklar
            genom att äta fisk.
          </p>
          <p xml:id="i-VQ1PTf1rFEoZxLRoyHAcg7">
            Att ta hand om det marina skräpet är idag ett kommunalt ansvar
            men vi anser att berörda kommuner bättre bör stödjas liksom de
            många frivilliga initiativ som tas i arbetet mot det marina skräpet.
            Vi moderater vill därför att LOVA-bidraget ska breddas till att
            gälla även för åtgärder som syftar till att minska problemen med
            marint skräp samt mikroskräp och har föreslagit detta i vår budgetmotion
            för 2017. Konkret skulle detta exempelvis kunna handla om att
            stödja lokala strandstädningsinitiativ, kommunala samverksprojekt
            eller framtagandet av lokala åtgärdsplaner för att minska tillförseln
            av mikroplaster till våra hav.
          </p>
          <head xml:id="i-HNsFtJtjQh5fTHnfZqz1r7" type="h2">
            Övergödning
          </head>
          <p xml:id="i-UbfQLJ2uCth8dkKQaCRVV2">
            Stora delar av landets sjöar, vattendrag och havsområden har
            fortsatta problem med övergödning. Fosfor och kväve är näringsämnen
            som förekommer naturligt i miljön men på grund av mänsklig aktivitet
            ökar halten av näringsämnena kraftigt, vilket kan orsaka övergödning.
            Dessa näringsämnen kan hamna i miljön via utsläpp till luft av
            exempelvis kväveoxider från biltrafik, sjöfart eller kraftverk
            eller genom läckage från jordbruket samt via utsläpp från avloppsreningsverk
            och industrier. De åtgärder som har satts in för att minska utsläppen
            av näringsämnen har gett resultat, men övergödning är fortfarande
            ett stort problem och redan utsläppta näringsämnen skapar eftersläpning
            i effekterna.
          </p>
          <p xml:id="i-21JSC1CVsPGjmFkoT493vt">
            För att minska övergödningsproblematiken krävs internationellt
            samarbete med lokala åtgärder. Alla utsläppskällor måste minska.
            Samtliga länder runt Östersjön har genom Baltic Sea Action Plan
            åtagit sig att till 2021 minska utsläppen av näringsämnen. Det
            är bra, genom gemensamma krafter kan övergödningen i Östersjön
            minska. För att Sverige ska bidra till minskade utsläpp anser
            Moderaterna att LOVA-bidraget, som har visat sig vara en effektiv
            åtgärd, bör fortsätta. LOVA har bidragit till att många positiva
            miljöåtgärder startat. Några goda exempel på detta är förbättring
            av avlopp, båtbottentvätt, musselodlingar och sugtömningsstationer
            för fritidsbåtar. En konsekvens av övergödda områden kan vara
            syrefria bottnar, vilket finns på flera håll i Östersjön. Insatser
            har gjorts för att minska mängden syrefria bottnar men fler åtgärder
            behövs.
          </p>
          <p xml:id="i-AuJ5Npto4u5f1JZSnP6UDC">
            Ytterligare en åtgärd som visat sig vara mycket effektiv, framförallt
            på västkusten, är musselodlingar. Moderaterna vill därför se över
            strandskyddsreglerna för att förenkla för musselodlingar och vi
            förväntar oss att regeringen snarast agerar på det tillkännagivande
            som riksdagen gett regeringen angående strandskyddet.
          </p>
          <head xml:id="i-QjE3CubvbtXZyXYB9LGd3Q" type="h2">
            Klimatförändringarnas påverkan
          </head>
          <p xml:id="i-FVsVtGSmQZdgAM3UBETa3P">
            Försurning av sjöar och vattendrag har länge varit ett känt miljöproblem.
            Framförallt är detta ett problem i sydvästra Sverige. I sjöar
            som är kraftigt försurade påverkas känsliga djur och växter. Dessbättre
            så har andelen försurade sjöar minskat, från 17 procent 1990 till
            10 procent 2010. Den positiva trenden beror delvis på att utsläppen
            av svavel och kväve har minskat kraftigt under de senaste 20 åren.
            Försurade sjöar har under flera år behandlats med kalk för att
            höja pH-värdet med goda resultat.
          </p>
          <p xml:id="i-D9k6ETS241DfxpJ5eexrqT">
            Däremot ser man nu en ökning av försurade hav. Det beror på att
            halten av koldioxid i atmosfären ökar. När koldioxid löses i havsvatten
            så bildas kolsyra vilket leder till att pH-värdet sjunker och
            haven blir surare. FN:s klimatpanel, Intergovernmental Panel on
            Climate Change (IPCC), konstaterar i sin senaste rapport att världshaven
            har tagit upp 30 procent av koldioxidutsläppen orsakade av människan.
          </p>
          <p xml:id="i-EyiCneCyRinuek2NkoapA6">
            Detta förväntas ge stora konsekvenser för marina organismer,
            ekosystem och den biologiska mångfalden. Forskarna varnar för
            att exempelvis korallreven, som är mycket känsliga ekosystem,
            kommer att påverkas negativt av försurade hav. Eftersom detta
            är ett relativt nyupptäckt problem finns inte tillräckligt mycket
            forskning på hur detta kommer att påverka ekosystemen i havet.
            Moderaterna anser därför att forskning kring detta behöver prioriteras.
          </p>
          <head xml:id="i-MM2smtX9g9McfiwZamdxJY" type="h2">
            Kemikalier i vattenmiljö och rening av avlopp
          </head>
          <p xml:id="i-YWfWiskqLkMWRXcugWpkha">
            Dagens reningsverk är inte byggda för att rena läkemedelsrester,
            men trots det bryts en del läkemedel ned och renas. Med allt mer
            avancerade läkemedel, som inte bryts ned så lätt, så krävs det
            mer avancerade system för rening. På flera platser i Sverige pågår
            insatser och försök för att minska utsläppen av läkemedelsrester
            från avloppsvatten. I Sverige förväntar vi oss rent vatten.
          </p>
          <p xml:id="i-5sedyBHb7Ub61EVJbvWAGt">
            Det finns redan nu kemikalier i våra vattendrag och i vårt dricksvatten.
            För att lösa problemet med kemikalier som förekommer i naturen
            krävs både förebyggande insatser för att kemikalier inte ska komma
            ut i vattnet och rening av vatten där skadliga ämnen har kommit
            ut. Det finns idag ofta god kunskap om exempelvis läkemedels verkan
            och påverkan på människan, men det behöver i större grad kopplas
            ihop med ny kunskap om läkemedel och deras verkan på miljön. För
            att rena redan förorenat vatten finns några intressanta metoder.
            Några exempel på de metoder som testas i dag är ozonering i låg
            dos med efterföljande rening av nedbrytningsprodukterna med biologiskt
            steg eller aktivt kol, eller försöksverksamheter med algbaserad
            rening. Ofta är dessa metoder mer kostsamma och kräver mycket
            mer energi än de reningsmetoder som används idag. Med mer forskning
            och utveckling på detta område kan vi vända flera utmaningar till
            möjligheter.
          </p>
          <p xml:id="i-8NyTPuNuZ93TbJaECsA43e">
            Alliansregeringen satsade 32 miljoner kronor på att främja avancerad
            rening av avloppsvatten för att långsiktigt säkra vårt dricksvatten,
            fritt från skadliga halter av läkemedelsrester och andra svårbehandlade
            föroreningar. Problemen med läkemedelsrester i dricksvattnet blir
            bara större; regeringen bör därför vidta åtgärder för att hejda
            utvecklingen. Vi moderater har därför i vår budgetmotion avsatt
            medel för att utöka den verksamhet Havs- och vattenmyndigheten
            utför idag för att möjliggöra för fler projekt för att rena vatten.
          </p>
          <head xml:id="i-SsTns4EiSdyyVXxYe8CJ6q" type="h2">
            Tydliggör ansvaret vid oljeutsläpp
          </head>
          <p xml:id="i-B3geQaz5cjiJ7ig3dgAXKk">
            I september 2011 drabbades Tjörns kommun på den svenska västkusten
            av ett allvarligt oljepåslag. En mindre mängd olja nådde också
            Orust. I efterhand visade sig oljepåslaget ha orsakats av en kollision
            mellan ett maltesiskt fraktfartyg och ett belgiskt fiskefartyg
            utanför Jyllands nordvästkust.
          </p>
          <p xml:id="i-GRqHCf46fKwc22SWsY8YXo">
            Efter den allvarliga händelsen har en utredning gjorts för att
            kartlägga ansvarsfördelningen. Utvärderingen visade att roll-
            och ansvarsfördelningen mellan berörda aktörer varit otydlig.
            I den utvärderingsrapport som Myndigheten för samhällsskydd och
            beredskap (MSB) och Havs- och vattenmyndigheten (HaV) utarbetat
            lyfts särskilt fram att det inte var klart vad Tjörns kommun kunde
            förvänta sig av MSB, HaV och Naturvårdsverket samt också i viss
            mån av länsstyrelsen. När en allvarlig händelse, som ett oljepåslag,
            inträffar måste ansvarsfördelningen vara tydlig och det måste
            vara klart vad respektive aktör har för roll och uppgifter. Enligt
            miljölagstiftningen är ansvaret för att vidta avhjälpande insatser
            verksamhetsutövarens. I samband med ett oljepåslag så är det i
            normalfallet det rederi som är ansvarigt för oljepåslaget som
            är att betrakta som verksamhetsutövaren. Det kan dock ta tid att
            juridiskt klargöra ansvarsförhållandet, om det över huvud taget
            är möjligt.
          </p>
          <p xml:id="i-2tX5iQDgyMczmceZuCf6Wn">
            Saneringsarbetet kan av miljöhänsyn självfallet inte invänta
            långdragna juridiska processer om ansvarsförhållandena. Därför
            har praxis blivit att kommunen tar ansvar för saneringen trots
            att lagstiftningen alltså säger något annat. Moderaterna anser
            att regeringen bör se över miljöbalken i syfte att förtydliga
            ansvaret för oljesanering av stränder så att saneringsarbetet
            kan påbörjas snarast möjligt.
          </p>
          <head xml:id="i-FqFcJ1rrg6Qajv9JkNaan5" type="h2">
            Vattenskyddsområden
          </head>
          <p xml:id="i-53gMUwrr2FRZy4nnMATdWm">
            Vi vill att Sverige fortsatt ska ha bra vatten. I de områden
            där dricksvattentäkter finns behöver skyddet av täkterna vara
            förenligt med de risker för exempelvis föroreningar och lokala
            förutsättningar som finns i området. Dessa skyddas ofta i så kallade
            vattenskyddsområden. Vilka risker och förutsättningar som finns
            i närheten av vattenskyddsområdena är av naturliga orsaker mycket
            olika beroende på var i landet vattenskyddsområdet ligger och
            vilka närliggande verksamheter som finns. Vi anser därför att
            det borde finnas flexibilitet i utformningen av olika vattenskyddsområden.
            Regeringen bör vidta åtgärder så att vattenskyddsområden bör kunna
            utformas olika beroende på risk och lokala förutsättningar.
          </p>
          <head xml:id="i-UgRdHzsMCrqn5DLH2QNCsH" type="h2">
            Särskilt känsliga ekosystem
          </head>
          <p xml:id="i-47CndYRgnKqdRCz3Jj2Lxz">
            Vissa områden i världens hav har särskilt känsliga ekosystem
            och en del av dessa områden är därför skyddade. Det finns flera
            olika sorters skydd, det kan vara naturreservat, nationalparker
            eller Natura 2000-områden. Beroende på vilken skyddsform området
            har gäller olika föreskrifter. Vi anser att fartygsrutter i särskilt
            känsliga områden i större utsträckning än idag bör ändras för
            att minska påfrestningen på de marina skyddsområdena. I marina
            naturreservat bör det även upprättas planer för att säkerställa
            att de uppsatta målen för området nås. Det bör regeringen verka
            för.
          </p>
          <head xml:id="i-QaBkQWG455J97cqijHekNS" type="h2">
            Internationellt samarbete
          </head>
          <p xml:id="i-DHAqnLdLxBD5RrpHqqjJjk">
            Havet är vår gemensamma angelägenhet; varken en kommun eller
            ett land kan ensamt hantera problemen som exempelvis marint skräp
            ger upphov till. Kommunerna behöver stöd från regering och myndigheter
            i hanteringen av marint skräp och Sverige bör vara pådrivande
            inom EU för att lyfta frågan på den internationella dagordningen.
            Haven påverkas av alla som på olika sätt använder dem. För en
            bra och livskraftig havsmiljö krävs internationellt samarbete.
          </p>
          <p xml:id="i-FM4jp7Y88dZYEqELa4GnvQ">
            Östersjöländernas miljöministrar och EU-kommissionen beslutade
            2007 att inom ramen för Helcom fastställa en gemensam åtgärdsplan,
            Baltic Sea Action Plan (BSAP), för Östersjön, Öresund och Kattegatt.
            Målet för planen är att få god ekologisk status till år 2021.
          </p>
          <p xml:id="i-VsQQjiFGykawZ2npX4drMJ">
            EU är en viktig del i havsmiljöarbetet. Genom framför allt ramdirektivet
            för vatten, havsmiljödirektivet, havsplaneringsdirektivet, badvattendirektivet,
            nitratdirektivet, avloppsvattendirektivet och art- och habitatdirektivet
            har man fastställt kvalitetskrav som ska uppnås i EU, eller begränsningar
            och skyddsåtgärder.
          </p>
        </div>
        <div xml:id="i-MwddR5bk1uXYx725YDi1yh" type="signatureBlock">
          <list xml:id="i-C5C8hgGLQP9gCxasyjyXWt">
            <item xml:id="i-3dJLrkUFQkeNAK3ivaC6kK" type="signature">
              Jonas Jacobsson Gjörtler (M)
            </item>
            <item xml:id="i-Mb4MZ7o6F12WsJ8uL7Q6fJ" type="signature">
              Åsa Coenraads (M)
            </item>
            <item xml:id="i-6V2wFHS3LkT8wfzK3Ptp12" type="signature">
              Gunilla Nordgren (M)
            </item>
            <item xml:id="i-YTJ3Cfh1iy8JVUonnuPhn5" type="signature">
              Jesper Skalberg Karlsson (M)
            </item>
            <item xml:id="i-XCb1jz4BhPuTJ7KEYtM5j1" type="signature">
              Roland Gustbée (M)
            </item>
            <item xml:id="i-Rh6tbHqq2Lv9zFeVCgryvG" type="signature">
              Lars-Arne Staxäng (M)
            </item>
            <item xml:id="i-CdpAvvL8dZFRw3C6UrGUfe" type="signature">
              Cecilie Tenfjord-Toftby (M)
            </item>
            <item xml:id="i-8Wxaqto1g2b62yrWe4v4zQ" type="signature">
              Sten Bergheden (M)
            </item>
          </list>
        </div>
      </div>
    </body>
  </text>
</TEI>
