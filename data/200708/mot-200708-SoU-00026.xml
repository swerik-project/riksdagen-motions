<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00026">
  <teiHeader>
    <fileDesc>
      <titleStmt>
        <title>med anledning av skr. 2007/08:111 Barnpolitiken – en politik för barnets rättigheter</title>
        <author corresp="i-SZKUTdtCrCo58yNCQsH76">av Ylva Johansson m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:111 Barnpolitiken – en politik för barnets rättigheter</title>
          <idno type="rdwebb">GV02So26</idno>
          <rs type="number">So26</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So26/text</ref>
          <ref type="dokument_url_html">http://data.riksdagen.se/dokument/GV02So26</ref>
          <ref type="dokumentstatus_url_xml">http://data.riksdagen.se/dokumentstatus/GV02So26</ref>
          <ref type="doc">http://data.riksdagen.se/fil/20E72978-934E-4FFC-BBB5-B767AB9E822F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-SZKUTdtCrCo58yNCQsH76</idno>
            <name>Ylva Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-MMa2PA7yJ45qkfsEkcFqYb</idno>
            <name>Christer Engelhardt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-TZHBPDEfPriGgMd5y7LfJG</idno>
            <name>Lars U Granberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6Tm6CkqvW55XWkdqUgBH82</idno>
            <name>Marina Pettersson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-2Bind9dyirGQ1UMwS9XjsT</idno>
            <name>Lennart Axelsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-H4Edsjz4cmdv9sJHCLVnfS</idno>
            <name>Catharina Bråkenhielm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LzTEdVdf1xwBggoSshMrHP</idno>
            <name>Per Svedberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-YHze8naQ3VfThjRidPfYK7</idno>
            <name>Ann Arleklo</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-YJx2kp4tFqmuPcisbQrPi6" type="basedOn"/>
        <correspContext corresp="i-YJx2kp4tFqmuPcisbQrPi6">
          <ref>Regeringsskrivelse 2007/08:111</ref>
        </correspContext>
        <correspAction xml:id="i-Trew2xRe1qPtmxoY8Emsox" type="signed"/>
        <correspContext corresp="i-Trew2xRe1qPtmxoY8Emsox">
          <note type="signatory" corresp="i-SZKUTdtCrCo58yNCQsH76"/>
          <note type="signatory" corresp="i-MMa2PA7yJ45qkfsEkcFqYb"/>
          <note type="signatory" corresp="i-TZHBPDEfPriGgMd5y7LfJG"/>
          <note type="signatory" corresp="i-6Tm6CkqvW55XWkdqUgBH82"/>
          <note type="signatory" corresp="i-2Bind9dyirGQ1UMwS9XjsT"/>
          <note type="signatory" corresp="i-H4Edsjz4cmdv9sJHCLVnfS"/>
          <note type="signatory" corresp="i-LzTEdVdf1xwBggoSshMrHP"/>
          <note type="signatory" corresp="i-YHze8naQ3VfThjRidPfYK7"/>
        </correspContext>
        <correspAction xml:id="i-94NAP2WkdBywZc3VkbF9Uj" type="referral">
          <date when="2008-04-04"/>
        </correspAction>
        <correspAction xml:id="i-4CX93QsyyiBW3fW1fxYUqb" type="dismissal">
          <date when="2008-04-03"/>
        </correspAction>
        <correspAction xml:id="i-9ypvEuYTA6nJk6i5awG4h5" type="dismissal">
          <date when="2008-04-03"/>
        </correspAction>
        <correspAction xml:id="i-MgE5k9YkyRhG7ibLJGPdZ9" type="transfer">
          <date when="2008-04-02"/>
        </correspAction>
        <correspAction xml:id="i-VPSLShSp6KbkB9PVvBHw1c" type="submission">
          <date when="2008-04-02"/>
        </correspAction>
        <correspAction xml:id="i-TSbhKynkXRG4uKFwXh6YwS" type="assigned"/>
        <correspContext corresp="i-TSbhKynkXRG4uKFwXh6YwS">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MQL3S3gGB1itHjPp7P5EQx" type="motBody">
        <div xml:id="i-UxQpnMr9dYPxpmue7GBvBx" type="motSummary">
          <head xml:id="i-KeLJReBgoovu17jxM9y6p9">
            Sammanfattning
          </head>
          <p xml:id="i-YFarhyXLpjNWvR2FPGwxZ9">
            Sammanfattningsvis anser vi att det behövs kraftfulla åtgärder
            för att stödja och hjälpa utsatta barn. Vi föreslår därför en
            nationell handlingsplan för utsatta barn. Det behövs även direkta
            insatser för att stärka skolans elevhälsa och en ökad satsning
            på barn- och ungdomspsykiatrin. Vidare måste barnfattigdomen analyseras
            och åtgärdas. Arbetet med barnkonventionen behöver utvecklas.
          </p>
        </div>
        <div xml:id="i-LViCYnUkRYCFirYADcDFDp" type="motProposal" subtype="förslag">
          <head xml:id="i-JiZsYTgVBforwa9CTvUZiK">
            Förslag till riksdagsbeslut
          </head>
          <p xml:id="i-WtbuS155hu3jVeM7Hx1ap4">
            Riksdagen tillkännager för regeringen som sin mening vad som
            anförs i motionen om en nationell handlingsplan för utsatta barn.
          </p>
        </div>
        <div xml:id="i-XzqDA2tpGpG4HznJKp7thk" type="motContent">
          <head xml:id="i-DPFvuo1AnPpWqSv6RSmUGy" type="h1">
            Inledning
          </head>
          <p xml:id="i-QSURYVuhL1YkJ9fJavrCSv">
            Regeringens skrivelse om barnpolitiken har en titel som förpliktar:
            Barnpolitiken en politik för barnets rättigheter. Tyvärr tar inte
            regeringen i skrivelsen något helhetsgrepp alls på barnpolitiken.
            Skrivelsen tar i stort sett bara upp några aspekter på barnpolitiken,
            främst barnkonventionen, föräldrastöd och våld mot barn. Skrivelsen
            innehåller många fina formuleringar, men det saknas nästan helt
            resonemang om samhällsutvecklingen i stort och dess konsekvenser
            för barn. Minskade sociala och ekonomiska klyftor är det mest
            verkningsfulla medlet för att förbättra barns villkor. Regeringens
            politik går i motsatt riktning, och här kolliderar skrivelsens
            formuleringar dramatiskt med effekterna av den politik som bedrivs
            i praktiken. Den borgerliga regeringens ekonomiska politik har
            på ett systematiskt sätt faktiskt ökat klyftorna i samhället genom
            enorma skattesänkningar för de allra rikaste samtidigt som sjuka
            och arbetslösa får kraftigt försämrade villkor och ökad otrygghet.
            Detta drabbar många barnfamiljer där någon av föräldrarna drabbas
            av sjukdom eller arbetslöshet hårt, vilket leder till försämrade
            levnadsvillkor och möjligheter för många utsatta barn.
          </p>
          <head xml:id="i-TCDh5LBJkDjZgcep1msYNN" type="h1">
            Utgångspunkter för en aktiv barnpolitik för barnets rättigheter
          </head>
          <p xml:id="i-DZBCgD1TXbBDvJzKJ5bEPH">
            En aktiv barnpolitik måste beakta utvecklingen i hela samhället
            och involvera hela samhället. Den grundläggande utgångspunkten
            för ett barnpolitiskt synsätt bör vara att den ska återspeglas
            i alla beslut och verksamheter som rör flickor och pojkar upp
            till 18 år och att den ska utgå från barnkonventionens anda och
            intentioner. Barnpolitiken bör ha som grund den strategi som slogs
            fast av riksdagen 1999. Det betyder bl.a. omfattande krav på allt
            offentligt beslutsfattande. Barnkonventionen måste vara ett aktivt
            instrument och genomsyra allt beslutsfattande inom Regeringskansliet
            som rör barn. Barnperspektivet ska i lämplig omfattning finnas
            med i utredningsdirektiv. Barnkonventionen bör på olika sätt tas
            upp i utbildningar för de yrkesgrupper som ska arbeta med barn.
            Statligt anställda vars arbete har konsekvenser för barn och ungdomar
            bör erbjudas fortbildning för att kunna stärka sin barnkompetens
            och sina kunskaper om barnkonventionen. Kommuner och landsting
            bör på samma sätt erbjuda sin personal fortbildning och inrätta
            system för att kunna följa hur barnets bästa förverkligas i det
            kommunala arbetet. Barnkonsekvensanalyser behöver göras vid statliga
            beslut som rör barn.
          </p>
          <p xml:id="i-Qgg83QqLNa1NXopKMyKjLR">
            Barns och ungdomars inflytande och delaktighet i samhällsplaneringen
            måste beaktas. Vidare bör barnombudsmannens verksamhet utvecklas
            och barnstatistiken utvecklas så att klyftor och skillnader i
            levnadsvillkor kan åtgärdas eller kompenseras.
          </p>
          <p xml:id="i-SaGgM24n4yVKDjWMhk2Y7T">
            Barnpolitiken bör på ett strategiskt plan initiera, driva på
            och ge förutsättningar att samordna arbetet i hela samhället.
            Barnets rättigheter, så som de uttrycks i barnkonventionen, måste
            få genomslag på alla nivåer i samhället och i samtliga verksamheter
            där barn och unga berörs. Arbetet ska vara långsiktigt och ha
            som inriktning att påverka insatser inom olika verksamheter och
            på skilda nivåer i samhället.
          </p>
          <head xml:id="i-SujgrLLcNKNKpu7AXG9257" type="h1">
            Åtgärder behövs för att förbättra barnens situation i samhället
          </head>
          <p xml:id="i-SZqsrDUffjb9EHuD11ykHR">
            Barnfattigdom, barn i riskmiljöer, barn som mår dåligt, barn
            som är utsatta för våld och mobbning samt annan kränkande behandling
            både i den egna familjen och av andra, är en utmaning och kräver
            både generella och riktade insatser.
          </p>
          <p xml:id="i-8Bg8H8tiMcg47qmGoT3HWj">
            Om barnpolitiken ska bli tagen på allvar krävs att samhället
            håller fast vid en hög generell välfärd för att alla barn ska
            få bra chanser till en god uppväxt. Det är med en hög generell
            nivå inom barnhälsovård, förskola och skola som föräldrar får
            det bästa stödet i sin föräldraroll. En uppväxtmiljö med goda
            bostäder, varierad närmiljö och god tillgång på kultur och fritidsaktiviteter
            för alla barn minskar stressen och gör vardagslivet lugnare för
            både barn och deras föräldrar. En hög generell nivå med god kvalitet
            på verksamheten skapar också ekonomiskt utrymme för de riktade
            insatser som kan krävas för barn i särskilt utsatta situationer,
            som familjer med missbruksproblem eller psykisk sjukdom.
          </p>
          <p xml:id="i-XNgoZuVyyUCRPm6uF7k8xn">
            Det som främst saknas i regeringens barnskrivelse är en analys
            av den förda politiken och konkreta insatser för att åtgärda konkreta
            problem. Insatser som studiematerial för föräldrastöd kan nog
            vara bra, men denna typ av indirekta insatser är inte tillräckliga.
            Samhället måste ta ett större och mer konkret ansvar för att stödja
            barn som behöver hjälp och för att utjämna de skillnader i levnadsvillkor
            som finns mellan barn i Sverige i dag.
          </p>
          <p xml:id="i-WZ25knJbF6SfhxiB7TGEy6">
            Det behövs en aktiv barnpolitik för att förbättra barnens situation.
            Vi vill i denna motion peka på fyra områden där vi vill se åtgärder.
            För det första behöver insatserna för utsatta barn förbättras
            och en aktiv politik för att minska barnfattigdomen utvecklas.
            För det andra behöver stödet och insatserna för barn och ungdomar
            som mår dåligt förstärkas. För det tredje behöver arbetet med
            barnkonventionen och barnens rättigheter utvecklas. För det fjärde
            vill vi att Barnombudsmannen ska finnas kvar, som en viktig del
            i arbetet för barnens rättigheter.
          </p>
          <head xml:id="i-LnHCSNXp74MB7CkowwfV5a" type="h2">
            1. Insatser för utsatta barn
          </head>
          <p xml:id="i-7Kw2ShkLjGbq427831PduD">
            Barn väljer inte sina föräldrar. Oavsett föräldrarnas förmåga
            att försörja dem har de rätt till en skälig levnadsstandard. Barnkonventionen
            slår fast att alla barn har samma rättigheter, utan diskriminering.
            Staten har förbundit sig att till det yttersta av sina resurser
            verka för varje barns rättigheter.
          </p>
          <p xml:id="i-2rgf4KKErz1cMjYrArgyD2">
            Samhället har ett särskilt ansvar att stödja och skydda de barn
            vars föräldrar på grund av t.ex. missbruk eller sjukdom inte fullt
            ut klarar sitt föräldraansvar. Därför är det viktigt att den statliga
            tillsynen av familjehemmen stärks. I en nyligen presenterad rapport
            som Sveriges länsstyrelser gjort får var femte kommun allvarlig
            kritik för att man inte följer upp barn som placeras i familjehem.
            Kritiken riktas mot att socialtjänsterna inte håller kontakt med
            barnen och missar att ge barnen tillräckligt med stöd. Undersökningen
            av länsstyrelsernas tillsyn har blivit möjlig genom den särskilda
            satsning som den socialdemokratiska regeringen gjorde. Vi anvisar
            i det socialdemokratiska budgetalternativet för 2008 60 miljoner
            kronor mer än regeringen för tillsynen av familjehemmen.
          </p>
          <p xml:id="i-KwVPgY1AhLDLPkLMbLFULb">
            Såväl Rädda Barnens som Socialstyrelsens rapporter om barnfattigdomen
            i Sverige visar på behovet av att analysera förändringar i trygghetssystemen
            ur ett barnperspektiv, så att de inte får diskriminerande effekter.
            Med fattigdom avses här levnadsstandarden i förhållande till vad
            som är normalt i det samhälle där individen lever.
          </p>
          <p xml:id="i-ekZXtMPtaeSUYw3TMuhiW">
            Regeringens politik leder till ökade sociala och ekonomiska skillnader
            i samhället. Genom kraftiga försämringar i generella trygghetssystem
            som a-kassa och sjukförsäkring försämras villkoren för barn som
            lever i ekonomiskt utsatta familjer. Växande klyftor gör att vissa
            barn aldrig får samma möjligheter som många andra barn att genom
            en trygg uppväxt utvecklas optimalt efter sina förutsättningar.
            Även regeringens bostadspolitik, med avskaffade bostadssubventioner
            och massiv utförsäljning av allmännyttan, riskerar att leda till
            sämre uppväxtvillkor för vissa barn.
          </p>
          <p xml:id="i-KiMbXD9oBjzRov3z2Zm1kk">
            Efter krisåren i mitten av 1990-talet, då andelen under det absoluta
            fattigdomsstrecket var som högst, vände utvecklingen och det blev
            successivt färre andelar fattiga varje år. Exempelvis var drygt
            en fjärdedel av alla ensamstående med barn de flesta är ensamstående
            mödrar fattiga år 1997 jämfört med inte fullt en tiondel år 2006.
          </p>
          <p xml:id="i-Hp2uZrTJjAqdyojStovzLd">
            Barns levnadsstandard är starkt beroende av vilken familj de
            tillhör. De bästa ekonomiska villkoren har Sverigefödda barn som
            bor med två föräldrar som båda är födda i Sverige. Störst är barnfattigdomen
            i hushåll där båda föräldrarna är invandrade. Bland dem bor mer
            än vart femte barn i ett hushåll som har en inkomst som understiger
            den absoluta fattigdomsgränsen.
          </p>
          <p xml:id="i-QaMBHK7wVpStbG4jgh6sod">
            Inom ramen för forskningsprojektet News har sambandet mellan
            klyftor i samhället och hälsotillstånd tydligt påvisats. En utjämning
            av sociala och ekonomiska villkor är det bästa sättet att generellt
            förbättra villkoren för utsatta grupper. Mot denna bakgrund är
            det mycket allvarligt att den borgerliga regeringens ekonomiska
            politik på ett systematiskt sätt faktiskt ökar klyftorna i samhället
            genom enorma skattesänkningar för de allra rikaste samtidigt som
            sjuka och arbetslösa får ännu tuffare villkor.
          </p>
          <p xml:id="i-WTD6ztoghrXWi3KQiGcqA5">
            Skador är i Sverige ett av de stora folkhälsoproblemen. Antalet
            dödsfall till följd av skada är i Sverige dock förhållandevis
            lågt i jämförelse med många andra länder. Trots detta är skador
            den vanligast förekommande dödsorsaken för barn upp till 19 år.
            Dödlighet och sjukdom till följd av skador är inte enbart slumpmässiga,
            utan barn och ungdomar som lever i utsatta miljöer har en klart
            större risk att skadas. Både svenska och internationella studier
            har visat att även närområdets socioekonomiska karaktär, dvs.
            om det är ett rikt eller fattigt bostadsområde, inverkar på skaderisken.
          </p>
          <p xml:id="i-D4ncXgi9YFECFf6tPGu7NY">
            I höstas avskaffade den borgerliga regeringen ett principiellt
            viktigt mål för den ekonomiska familjepolitiken. Sverige ska inte
            längre sträva efter en generell välfärdsmodell där utjämning och
            solidarisk omfördelning över livscykeln och mellan de som har
            och de som inte har barn är vägledande. För oss är det tydligt
            att regeringen inte motsätter sig en utveckling där skillnaderna
            ökar mellan familjer med barn och andra grupper i samhället. Den
            solidariska omfördelningen som så länge varit en viktig del i
            utformandet av välfärdspolitiken tycks enligt regeringen ha spelat
            ut sin roll ett principiellt steg som dessvärre också kan få långsiktigt
            allvarliga effekter.
          </p>
          <p xml:id="i-YBeV4AizPhUYLBmi4Z833S">
            Trots att vi är på toppen av en högkonjunktur sjunker inte längre
            behovet av socialbidrag. Under 2007 började i stället ganska många
            kommuner signalera att fler familjer än tidigare började få ekonomiska
            problem som följd av förändringarna i trygghetssystemen. Detta
            faktum avfärdades under året vid flera tillfällen av ansvariga
            ministrar vid bl.a. riksdagens frågestunder. Statistiken för 2007,
            som nu har kommit, visar dock att socialbidragsbehovet ökat i
            90 kommuner, mitt i högkonjunkturen. Detta understryker vikten
            av att utvecklingen och regeringens politik för de mest utsatta
            grupperna analyseras, och insatser måste enligt vår mening göras
            för att förbättra situationen för bl.a. barnfamiljer.
          </p>
          <p xml:id="i-9HGETErhyf9Qbov9Ph7kjz">
            Vi föreslår mot denna bakgrund en nationell handlingsplan för
            utsatta barn.
          </p>
          <head xml:id="i-FQrv6GSy6omuYzuPTZUyds" type="h2">
            2. Insatser för barn och ungdomar som mår dåligt
          </head>
          <p xml:id="i-Pr2w5M3qqLwfjA2Tz8ubZU">
            En aktiv barnpolitik måste innehålla åtgärder för att förbättra
            barns och ungas uppväxtvillkor. Regeringens huvudförslag på detta
            område i propositionen är att ett frivilligt föräldrastöd ska
            erbjudas alla föräldrar med barn upp till 18 års ålder. En särskild
            utredare ska ta fram ett förslag på nationell strategi för kvalitetshöjande
            kompetensuppbyggnad och utveckling av samhällets stöd och hjälp
            till föräldrar i deras föräldraskap.
          </p>
          <p xml:id="i-YTNf5P4hczqesxw5tbT9ni">
            Vi socialdemokrater tycker att det är bra att det utvecklas ett
            arbete för föräldrastöd, men sammantaget anser vi att de föreslagna
            åtgärderna inte på något sätt är tillräckliga. Vad som framför
            allt behövs är konkreta åtgärder för att samhället på ett bättre
            sätt ska kunna stödja och hjälpa barn som mår dåligt. Vi efterlyser
            ett engagemang för och en upprustning och förstärkning av skolhälsovården
            och den barn- och ungdomspsykiatriska verksamheten.
          </p>
          <p xml:id="i-CiZs5py7WqSz4eC1LRsqqf">
            Varje barn behöver en god start i livet. Den goda starten innefattar
            en bra mödra- och barnhälsovård, där samverkan mellan olika stödfunktioner
            inte bara blir ord på papper utan blir en verklig service till
            unga familjer. Familjecentraler som arbetsform erbjuder ett flexibelt
            och kompetent stöd till föräldrar, där både föräldrastöd och professionell
            barnhälsovård och socialtjänst samverkar med barnets bästa som
            utgångspunkt. En ordentligt utbyggd förskola, med pedagogisk kompetens
            och med riktade resurser som stöd för barn med särskilda behov
            och små barngrupper, blir en god uppväxtmiljö för barn och ett
            särskilt stöd för utsatta barn och familjer.
          </p>
          <p xml:id="i-7Z2Hm1g4S6kviuVqJqF48u">
            Många av de barn och ungdomar som signalerar psykisk ohälsa har
            också problem av social karaktär. Det handlar om små barn vars
            föräldrar sviktar i omsorgen om dem på grund av en egen psykisk
            sjukdom eller missbruk. Det kan också handla om större barn som
            visar upp egna riskbeteenden i form av allvarliga uppförande-
            och koncentrationsstörningar, aggressivitet, utagerande beteende,
            brister i den sociala utvecklingen, skolk, missbruk och kriminalitet.
            Det här är beteenden som ger dem problem i skolan och i det övriga
            livet.
          </p>
          <p xml:id="i-JoeUJD3PENhR1FqedtCe6X">
            För att samhället ska kunna hjälpa dessa barn krävs att det finns
            personal och resurser för att ingripa, stödja och hjälpa. Vuxenvärlden
            är skyldig att erbjuda unga människor en bra arbetsmiljö i skolan,
            och detta är en förutsättning för alla ungas utveckling. Det behövs
            tidiga insatser och en väl fungerande elevhälsa. Elevhälsan i
            skolan bör omfatta skolsköterska, skolkurator, skolpsykolog, skolläkare
            och specialpedagoger. Skolhälsovården inrättades en gång för att
            väga och mäta barnen, för att hålla koll på undernäring, sneda
            ryggar och synfel. Nu när barns och ungdomars fysiska hälsa kraftigt
            har förbättrats är det i stället andra frågor som tar större plats
            inom dagens elevhälsa. Det handlar om ätstörningar, övervikt,
            depression, oro, sömnsvårigheter, ångest, missbruksproblem etc.
          </p>
          <p xml:id="i-BxdcpeMj5dnxNemjVtV4wc">
            Det finns stora skillnader i pojkars och flickors uppväxtvillkor.
            Pojkar och flickor möter delvis olika typer av svårigheter och
            utmaningar. Det finns t.ex. en mycket oroande ökning av psykisk
            ohälsa hos unga kvinnor som måste beaktas. Det måste finnas ett
            könsperspektiv när olika former av stöd och hjälp utformas.
          </p>
          <p xml:id="i-17YG5XJpaurUNPQFWagPkt">
            Samarbete och samordning krävs för att insatser för barn och
            ungdomar ska bli effektiva. Det finns goda erfarenheter från kommuner
            som börjat samverka med övriga samhällsinstanser som ger stöd
            åt barn och ungdomar. En samlad ungdomshälsovård (ett exempel
            är Blå Kamelen i Helsingborg) är ett framgångsrikt sätt att organisera
            sig på. Genom att skapa gemensamma verksamheter kan samordningen
            och kvaliteten utvecklas. Förutom de nuvarande ungdomsmottagningarna
            kan en samlad ungdomshälsa innehålla primärvård, socialtjänst
            och barn- och ungdomspsykiatrisk kompetens.
          </p>
          <p xml:id="i-P8kUZZJZZAtF3C39hwtFyj">
            Förstärkningar till barn- och ungdomspsykiatrin (BUP) behövs
            och måste kombineras med bättre samverkan mellan BUP, elevhälsan
            och ungdomsmottagningarna. En enkät till verksamhetschefer i BUP
            visade för något år sedan att över hälften av mottagningarna måste
            ägna en stor del av sin tid åt s.k. första linjens vård, alltså
            sådant som egentligen skulle skötas av primärvården eller skolhälsovården.
            Detta skapar ett tryck på BUP-mottagningarna och bidrar till att
            huvuddelen av patienterna på många mottagningar aldrig får träffa
            en läkare. Även om huvudmännen prioriterar BUP och gör en målmedveten
            satsning kommer det att ta flera år att få stora förbättringar.
            Mot denna bakgrund är det allvarligt att regeringen inte kommer
            med några nya initiativ när det gäller psykiatrin. Den socialdemokratiska
            regeringen tillsatte en stor psykiatriutredning 2003 som fick
            uppdraget att brett se över organisation och resursbehov inom
            hela psykiatrin. Denna utredning blev klar för snart 1,5 år sedan,
            men fortfarande har regeringen inte lämnat några besked om, tillskjutit
            några resurser till eller aviserat någon samlad proposition om
            psykiatrin. Det är oacceptabelt.
          </p>
          <p xml:id="i-K8KL5tAEobtEvbX8SbbGbX">
            En större psykiatrisatsning bör omfatta en långsiktig plan där
            psykiatrins mål, omfattning och åtagande i ett längre perspektiv
            slås fast. Verksamheten inom såväl den slutna som den öppna psykiatrin
            behöver förstärkas och utvecklas på många områden. Det behövs
            ett brett program för kompetensutveckling för personalen, fler
            vårdplatser, särskilda insatser för psykiskt sjuka eller störda
            ungdomar i åldern 1825 år, bättre möjligheter till rehabilitering
            och sysselsättning, en prioritering av barn- och ungdomspsykiatrin
            och en särskild vårdgaranti för psykiska sjukdomar som tryggar
            sambandet mellan utredning och påbörjandet av behandling. En satsning
            måste vara långsiktig och starta omedelbart. Vi socialdemokrater
            har anvisat medel för en sådan satsning i vårt budgetalternativ.
          </p>
          <head xml:id="i-YHJssXvF9GcXwCegmmcWC3" type="h2">
            3. Stärk arbetet med barnkonventionen och barnens rättigheter
          </head>
          <p xml:id="i-P6RFjCReexcwpFRzg9LvAH">
            Barnets mänskliga rättigheter handlar främst om goda uppväxtvillkor
            och rätt till utbildning och utveckling, men det handlar också
            om inflytande över sin egen situation och att få respekt för sina
            åsikter och synpunkter.
          </p>
          <p xml:id="i-Dpb5UWLmac68GCuaE9d6qo">
            När det gäller kunskapen om barnkonventionen så sjunker den,
            och det innebär bl.a. att man måste jobba mer aktivt med detta
            inom förskola och skola. Inom utbildningen för lärare och förskollärare
            finns inte barnkonventionen med bland de kunskaper man ska ha.
          </p>
          <p xml:id="i-UH6cJ42yFhijjvoVc5DM16">
            I en undersökning som Barnombudsmannen gjort hade drygt 70 %
            av eleverna inte hört talas om FN:s barnkonvention eller var osäkra
            på om de har gjort det. En av tre svarar att de inte känner till
            någon rättighet som är viktig. Rätten att få komma till tals en
            av barnkonventionens huvudprinciper har de en mycket vag uppfattning
            om. Det är oroande att många av de yngsta medborgarna i samhället
            inte känner till att de har rätt att komma till tals i frågor
            som berör dem. Den nationella strategin för barnkonventionens
            genomförande som riksdagen beslutade om för snart tio år sedan
            är alltså fortfarande okänd för de allra flesta. För att förverkliga
            konventionens intentioner borde det därför starta en långsiktig
            strategisk planering om hur kunskapen ska spridas till barn och
            unga. Om fler barn och unga blir medvetna om sina rättigheter
            ökar trycket på vuxenvärlden att på olika sätt lyssna och ta hänsyn
            till rättigheterna. En start på detta utvecklings- och informationsarbete
            är att förskolans och skolans styrdokument förses med tydliga
            skrivningar om barnkonventionen och att det blir obligatoriskt
            med utbildning i barnkonventionen i lärarutbildningen.
          </p>
          <head xml:id="i-Nsqo8RWLxFZLXZrJ9wKSgi" type="h2">
            4. Barnombudsmannens funktion
          </head>
          <p xml:id="i-WSLLSCxBNokjiSeKipimET">
            Statskontoret föreslog i en rapport till regeringen hösten 2007
            att Barnombudsmannen skulle läggas ned och ersättas med en barndelegation.
            Vi är klart emot alla sådana idéer och förslag och oroade över
            den inställning till Barnombudsmannens funktion som det visade.
            Det är bra om regeringen nu klart visar att de inte vill avlöva
            eller lägga ned Barnombudsmannen.
          </p>
          <p xml:id="i-WR5X3tPwp63Nd9b4PxzpKa">
            Barnombudsmannens huvuduppgift är att företräda barns och ungas
            rättigheter och intressen med utgångspunkt i FN:s konvention om
            barnets rättigheter (barnkonventionen). Myndigheten ska driva
            på arbetet med barnkonventionen, vilket bl.a. inneburit att man
            utbildar och informerar om konventionen, men myndigheten ska också
            bevaka hur konventionen efterlevs i samhället. Barnombudsmannen
            lämnar t.ex. förslag till regeringen på ändringar i svensk lagstiftning
            och arbetar för att statliga myndigheter, kommuner och landsting
            ska använda barnkonventionen som en utgångspunkt i sitt arbete.
          </p>
          <p xml:id="i-83HfFdzdMRkheLJyJsmpJf">
            För att kunna företräda alla under 18 år har myndigheten regelbundna
            kontakter med barn och ungdomar för att ta reda på vad de tycker
            i aktuella frågor. Varje år lämnar Barnombudsmannen en rapport
            till regeringen. Den tar upp barns och ungas situation i Sverige
            och deras möjligheter och problem, och den är ett viktigt verktyg
            för att vuxna beslutsfattare ska kunna fatta bra beslut som rör
            barn och unga både nationellt, regionalt och lokalt.
          </p>
          <p xml:id="i-aGUvuXegFjiRLaDVZacsQ">
            Med den nya inriktningen i regeringens skrivelse till riksdagen
            får myndigheten ett ansvar för uppföljning och utvärdering av
            barns och ungas situation framför allt i kommunernas och landstingens
            verksamheter. Enligt skrivelsen ska inte lagen om Barnombudsmannen
            ändras, och det grundläggande mandatet ska vara samma som tidigare,
            men samtidigt lägger regeringen på myndigheten ytterligare ansvar.
            Det är en än tydligare styrning av en myndighet som vid sin tillblivelse
            inte skulle styras av regeringen.
          </p>
          <p xml:id="i-V6p1PyCcjgtoUBGdFJdvWj">
            Barnombudsmannen är den enda myndighet som ska företräda barn
            och unga. Den direkta kommunikationen med barn måste därför ses
            som mycket viktig. Även det pådrivande arbetet med att ta fram
            metoder och stödmaterial har varit uppskattat och efterfrågat.
          </p>
        </div>
        <div xml:id="i-BzFNKhwR4UkyD7GyYHkPRP" type="signatureBlock">
          <list xml:id="i-NTGVrsWWRLmQMRCgebyxQp">
            <item xml:id="i-ibpLXDbheb5F21NfTPJyU" who="i-SZKUTdtCrCo58yNCQsH76" type="signature">
              Ylva Johansson (s)
            </item>
            <item xml:id="i-Nj1WxqLMFccvcoG96VikGG" who="i-MMa2PA7yJ45qkfsEkcFqYb" type="signature">
              Christer Engelhardt (s)
            </item>
            <item xml:id="i-4LUc3u5YhA4xhV5maXWmrc" who="i-TZHBPDEfPriGgMd5y7LfJG" type="signature">
              Lars U Granberg (s)
            </item>
            <item xml:id="i-KyGhHq4xdpjFtgE1tiv5tg" who="i-6Tm6CkqvW55XWkdqUgBH82" type="signature">
              Marina Pettersson (s)
            </item>
            <item xml:id="i-vxBDzPPo9ZKABHroKfmX8" who="i-2Bind9dyirGQ1UMwS9XjsT" type="signature">
              Lennart Axelsson (s)
            </item>
            <item xml:id="i-21q7gVH1ArhmCX6L7ct71D" who="i-H4Edsjz4cmdv9sJHCLVnfS" type="signature">
              Catharina Bråkenhielm (s)
            </item>
            <item xml:id="i-2F8roNJN98kw317yG9c6nv" who="i-LzTEdVdf1xwBggoSshMrHP" type="signature">
              Per Svedberg (s)
            </item>
            <item xml:id="i-GyjtNwNFX9s4q2P3dTkwFZ" who="i-YHze8naQ3VfThjRidPfYK7" type="signature">
              Ann Arleklo (s)
            </item>
          </list>
        </div>
      </div>
    </body>
  </text>
</TEI>
