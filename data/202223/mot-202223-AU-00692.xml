<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-AU-00692">
  <teiHeader>
    <fileDesc>
      <titleStmt>
        <title>Arbetsmiljöarbete</title>
        <author corresp="i-4Wq9YLSiAZTMFYiYA7MnR9">av Azra Muranovic m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:692 av Azra Muranovic m.fl. (S)</title>
          <idno type="rdwebb">HA02692</idno>
          <rs type="number">692</rs>
          <orgName type="comitteeAbbreviation">AU</orgName>
          <ref type="dokument_url_text">https://data.riksdagen.se/dokument/HA02692/text</ref>
          <ref type="dokument_url_html">https://data.riksdagen.se/dokument/HA02692</ref>
          <ref type="dokumentstatus_url_xml">https://data.riksdagen.se/dokumentstatus/HA02692</ref>
          <ref type="pdf">https://data.riksdagen.se/fil/30F86CBD-5407-4428-92EA-C30DD8EC05E0</ref>
          <ref type="docx">https://data.riksdagen.se/fil/8DD658C4-0737-41A9-A745-E5D4A21F1406</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-4Wq9YLSiAZTMFYiYA7MnR9</idno>
            <name>Azra Muranovic</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-6UNFa2V25wnCzLT178t6sh</idno>
            <name>Carina Ödebrink</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-KzsTMncnr5hiy4Se56WPv6</idno>
            <name>Niklas Sigvardsson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XDK7wuURdi1V7Xip1y9fMk" type="signed"/>
        <correspContext corresp="i-XDK7wuURdi1V7Xip1y9fMk">
          <note type="signatory" corresp="i-4Wq9YLSiAZTMFYiYA7MnR9"/>
          <note type="signatory" corresp="i-6UNFa2V25wnCzLT178t6sh"/>
          <note type="signatory" corresp="i-KzsTMncnr5hiy4Se56WPv6"/>
        </correspContext>
        <correspAction xml:id="i-S5YJ3udp9H1yKxkJRPWodu" type="submitted">
          <date when="2022-11-21"/>
          <time when="15:32:29"/>
        </correspAction>
        <correspAction xml:id="i-29f4v2LoRYXTYUa9kybRKV" type="reviewed">
          <date when="2022-11-21"/>
          <time when="15:51:20"/>
        </correspAction>
        <correspAction xml:id="i-SkfDYpTMpuzaaNs9BMvLmM" type="referred">
          <date when="2022-12-01"/>
        </correspAction>
        <correspAction xml:id="i-WxjJyvPBh3L6TtJ5QeBsjb" type="assigned">
          <date when="2023-04-27"/>
          <time when="16:12:51"/>
        </correspAction>
        <correspContext corresp="i-WxjJyvPBh3L6TtJ5QeBsjb">
          <ref type="assignedTo">Arbetsmarknadsutskottet</ref>
        </correspContext>
        <correspAction xml:id="i-V4RyqoEnZ7jMbcC7d6bT1H" type="behandlas_i"/>
        <correspContext corresp="i-V4RyqoEnZ7jMbcC7d6bT1H">
          <ref type="uppgift">2022/23:AU8</ref>
          <ref type="ref_dok_id">HA01AU8</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">AU8</ref>
          <ref type="ref_dok_titel">Arbetsmiljö och arbetstid</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-7rWebS6vinL7GMv6SHBvhJ" type="motHeader">
        <div xml:id="i-KMspqV1Vm19N26vRrvtzCu" type="motTitle">
          Motion till riksdagen 2022/23:692 av Azra Muranovic m.fl. (S)
          Arbetsmiljöarbete
        </div>
      </div>
      <div xml:id="i-7JApWUkGMFaSsv3YVrqM9g" type="motBody">
        <div xml:id="i-WYAckcSPfusRWXZzV1tmEQ" type="motProposal" subtype="förslag">
          <head xml:id="i-6vJrv9uaxtMXxYMfHxe2Ap">
            Förslag till riksdagsbeslut
          </head>
          <list xml:id="i-NEwdPuaaQVFTsskbH6Qquh" style="ol">
            <item xml:id="i-ASpyQekysTExJNcYzoSmhF">
              Riksdagen ställer sig bakom det som anförs i motionen om Arbetsmiljöverket
              och dess uppdrag och tillkännager detta för regeringen.
            </item>
            <item xml:id="i-DetwbFkVQxvUq4MLk1wq48">
              Riksdagen ställer sig bakom det som anförs i motionen om utbildningskrav
              och specialistkunskap inom arbetsmiljöområdet och tillkännager
              detta för regeringen.
            </item>
            <item xml:id="i-Dv1oYADv8GTu72SnwopncM">
              Riksdagen ställer sig bakom det som anförs i motionen om regionala
              skyddsombud och tillkännager detta för regeringen.
            </item>
          </list>
        </div>
        <div xml:id="i-FCgdZvkX6P46LtuDc2CqPt" type="motContent">
          <head xml:id="i-LdcbckYGVtZoniZCZdnbjF" type="h1">
            Motivering
          </head>
          <p xml:id="i-BhYX2XtPViniUA5C7t55Q">
            Varje år dör människor på jobbet i Sverige. Under de senaste
            tio åren så har drygt 400 personer i den svenska arbetskraften
            och 90 andra som jobbat i Sverige dött i arbets­olyckor enligt
            Arbetsmiljöverket. Ett allt mer pressat arbetsliv medför en risk
            för arbetsplatsolyckor som i värsta fall kan sluta med dödlig
            utgång. Varje dödsolycka är en tragedi och ett misslyckande för
            svensk arbetsmarknad.
          </p>
          <p xml:id="i-YG3KzpFGCszP2SghASnScx">
            Arbetsplatsolyckor är samtidigt bara ett av flera arbetsmiljöproblem.
          </p>
          <p xml:id="i-5buGZEegJDWcHC5H7SVgeY">
            Vi ser exempelvis att anställda inom flertalet yrken har svårt
            att orka arbeta tills pensionen. För oss socialdemokrater är förbättrad
            arbetsmiljö en central fråga. För ett tryggt och säkert arbetsliv
            krävs att regeringen tar problematiken inom arbetslivet på allvar
            och sätter upp ambitiösa mål för arbetsmiljön tillsammans med
            arbetsmarknadens parter. Den socialdemokratiskt ledda regeringen
            2014–2022 har visat att man har höga ambitioner på arbetsmiljöområdet
            bland annat genom att ha presenterat två omfattande arbetsmiljöstrategier
            under de senaste åren.
          </p>
          <p xml:id="i-VxefRtgWxfPejEytBRJBwf">
            Tillräckliga anslag till Arbetsmiljöverket har en stor betydelse
            för att få till stånd ett effektivt arbetsmiljöarbete. Utifrån
            detta perspektiv är det positivt att den socialdemo­kratiskt ledda
            regeringen kraftigt ökade anslagen till Arbetsmiljöverket. Satsningarna
            på Arbetsmiljöverket var en riktningsförändring i arbetsmiljöarbetet
            och gav myndigheten möjlighet att anställa fler inspektörer efter
            kraftiga nedskärningar mellan åren 2006 och 2014.
          </p>
          <p xml:id="i-VEYRJaqAf8svqXwab17QFi">
            Varje år inspekterar Arbetsmiljöverket arbetsplatser runt om
            i Sverige för att synliggöra arbetsförhållandena och uppmärksamma
            risker för skador orsakade av arbetsmiljö – ett arbete som är
            viktigt för att människor inte ska skadas eller slitas ut i förtid
            på jobbet. De inspektioner som Arbetsmiljöverket genomför fyller
            ett dubbelt syfte. För det första möjliggör fler inspektioner
            ett ökat förebyggande arbetsmiljöarbete på arbetsplatserna och
            stärker medvetenheten kring arbetsmiljöfrågorna. För det andra
            innebär en inspektion krav på att arbetsgivaren ska förbättra
            arbetsmiljön på den arbets­plats som besöks.
          </p>
          <p xml:id="i-LGTc67MfKr7Bb7tC3dYhry">
            För att fortsätta arbetet med att stärka arbetsmiljön är det
            därför viktigt att förbättra förutsättningarna för förebyggande
            arbete och tillsynsarbete. Därför bör Arbetsmiljö­verket få de
            resurser som krävs och arbetsmiljöarbetet utvecklas på alla nivåer.
            Antalet arbetsmiljöinspektörer behöver öka för att uppfylla ILO:s
            rekommendationer om minst en inspektör per 10 000 anställda.
          </p>
          <p xml:id="i-RAuWRc5mnK3SCU8TtiWvJ3">
            Arbetsmiljöverket har en viktig roll att spela för att skapa
            en god arbetsmiljö på våra arbetsplatser. Men det dagliga arbetet
            utförs lokalt genom samverkan mellan arbets­givare och arbetstagare.
            På varje arbetsplats där det arbetar fem eller fler arbetstagare
            så ska arbetstagarna välja ett skyddsombud. Skyddsombuden har
            en avgörande roll som företrädare för sina arbetskamrater i frågor
            om den fysiska och psykiska miljön på arbetsplatsen. Arbetsgivaren
            har givetvis huvudansvaret för arbetsmiljön på arbets­platsen
            och ska samverka med skyddsombuden och ge dem information och
            möjlighet att utföra sitt uppdrag på bästa sätt. I arbetsmiljölagen
            finns krav på utbildning för skyddsombud men samma krav ställs
            inte på arbetsgivaren som är ytterst ansvarig för arbetsmiljön.
            För att det förebyggande och lokala arbetsmiljöarbetet ska fungera
            så väl som möjligt borde liknande krav på utbildning ställas på
            arbetsgivaren som på skydds­ombuden. För dessa utbildningar bör
            det införas krav på innehåll och kontinuerlig uppdatering, både
            för skyddsombud och för arbetsgivare.
          </p>
          <p xml:id="i-PeC2RjADn3yKrseFh856UB">
            Styrkan i det lokala och regionala arbetsmiljöarbetet är att
            de som utför uppdragen har specialkunskap inom sina branscher.
            Något som många gånger upplevs brista när Arbetsmiljöverket och/eller
            polis ska involveras, vid en allvarlig olycka eller misstänkt
            arbetsmiljöbrott. Arbetsmiljöverkets branschkunskap behöver stärkas
            för att öka effektiviteten och kunna göra mer rättvisande bedömningar.
            Inom polisen och rätts­väsendet behöver vi fler specialister som
            har en större kunskap för att även här skapa en bättre och mer
            effektiv process i utredningsarbetet.
          </p>
          <p xml:id="i-61JqmxG8CiZgJyBdxYXSyh">
            Samverkan är avgörande i det lokala arbetsmiljöarbetet. Arbetsmiljöverkets
            tjänste­män bör också ha krav på sig att samverka med och ge rekommendationer
            till både skyddsombud och arbetsgivare. Den specifika kunskap
            som exempelvis skyddsom­buden har om ”sina” arbetsplatser kan
            hjälpa Arbetsmiljöverket i sina bedömningar. Arbetsmiljöverket
            bör även ha i uppdrag att ge arbetsgivare som efterfrågar det
            hjälp att skapa en bättre arbetsmiljö, speciellt i samband med
            inspektioner.
          </p>
          <p xml:id="i-DToAwWcCrChPxggdMUcS4Z">
            De regionala skyddsombuden spelar en avgörande roll på mindre
            arbetsplatser och är många gånger ett viktigt stöd även för arbetsgivaren
            för att förbättra arbetsmiljön på arbetsplatsen. Men i dagsläget
            har inte de regionala skyddsombuden rätt att följa upp arbetsmiljön
            på alla arbetsplatser där man har tecknat kollektivavtal. I utredningen
            De regionala skyddsombudens roll i arbetsmiljöarbetet (SOU 2022:47)
            föreslås efter en utvärdering av verksamheten utökad tillträdesrätt
            för regionala skyddsombud. Ut­redningen föreslår att ”regionalt
            skyddsombud även ska få utses vid arbetsställe som är eller brukar
            vara bundet av kollektivavtal med en arbetstagarorganisation.
            Liksom tidigare ska ett regionalt skyddsombud också kunna utses
            om förbundet har en medlem vid arbetsstället”. Detta är en viktig
            åtgärd för förbättrad arbetsmiljö på svenska arbetsplatser, särskilt
            där många utstationerade arbetar.
          </p>
        </div>
        <div xml:id="i-DTgvka5Q4FSABpPBZGQhck" type="signatureBlock">
          <list xml:id="i-21jtFuv34eQuurmxVGCHtW">
            <item xml:id="i-SqJKP1j51MjwRhZgbabzA6" who="i-4Wq9YLSiAZTMFYiYA7MnR9" type="signature">
              Azra Muranovic (S)
            </item>
            <item xml:id="i-Fvc3BYSi49vGEtm7QjBiWr" who="i-6UNFa2V25wnCzLT178t6sh" type="signature">
              Carina Ödebrink (S)
            </item>
            <item xml:id="i-SGrCAYEQRwtgMzFrqU89eB" who="i-KzsTMncnr5hiy4Se56WPv6" type="signature">
              Niklas Sigvardsson (S)
            </item>
          </list>
        </div>
      </div>
    </body>
  </text>
</TEI>
