<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1965--fk--00464">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1965/mot_1965__fk__464/mot_1965__fk__464-001.pdf"/>
      <fw xml:id="i-B246xTwXrT7icnn8T4hwPK">
        14 Motioner i Första kammaren, nr 464 år 1965
      </fw>
      <div xml:id="i-V4tiuTKAEJJGFHeQ2HG9ao" type="motHeader">
        <div xml:id="i-Vy3XD9L9ZvaN9FYgaFqYyg" type="motTitle"/>
        <div xml:id="i-Em3at72phBNWLuRtjqRyCK" type="motSubmissionInfo"/>
      </div>
      <div xml:id="i-7V2FduNLugMoPraqdSogKM" type="motBody">
        <div xml:id="i-P24yTxQrAXT5HfA1JUzowA">
          <p xml:id="i-BxmjjgNNmEdQpGw4anUrbd">
            Nr 464
          </p>
          <p xml:id="i-KjyrVRisERoYWCvw7SdKYh">
            Av herr Äkerlund, angående utbyggnaden av Marvikens atom- kraftstation.
          </p>
          <p xml:id="i-H55YDF3UooDaJNmSjY7UQK">
            (Lika lydande med motion nr 553 i Andra kammaren)
          </p>
          <p xml:id="i-yEpnjddGBrLBhM6CiXyV8">
            I statsverkspropositionen för år 1965 har under handelsdepartementet
            äskats ytterligare medel för utbyggnad av atomkraftstationen Marviken.
            Genom sammanställning av uppgifter från vattenfallsstyrelsens
            och AB Atomenergis petitaskrivelser till innevarande budgetår
            kan utläsas att to- talkostnaden för Marviken beräknas komma att
            uppgå till minst 400 milj. kronor. Det för närvarande för reparation
            avställda Ågestaverket är av s. k. tryckvattentyp med naturligt
            uran som bränsle och med tungvattnet cir- kulerande i en sluten
            krets. I jämförelse härmed kommer Marviken att in- nebära flera
            väsentliga avsteg. Den avses bli av kokartyp, erfordra anrikat
            bränsle, i en s. k. direktecykel låta det tunga vattnets ånga
            verka direkt på turbinen samt för att ernå full effekt kräva nukleär
            överhettning. Det har antytts att man på längre sikt ämnar lösa
            anrikningsproblemet genom återcykling av under processen bildat
            plutonium. Dessa nya utvecklingssteg innebär en rad svårigheter
            som ännu är långt ifrån lösta. Direktcykeln medför krav på utomordenlig
            täthet för att icke det dyrbara tungvattnet skall gå förlorat.
            Detta onormala täthetskrav kom- mer med stor sannolikhet att innebära
            en belastning på den typ av anlägg- ning som Marviken utgör. Det
            bör nämnas att den i detta hänseende myc- ket enklare Ågestaanläggningen
            sedan lång tid varit under reparation just på grund av tungvattenläckage.
            Den största ovissheten synes emellertid hänföra sig till frågan
            om, och i så fall när, man på ett tillfredsställande sätt i en
            tungvattenreaktor av denna typ kan lösa problemet med nukleär
            överhettning. Från många håll har under senare tid anförts kritik
            mot ett fullföljande av Marviken. Till kritikerna har numera även
            sällat sig vattenfallsstyrelsen, som tillsammans med AB Atomenergi
            skall bygga Marviken. Vattenfalls- styrelsen har genom ändring
            av samarbetsavtalet mellan bolaget och sty- relsen låtit det tekniska
            och ekonomiska ansvaret för projektet övergå på bolaget. Enligt
            styrelsens mening synes vidare erfarenheterna av det svens- ka
            utvecklingsarbetet i tekniskt och ekonomiskt hänseende och känne-
          </p>
          <pb facs="riksdagen-motions-pdf/data/1965/mot_1965__fk__464/mot_1965__fk__464-002.pdf"/>
          <fw xml:id="i-EFu2PMTUgW9ABSUfKxj49V">
            Motioner i Första kammaren, nr 464 år 1965 15
          </fw>
          <p xml:id="i-sHFAn3uwz9L2M4s6pbjg6">
            domen om kostnadsutvecklingen för lättvattenreaktorer böra föranleda
            en omprövning av ambitionen att arbeta fram reaktortypen i fråga.
            Av delegationen för atomenergifrågor yttras att de amerikanska
            lättvat- tenreaktorerna för närvarande har ett kommersiellt försprång
            genom att de hunnit byggas i flera generationer än tungvattenreaktorerna.
            Därmed förhåller det sig så, att stora lättvattenreaktorer med
            anrikat uran och av både trycktank- och kokartyp offereras med
            beprövade kon- struktioner och på rent kommersiell grund till
            priser av storleksordningen 600—-900 kronor/kW. Detta innebär
            att sådana verk i dag kan konkurrera med kol- eller oljeeldade
            kraftverk. De är även av betydligt enklare kon- struktion än Marviken
            kommer att bli. Kostnaden för den sistnämnda skall enligt ovan
            uppgå till 400 milj. kronor. Utan nukleär upphettning, vid 140
            MW, innebär det en kostnad av 2 850 kronor/kW. Det framgår icke
            av pro- positionen huruvida kostnaderna för den nukleära överhettningen
            ingår i detta belopp. Skulle så vara fallet och skulle den nukleära
            överhettningens problem kunna lösas inom rimlig tid, nedgår kostnaden
            till 2000 kronor/ kW. Därvid är att märka, att enligt gjorda erfarenheter
            och med hänsyn till de många ovissa frågor som återstår kostnaden
            med stor sannolikhet blir avsevärt högre. Det framgår icke heller
            av propositionen i vad mån kostnader för utveckling av Marviken
            även inrymmes i den långa rad öv- riga anslag som upptages i bolagets
            stat. Det finnes t. ex. en post kallad »Utvecklingsarbete för
            Marvikens kraftstation», innevarande år upptagen till 13 milj.
            kronor, och en annan kallad »Tungvattenreaktorer»&gt;, inneva-
            rande år upptagen till 3,3 milj. kronor. Till slut bör det framhållas
            att skulle ändå den reaktortyp som Marviken representerar kunna
            bli kom- mersiellt använd, torde krävas ytterligare en reaktorgeneration.
            Detta kom- mer att kräva en avsevärd tid, under vilken utvecklingen
            i USA naturligtvis icke står stilla utan går mot ytterligare erfarenhet,
            utveckling av konstruk- tionerna och lägre kostnader. Det är uppenbart
            både av atomdelegationens och av departementschefens yttranden,
            att den svenska reaktortypens ev. konkurrenskraft står och fal-
            ler med att problemet med den nukleära överhettningen kan lösas
            inom rimlig tid. Det talas om att de potentiella vinster som bedöms
            möjliga rätt- färdigar risktagande. Vidare sägs att den slutliga
            konstruktionen av de överhettade elementen inte behöver fastställas
            förrän tidigast år 1967, var- för det finns skäl utgå ifrån att
            de tekniska problemen hinner lösas under tiden. Skulle så inte
            bli fallet, får införandet av överhettning uppskjutas. Det kan
            sålunda konstateras att utan denna överhettning är den svenska
            reaktortypen under alla förhållanden ekonomiskt ohållbar. De ursprungliga
            motiven att utveckla en svensk reaktortyp torde ha va- rit önskan
            att av beredskaps- och handelspolitiska skäl kunna utnyttja de
            svenska urantillgångarna och därmed vara oberoende av utlandet.
            I och
          </p>
          <pb facs="riksdagen-motions-pdf/data/1965/mot_1965__fk__464/mot_1965__fk__464-003.pdf"/>
          <fw xml:id="i-BvNPgvhicwQ4hLyY7kMXKG">
            16 Motioner i Första kammaren, nr 464 år 1965
          </fw>
          <p xml:id="i-VibdvrnNmwNBh4zQwUJL1V">
            med att anrikning erfordras och sådan blir för dyrbar med det
            svenska uranet för att kommersiell drift skall kunna uppnås har
            dessa skäl bort- fallit. Vattenfallsstyrelsen uttalar sålunda
            i sitt kritiska yttrande, att med den allmänna inriktning vår
            utrikeshandel har synes valutabelastningen i sig ej utgöra någon
            väsentlig faktor. Det bör också nämnas att på sina håll i utlandet
            prövas även tungvatten. Veterligen sker detta emellertid ingenstädes
            med en direktcykel, och i öv- rigt utformas icke heller systemen
            efter de riktlinjer som man tillämpar i Sverige. Som enda motiv
            kvarstår nu enligt departementschefen att Marviken- anläggningen
            skapar ökade möjligheter för vår industri att i framtiden deltaga
            i atomkraftutbyggnaden. Detta uttalande synes icke vara hållbart.
            Det förefaller inte troligt att man i vårt land med en helt särpräglad
            linje skulle kunna hinna ifatt och gå förbi det stadium i utvecklingen,
            som man redan efter enorma insatser uppnått i USA och så småningom
            kanske är på väg till i England. Att driva en egen linje får icke
            bli ett självändamål. För konsumenterna saknar det betydelse om
            elkraften i framtiden produ- ceras av lättvattenreaktorer eller
            tungvattenreaktorer, huvudsaken är att elkraften är tillräcklig,
            driftsäker och något så när billig. Det vore därför riktigare
            att den svenska industrien finge träda in efter eget val i atom-
            kraftutvecklingen och tillgodogöra sig och sedan vidareutveckla
            de utländs- ka erfarenheterna. Så har svensk industri många gånger
            tidigare med fram- gång gjort. Det förefaller alltså bättre att
            avveckla Marviken och avlösa de företag hos vilka beställningar
            lagts ut än att ådraga sig nya stora kostnader om många hundra
            miljoner kronor. Ekonomiska skäl talar på ett övertygande och
            avgörande sätt för att marvikenprojektet nedlägges. Åberopande
            det anförda hemställes, dels att riksdagen måtte avslå Kungl.
            Maj:ts proposition i vad denna avser förslag till fortsatt utbyggnad
            av Marvi- kens atomkraftstation, dels att riksdagen måtte i skrivelse
            till Kungl. Maj:t hem- ställa, att Kungl. Maj:t, under beaktande
            av den kri- tik mot det nuvarande utvecklingsarbetet, som framförts
            beträffande bl. a. kostnadsutvecklingen, måtte låta utreda frågan
            om Marvikens utnyttjande för energialstring i andra former.
          </p>
          <p xml:id="i-BvWEK8CJsRiVhGnYpHrtgE" type="date">
            Stockholm den 27 januari 1965
          </p>
          <div xml:id="i-LXfdvPZuBqfti7pWQ15F2P" type="signatureBlock">
            <list xml:id="i-F3EkCmxn2bZnHPKBUKD6Mi">
              <item xml:id="i-NZHtEGx5SfW8ePEwGm3dBG" who="i-PPWwBLdPREsswAdQfVRE7a" type="signature">
                Henrik Åkerlund
              </item>
            </list>
          </div>
          <p xml:id="i-HRSfPRLTqCnQMXzFaR1KNw">
            MARCUS BOKTR. STHLM 1965 650023
          </p>
        </div>
      </div>
    </body>
  </text>
</TEI>
