<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00363">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__363/mot_1961__fk__363-001.pdf"/>
      <fw xml:id="i-HASQcwWTrhWVMna86Ky9SZ">
        Motioner i Första kammaren, nr 363 år 1961 13
      </fw>
      <div xml:id="i-GFaBtMuaidPRtDkCEMrPMY" type="motHeader">
        <div xml:id="i-JX7mUw8GwHQutKjuvtXLwH" type="motTitle"/>
        <div xml:id="i-MotNkARBPZQxRUCG2H9zK" type="motSubmissionInfo"/>
      </div>
      <div xml:id="i-8483KrHbpU4AFHtCWtGbvy" type="motBody">
        <div xml:id="i-WYRPRda61JzWPCJkBneetx">
          <p xml:id="i-QjowTZiJog7oF4MLWtQbZm">
            Nr 363
          </p>
          <p xml:id="i-24NYxqp8inE6CjBf1CTXGd">
            Av herr Jacobsson, Gösta, om en allmän översyn av bokförings-
            lagen.
          </p>
          <p xml:id="i-97HQ9nSzskjhEWadqkKSkQ">
            (Lika lydande med motion nr 422 i Andra kammaren)
          </p>
          <p xml:id="i-Tw7poYSVukSFcs1iKsdSs8">
            Gällande lag om bokföring av den 31 maj 1929 torde vara i behov
            av en översyn och revision och detta av flera skäl. Oaktat nämnda
            lag är skriven med stort förutseende och alltjämt otvivelaktigt
            har stora tekniska förtjänster, torde den i vissa hänseenden numera
            framstå såsom mindre tidsenlig. Sedan lagens tillkomst har väsentliga
            förändringar skett såväl i fråga om närings- livets allmänna struktur
            som på bokföringsområdet. Även det allmänna be- traktelsesättet
            på bokföringsskyldighetens omfattning och gränser — i bok- föringslagen
            bestämda genom uppräkning av de verksamhetsgrenar, som vid yrkesmässig
            utövning ansetts böra medföra bokföringsskyldighet — har under-
            gått en förskjutning. Medan vid lagens tillkomst från bokföringsskyldigheten
            ansågs böra göras undantag bl. a. för vissa företagare, som bedrev
            sin rörelse i viss mindre omfattning, varjämte vissa verksamhetsgrenar
            helt fritogs från bokföringsplikten, torde den allmänna uppfattningen
            inom näringslivet i dag nog närmast vara den, att varje yrkesmässig
            näringsutövning bör medföra skyldighet för utövaren att föra handelsböcker.
            En dylik syn på hithörande problem torde också stå bäst i överensstämmelse
            med lagens syfte att bereda skydd för näringsidkarens borgenärer.
            Den omständigheten att lagstiftaren vid bestämmandet av bokföringsskyldig-
            hetens omfattning gjorde halt inför den mindre företagsamheten
            torde ha väsentligen sammanhängt därmed att man vid angivna tidpunkt
            ansåg, att fler- talet mindre företagare saknade kunskaper i bokföring
            och av denna orsak rimligen icke borde vara underkastade legal
            bokföringsplikt. I detta hänseende torde läget i dag vara ett
            annat än för trettio år sedan. Allmänbildningen ligger i dag på
            en högre nivå än tidigare, och genom de goda möjligheterna till
            yrkes- utbildning genom yrkesskolor och fackkurser är kunskaperna
            i bokföring lättare tillgängliga än förut. Därtill kommer att,
            i den mån vederbörande yrkesutövare själv saknar tillräckliga
            kunskaper i bokföring, han har möjlighet att anlita andra personer
            för ändamålet. Ganska god tillgång torde numera finnas i orterna
            på kunniga yrkesbokförare. Jämväl ur redovisningsteknisk synpunkt
            torde vissa ändringar i lagbestäm- melserna vara av behovet påkallade.
            Det gäller bl. a. minimikraven för bok- föringsskyldighetens fullgörande.
            Det kan sålunda ifrågasättas, om inte dub- bel bokföring borde
            föreskrivas för företag av viss typ eller storleksordning. Den
            hastiga utvecklingen av redovisningsväsendet gör det också angeläget
            att
          </p>
          <pb facs="riksdagen-motions-pdf/data/1961/mot_1961__fk__363/mot_1961__fk__363-002.pdf"/>
          <fw xml:id="i-XaLVUCbx7KVQFJ6nhnnZhL">
            14 Motioner i Första kammaren, nr 363 år 1961
          </fw>
          <p xml:id="i-CvxBWq5ZsxEuYpokam7zhL">
            få konstaterat, huruvida hithörande bestämmelser är ändamålsenliga
            med hän- syn till icke blott det nuvarande läget utan även den
            väntade utvecklingen på bokföringsorganisationens område. Speciellt
            de nyare databehandlingsme- toderna torde böra beaktas.
          </p>
          <p xml:id="i-VKbJDuFEkgMK75rx3qWyvy">
            Därtill kommer att de i lagen givna balansvärderingsreglerna
            är högst summariska. Den allmänna föreskriften, att god köpmannased
            skall iakttagas, medför i vissa fall (t. ex. beträffande lagervärderingen)
            att tillämpningen mången gång blir strängare än vad ordalagen
            i värderingsreglerna anger. Det kan möjligen också vara befogat
            att närmare anpassa föreskrifterna i ämnet till motsvarande regler
            i aktiebolagslagen. Undersökas bör ytterligare att införa olika
            krav på redovisning för olika typer av företag i likhet med vad
            som skett i den finska bokföringslagen. Slutligen kan lämpligheten
            av att överföra de bestämmelser om redovisning, som nu ingår i
            aktiebolagslagen resp. förenings- lagen, till bokföringslagen
            böra undersökas. Utifrån fiskaliska synpunkter har taxeringskontrollutredningen
            i sitt nyligen avgivna betänkande framfört kritik av bokföringslagens
            bestämmelser i vissa hänseenden. Därvid framhåller utredningen
            bl. a. följande. Bokföringslagens syfte är i första hand att bereda
            skydd åt rörelseidkarnas borgenärer och endast mera sekundärt
            att befordra ordning och reda i räkenskaperna samt möjliggöra
            för företagaren-rörelseidkaren själv att verkligen få kontroll
            över rörelsens gång och över den ekonomiska ställningen. Dessa
            senare syften är — ehuru sekundära med hänsyn till bokföringslagens
            egentliga syfte — emel- lertid särskilt ur taxeringskontrollsynpunkt
            mycket viktiga men blir dock alltför mycket förbisedda. De har
            måst tillgodoses genom särskild utredning, ehuru därvid en anknytning
            och hänvisning skett till bokföringslagen. Den snabba utvecklingen
            på det redovisningstekniska området har emellertid med- fört att
            bokföringslagens bestämmelser alltmera kommit att framstå såsom
            omoderna och otillräckliga både med hänsyn till lagens egentliga
            syfte och ur taxeringskontrollsynpunkt. Svårigheterna har blivit
            allt större att samordna den moderna bokförings- och redovisningstekniken
            med lagens bokstavliga föreskrifter. Bestämmelsernas allmänna
            konstruktion har dock gjort det möj- ligt att i huvudsak inrymma
            den moderna teknikens utveckling på bokföringens och redovisningsteknikens
            områden med bokföringslagens eljest föråldrade bestämmmelser.
            Därtill kommer att det ekonomiska livet skapat företagsfor- mer,
            som svårligen kan inordnas under bokföringslagens bestämmelser
            om vilka som är bokföringsskyldiga. Utredningens överväganden
            på denna punkt utmynnar i ett förslag att Kungl. Maj:t skall få
            en generell fullmakt att utfärda bestämmelser om skyldighet för
            vissa skattskyldiga att föra räken- skaper på närmare angivet
            sätt. Fullmakten avses även skola innefatta utfär- dande av föreskrifter
            rörande det sätt, varpå räkenskaperna skall närmare utformas och
            föras. Å de förslag i angivna hänseende, i vilket utredningens
            betänkande sålunda
          </p>
          <pb facs="riksdagen-motions-pdf/data/1961/mot_1961__fk__363/mot_1961__fk__363-003.pdf"/>
          <fw xml:id="i-Keq4ydKEgWv8RrKJr7yxVa">
            Motioner i Första kammaren, nr 363 år 1961 15
          </fw>
          <p xml:id="i-C293qPRnQQgpvBM3KLn9qf">
            utmynnar, föreligger icke anledning att här närmare ingå. Även
            om utred- ningens uttalande delvis synes vara alltför onyanserade,
            må dock konstateras, att jämväl ur de synpunkter utredningen haft
            att tillvarataga bokföringsla- gens bestämmelser framstår såsom
            omoderna och i behov av revision. Bokfö- ringslagen är otvivelaktigt
            av stor betydelse för taxeringen. Dess krav på daglig redovisning
            av affärstransaktionerna, förvaring av verifikationer m. m. har
            varit grundläggande för taxeringskontrollen. Taxeringen bygger
            på bok- föringens data i fråga om lagervärderingen och avskrivningar
            och andra åtgärder, som påverkar den redovisade årsvinsten och
            därmed också den skatte- pliktiga inkomsten. Enligt min uppfattning
            bör bokföringslagens bestämmelser icke blott taga sikte på borgenärsskyddet
            utan även och i högre grad än vad f. n. är fallet tillgodose det
            allmännas skatteintresse. I annat fall kommer följden att bli
            den att det kommer att existera två olika bokföringslagar, en
            mindre vitt- gående för tillgodoseende av civilrättsliga intressen
            och en mera vittgående, vilkens utformning helt dikteras av det
            allmänna skatteintresset. Att en och samma bokföring skall regleras
            i två olika lagar måste emellertid betecknas såsom mindre ändamålsenligt.
            Att så blir fallet kan icke vara önskvärt ur vare sig näringslivets
            eller lagstiftarens synpunkter. Å andra sidan får bok- föringslagens
            utformning icke uteslutande ske ifrån fiskaliska synpunkter. Bokföringsapparaten
            inom näringsföretagen har dock rent praktiska huvud- uppgifter,
            och dess funktioner får icke domineras av skatteväsendets behov.
            Tvärtom måste näringslivets förutsättningar och behov vara riktpunkten,
            även om lagen utformas under beaktande av skatteväsendets krav.
            En lämplig sam- ordning av näringslivets och skatteväsendets krav
            bör kunna komma till stånd. Att uppmärksamma är att utredning
            f. n. pågår om en ny firmalagstiftning. Den nuvarande firmalagen
            bygger nämligen i viss mån på bokföringslagstift- ningen, vilken
            för övrigt även ligger till grund för lagstiftningen på en del
            andra områden; bl. a. anknyter köpmannabegreppet i vissa lagar
            till bokfö- ringsskyldigheten. Lämpligheten av den nuvarande ordningen,
            enligt vilken skyldigheten att inregistrera firma bygger på bokföringsplikten,
            kan ifråga- sättas. Mera rationellt borde vara en motsatt konstruktion
            av innebörd att bokföringsskyldigheten vilar på en generell registreringsplikt
            för den som är näringsidkare. Härmed må vara hur som helst. Den
            omständigheten att fir- malagen är under utredning utgör ett ytterligare
            skäl för att också frågan om ändrade bestämmelser i bokföringslagen
            utredes. Under åberopande av vad sålunda anföres hemställer jag,
            att riksdagen måtte i skrivelse till Kungl. Maj:t hemställa om
            revision av bokföringslagen.
          </p>
          <p xml:id="i-YGJGNHLBiDe1u8WRSaWSEt" type="date">
            Stockholm den 25 januari 1961
          </p>
          <div xml:id="i-BXAPj5Ubd6U29LGXa6rAMP" type="signatureBlock">
            <list xml:id="i-GMZGs9KJhkis4EZgRXwfVB">
              <item xml:id="i-MefnEMX8VG3j82hdpJzEuq" who="unknown" type="signature">
                Gösta Jacobsson
              </item>
            </list>
          </div>
          <p xml:id="i-255RLBeUjmFFRH8TLmnpxq">
            Aktiebol. R. W. Statlanders boktr., Sthlm 1961.
          </p>
        </div>
      </div>
    </body>
  </text>
</TEI>
