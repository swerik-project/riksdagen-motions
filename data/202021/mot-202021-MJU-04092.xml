<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-MJU-04092">
  <teiHeader>
    <fileDesc>
      <titleStmt>
        <title>med anledning av prop. 2020/21:198 Producentansvar och straffansvar för nedskräpning</title>
        <author corresp="i-AFto3gTmjTfTgomtq31hLZ">av Jessica Rosencrantz m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:4092 av Jessica Rosencrantz m.fl. (M)</title>
          <idno type="rdwebb">H8024092</idno>
          <rs type="number">4092</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H8024092/text</ref>
          <ref type="dokument_url_html">http://data.riksdagen.se/dokument/H8024092</ref>
          <ref type="dokumentstatus_url_xml">http://data.riksdagen.se/dokumentstatus/H8024092</ref>
          <ref type="docx">http://data.riksdagen.se/fil/4549F09F-5BC8-4777-BF89-37D46E6A8FA4</ref>
          <ref type="pdf">http://data.riksdagen.se/fil/FA8DDE0D-37CC-422A-AFD1-A3F1A873ACAF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AFto3gTmjTfTgomtq31hLZ</idno>
            <name>Jessica Rosencrantz</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-MDmz3BZyW3T2P9Tp6bvsBM</idno>
            <name>John Widegren</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q1WPoNtt1578KMfEZ5TLkK</idno>
            <name>Betty Malmberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-DGTHVhbApAq9J741uJW2uT</idno>
            <name>Marléne Lund Kopparklint</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-HnVtbn5j3Q3c9CBamfA3wm" type="basedOn"/>
        <correspContext corresp="i-HnVtbn5j3Q3c9CBamfA3wm">
          <ref>Proposition 2020/21:198</ref>
        </correspContext>
        <correspAction xml:id="i-EVuxF2nNj78DRma342aDRA" type="signed"/>
        <correspContext corresp="i-EVuxF2nNj78DRma342aDRA">
          <note type="signatory" corresp="i-AFto3gTmjTfTgomtq31hLZ"/>
          <note type="signatory" corresp="i-MDmz3BZyW3T2P9Tp6bvsBM"/>
          <note type="signatory" corresp="i-Q1WPoNtt1578KMfEZ5TLkK"/>
          <note type="signatory" corresp="i-DGTHVhbApAq9J741uJW2uT"/>
        </correspContext>
        <correspAction xml:id="i-HcEszQMD3ijoYKmbVCRTQc" type="submitted">
          <date when="2021-06-09"/>
          <time when="16:09:27"/>
        </correspAction>
        <correspAction xml:id="i-RTrQibY8YtXScf3iA7xd5h" type="dismissed">
          <date when="2021-06-10"/>
        </correspAction>
        <correspAction xml:id="i-XQPbrjHBfs6Liycycf13DN" type="reviewed">
          <date when="2021-06-10"/>
          <time when="09:20:41"/>
        </correspAction>
        <correspAction xml:id="i-JskiD8fQbRTjU5erctrA5B" type="referred">
          <date when="2021-06-11"/>
        </correspAction>
        <correspAction xml:id="i-5ePdA42ky9p7MXodf77ZA6" type="assigned">
          <date when="2021-09-22"/>
          <time when="16:37:40"/>
        </correspAction>
        <correspContext corresp="i-5ePdA42ky9p7MXodf77ZA6">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-C3M6tHQnWrn6yvaAGxbgBw" type="behandlas_i"/>
        <correspContext corresp="i-C3M6tHQnWrn6yvaAGxbgBw">
          <ref type="uppgift">2021/22:MJU4</ref>
          <ref type="ref_dok_id">H901MJU4</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">MJU4</ref>
          <ref type="ref_dok_titel">Producentansvar och straffansvar för nedskräpning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-GNudbYeLsmCUZtSq7fJXLD" type="motHeader">
        <div xml:id="i-3yE533JeFb5hZqekkf5CRy" type="motTitle">
          Motion till riksdagen 2020/21:4092 av Jessica Rosencrantz m.fl.
          (M) med anledning av prop. 2020/21:198 Producentansvar och straffansvar
          för nedskräpning
        </div>
      </div>
      <div xml:id="i-ddmTiEAW2hQXp7Xf8uKu2" type="motBody">
        <div xml:id="i-Tp5WDtC1XiLwxk2Jwo9GSi" type="motProposal" subtype="förslag">
          <head xml:id="i-N1GNSAvvTAS8vjzQccZqvf">
            Förslag till riksdagsbeslut
          </head>
          <list xml:id="i-9MCdNEnbGinerheLH61idz" style="ol">
            <item xml:id="i-FLws1HJ7KdSLfwGtp2aU1F">
              Riksdagen avslår propositionen.
            </item>
            <item xml:id="i-FV6mCV8U3Rm5mWvUD31qMn">
              Riksdagen ställer sig bakom det som anförs i motionen om att
              regeringen ska återkomma till riksdagen med en ny proposition,
              där förslagen till hur engångsplastdirektivet genomförs i Sverige
              reviderats på ett sätt som undviker omfattande administration,
              innebär ökad miljönytta samt inte påför producenterna oskäliga
              kostnader, och detta tillkännager riksdagen för regeringen.
            </item>
            <item xml:id="i-GAXGP5uwMoCyCDBgTJ3Xmx">
              Riksdagen ställer sig bakom det som anförs i motionen om att
              engångsplastdirektivets utökade producentansvar ska genomföras
              i Sverige på ett sätt som undviker omfattande administration,
              innebär ökad miljönytta samt inte påför producenterna oskäliga
              kostnader, och detta tillkännager riksdagen för regeringen.
            </item>
            <item xml:id="i-F9msBsH7CPj6Jxjv9huw2q">
              Riksdagen ställer sig bakom det som anförs i motionen om att
              utökat producentansvar för nedskräpning inte ska påföras producenter
              utöver det som krävs i engångsplastdirektivet och tillkännager
              detta för regeringen.
            </item>
            <item xml:id="i-FEvb4CAoUoVyErLSREowJB">
              Riksdagen ställer sig bakom det som anförs i motionen om att
              krav på märkning och eventuell därtill kopplad sanktionsavgift
              ska genomföras på ett sätt som ger producenter tillräckligt med
              tid för anpassning och tillkännager detta för regeringen.
            </item>
            <item xml:id="i-GW5Uk1wTgPorZNDi4dgdRK">
              Riksdagen ställer sig bakom det som anförs i motionen om att
              regeringen ska återkomma till riksdagen med ett förslag som innebär
              en sanktionsväxling för nedskräpningsförseelse och ringa nedskräpningsförseelse,
              och detta tillkännager riksdagen för regeringen.
            </item>
          </list>
        </div>
        <div xml:id="i-NNTGdR8G54vZFgdgA9BmFw" type="motContent">
          <head xml:id="i-NG4GD6HyWDyp2yJnjtAyAH" type="h1">
            Motivering
          </head>
          <p xml:id="i-UmgHpToYTdPMvyweHVBXaD">
            I propositionen föreslås ändringar i miljöbalken samt flera bemyndiganden
            som huvudsakligen syftar till att möjliggöra genomförandet av
            avfallsdirektivet och engångsplastdirektivet. I propositionen
            föreslås även att undantaget för ringa brott avseende nedskräpningsförseelse
            i miljöbalken tas bort, så att nedskräpningsförseelse kan medföra
            straffansvar även om gärningen är ringa.
          </p>
          <p xml:id="i-EQSbLtWBwSbbVpCMMn12BE">
            Moderaterna anser att skräp är ett stort miljöproblem. Nedskräpningen
            skapar otrygghet i stadsmiljön och i människors närområden, påverkar
            djurlivet negativt och förorenar haven. Moderaterna vill göra
            Sverige skräpfritt, och ser positivt på att användningen av engångsprodukter
            minskar på de områden där de på ett rimligt sätt kan ersättas
            av andra produkter och inte är nödvändiga för till exempel livsmedelsäkerhet
            eller för att upprätthålla god hygien.
          </p>
          <p xml:id="i-5RVcGH3LjMjJAEtZGMr5Nz">
            Moderaternas principiella ståndpunkt är att regeringen när den
            genomför EU-direktiv ska göra det på ett sätt som strävar efter
            att reglerna i hög grad ska vara harmoniserade mellan medlemsstaterna,
            inte medföra konkurrensnackdelar för svenska företag – t.ex. genom
            högre kostnader eller sämre spelregler – samt att genomförandet
            hanteras skyndsamt och med tydliga riktlinjer så att berörda aktörer
            ges tillräckligt med tid för att anpassa sin verksamhet.
          </p>
          <p xml:id="i-WsLbx8yTVzSaCkoBSFg3qt">
            Moderaterna konstaterar att regeringen i de förslag till nedskräpningsavgifter
            som presenterats – och som med stöd av de föreslagna bemyndigandena
            kan införas – går längre än vad engångsplastdirektivet kräver
            både vad gäller vilka produkter som omfattas och nivån för avgifterna.
          </p>
          <p xml:id="i-7UZ1U7xaaLVHn7uxzo4TJc">
            Att införa någon form av påföljd för ringa nedskräpning är i
            sig bra och något som Moderaterna vill se infört. Dock är regeringens
            förslag om att ta bort undantaget från straffansvar för ringa
            nedskräpningsförseelse inte tillräckligt genomarbetat och riskerar
            att utarma polisens resurser eller bli ett slag i luften. Det
            bör därför revideras för att ge ordningsvakter möjligheter att
            utfärda sanktionsavgift.
          </p>
          <p xml:id="i-NzzAP4WbXk74Ut4MLyjbCB">
            Moderaterna anser även att förslaget om ändring i miljöbalken
            för att tydliggöra att föreskrifter får meddelas om hantering
            av bränslen, med syftet att visst svavelhaltigt marint bränsle
            inte får medföras ombord på ett fartyg, är bra och bör genomföras.
          </p>
          <p xml:id="i-FXLn1svm7ZVAskrEXcdCuK">
            Trots att propositionen innehåller delar som är bra, finns alltför
            stora brister. Moderaterna anser därför att propositionen ska
            avslås i sin nuvarande form, och att regeringen ska återkomma
            till riksdagen med en ny proposition, där förslagen till hur engångsplastdirektivet
            genomförs i Sverige reviderats på det sätt som beskrivs nedan.
          </p>
          <head xml:id="i-2dUYBNggDpi9eZL3b1WgHF" type="h2">
            Det föreslagna systemet leder till omfattande administration
            och oklar miljönytta
          </head>
          <p xml:id="i-TJvVYTgNmCzGvkFetmwMiN">
            Moderaterna delar den kritik av förslaget till nedskräpningsavgifter
            som framförts av bl.a. Naturvårdsverket. Det förslag som regeringen
            utarbetar riskerar att leda till mycket omfattande administration,
            som inte står i proportion till den förväntade nyttan.
          </p>
          <p xml:id="i-6BE5ZZAGQHKcLjcSpXeRDc">
            Förslaget kommer med all sannolikhet inte att leda till någon
            förbättrad miljönytta givet att kommunerna redan i dag har ett
            renhållningsansvar, samtidigt som nya och omfattande avgifter
            påförs producenterna.
          </p>
          <p xml:id="i-ALo9BP8YJWL6S77eENMxjP">
            Förslaget påminner därmed om andra förslag med omfattande kostnader
            och tveksam miljönytta som regeringen presenterat, inte minst
            den skatt på engångs­bärkassar i plast som regeringen genomförde
            under 2020. Skatten på engångsbärkassar av plast har varken lett
            till lägre resursförbrukning eller de skatteintäkter som regeringen
            beräknade, samtidigt som det slagit sönder företag och omöjliggjort
            innovation på området.
          </p>
          <head xml:id="i-Wr46Tjs8vCXexpTQ7W2DTW" type="h2">
            De föreslagna nedskräpningsavgifterna är alltför höga
          </head>
          <p xml:id="i-RSW92QsnZVuq6B1BZe7Nah">
            Moderaterna anser att det är rimligt att producenter bär en del
            av kostnaden för den nedskräpning som deras produkter orsakar.
            Dessa kostnader får dock inte belasta producenterna utöver vad
            som kan anses skäligt. Det är centralt både för att bevara företagens
            konkurrenskraft och för att upprätthålla förtroendet för miljöpolitiken.
          </p>
          <p xml:id="i-8rMtVYfaVmTwABHVmEaxcT">
            Miljödepartementet har i en promemoria utvecklat ett förslag
            till nedskräpnings­avgifter som riksdagen måste utgå från ligger
            som grund för förslaget. Förslaget har kritiserats från flera
            håll för att det inte bygger på de faktiska kostnaderna för upp­städning,
            att det tagits fram långt före kommissionens vägledning har publicerats,
            att faktaunderlaget är ofullständigt och att de föreslagna avgiftsnivåerna
            överstiger de faktiska kostnaderna. Det innebär att förslaget
            står i strid med engångsplastdirektivets artikel 8 punkt 4:
          </p>
          <p xml:id="i-Utj4oFvnvGH2FXafLsrXf8">
            De kostnader som ska täckas och som avses i punkterna 2 och 3
            får inte överstiga de kostnader som är nödvändiga för att tillhandahålla
            de tjänster som avses i dessa punkter på ett kostnadseffektivt
            sätt och ska fastställas klart och tydligt mellan berörda aktörer.
            Kostnaderna för uppstädning av skräp ska begränsas till verksamhet
            som bedrivs av offentliga myndigheter eller på deras vägnar. Beräkningsmetoden
            ska utarbetas på ett sätt som gör det möjligt att fastställa kostnaderna
            för uppstädning av skräp på ett proportionellt sätt. Medlemsstaterna
            får fastställa ekonomiska bidrag för kostnaderna för uppstädning
            av skräp genom att fastställa lämpliga fleråriga fasta belopp
            i syfte att minimera de administrativa kostnaderna.
          </p>
          <p xml:id="i-8Mp9nBfYrrkbgKdyCxWcMn">
            Ett omfattande påslag utan koppling till de faktiska kostnaderna
            gör att de föreslagna avgifterna liknar en skatt. Beslut om skatter
            bör ske genom riksdagsbeslut, inte genom förordningar.
          </p>
          <p xml:id="i-SvKPhdRM4YfibktEZ4BTUu">
            Moderaterna anser därför att regeringen bör återkomma till riksdagen
            med ett nytt förslag till genomförande av engångsplastdirektivet,
            och där eventuella avgifter eller ekonomiska åtaganden som åläggs
            producenterna är skäliga och där grunderna för dessa tydligt redogörs
            för.
          </p>
          <p xml:id="i-C83qaUUj8bQAvUSB1VkYkk">
            Bedömningen av sådana kostnadernas skälighet bör utgå från kommissionens
            kommande vägledning, skall ske med vägledning av kostnadsnivån
            i jämförbara EU-länder, i samråd med berörda aktörer, samt med
            utgångspunkten att de inte ska innebära en konkurrensnackdel för
            svenska företag i jämförelse med andra företag inom EU samt baseras
            på ett tillförlitligt underlag. De motprestationer som de eventuella
            avgifterna ska finansiera ska utformas med höga krav på kostnadseffektivitet,
            och effekten i för­hållande till kostnaden ska också utvärderas.
          </p>
          <p xml:id="i-K38SW2Hohir1xrCpTQUXMi">
            Hur avgifterna eller de ekonomiska åtagandena fördelas mellan
            producenter av olika produkter ska baseras på underlag som ger
            en aktuell och rättvisande bild av olika produkters bidrag till
            nedskräpningen. Dessa underlag bör uppdateras frekvent för att
            återspegla de förändringar i nedskräpning som insatserna syftar
            till att uppnå och som kan komma att bli ett resultat av förbättrad
            insamling, insatser mot nedskräpning och beteendeförändringar
            hos konsumenterna.
          </p>
          <p xml:id="i-WcCxd88acc4eJsXVJ23pAA">
            När kostnaderna antas eller väsentligt förändras bör samråd ske
            så att synpunkter hämtas in från berörda aktörer innan beslut
            fattas.
          </p>
          <head xml:id="i-VDkYqJrN41Vhn2GRgtdwgg" type="h2">
            Nedskräpningsavgifterna omfattar produkter som inte inkluderas
            i direktivet
          </head>
          <p xml:id="i-BJFzTTkqN1H9BbtcfwsHXj">
            I promemorian Genomförande av EU:s engångsplastdirektiv och andra
            åtgärder för en hållbar plastanvändning (M2020/02035) beskrivs
            förordningar om producentansvar som går bortom kraven i engångsplastdirektivet.
            Det gäller t.ex. portionssnus, vars producenter föreslås beläggas
            med nedskräpningsavgift.
          </p>
          <p xml:id="i-2hPJrg7xDnorHVPixoXVvW">
            Moderaterna anser inte att ansvar för insatser mot nedskräpning
            ska påföras producenter bortom det som krävs genom engångsplastdirektivet.
            Därför bör regeringen återkomma till riksdagen med ett förslag
            som strikt håller sig till de krav på omfattning som ställs i
            engångsplastdirektivet.
          </p>
          <head xml:id="i-RbV1X3x7XKtaG7C46q77da" type="h2">
            Förslagen ger inte producenterna rimlig tid för anpassningar
          </head>
          <p xml:id="i-EnrANvSUxnKPGRyHjfxcgX">
            Engångsplastdirektivet omfattar krav på märkning av plastprodukter
            för engångsbruk. Detaljerna kring kravet kommer dock alltför sent
            för att producenterna ska ges rimlig möjlighet att uppfylla märkningskravet.
            De riskerar därför att påföras sanktionsavgifter. Inför denna
            konsekvens kan en del av producenterna se det som ekonomiskt mer
            fördelaktigt att kassera redan framtagna produkter. Det skulle
            i så fall innebära att resurser förbrukas i onödan.
          </p>
          <p xml:id="i-CYtdtxKthsSKyTBG2gKZTs">
            Moderaterna anser därför att regeringen i ska utforma ett förslag
            till genomförande som ger producenterna tillräcklig tid för att
            anpassa sina produkter till kraven. Det kan t.ex. ske genom att
            en övergångsperiod erbjuds, under vilken ingen sanktionsavgift
            åläggs producenter som inte lever upp till kraven.
          </p>
          <head xml:id="i-7Bu5AMJkz7R4JZN47YasN3" type="h2">
            Straffansvaret för ringa nedskräpningsförseelse är bra – men
            genomförandet kan ske effektivare
          </head>
          <p xml:id="i-3YG1BxHGAavStBbWcmPBnM">
            I propositionen föreslås att nedskräpningsförseelse ska kunna
            medföra straffansvar även om gärningen är ringa. Moderaterna har
            länge förespråkat att påföljd ska kunna påföras även för mindre
            skräp som snus, cigaretter och tuggummin. I dag står dessa för
            en mycket stor andel av nedskräpningen, särskilt i stadsmiljö.
            Skräpet förfular miljön, bidrar till otrygghet och leds via dagvattenbrunnar
            vidare ut i vattendrag.
          </p>
          <p xml:id="i-Ho931yQUXyaD3jJJnnQiQG">
            I svaret på den lagrådsremiss som föregick propositionen anför
            Lagrådet att det framstår som föga sannolikt att en kriminalisering
            av ringa nedskräpning kommer att utgöra ett effektivt medel för
            att komma åt problemet med nedskräpning. Detta bl.a. då risken
            för att fällas för nedskräpning är mycket liten, vilket medför
            att kriminaliseringen har begränsade möjligheter att åstadkomma
            den attitydförändring som krävs.
          </p>
          <p xml:id="i-PdRriAEVYjEKnMaB7QcLLd">
            Moderaterna delar denna bedömning, och anser därför att regeringen
            borde ha ut­arbetat förslag som ökar sannolikheten att ett förbud
            mot nedskräpning får effekt. Såsom förslagen utformats saknas
            det i dag svar på hur detta ska ske.
          </p>
          <p xml:id="i-XaEYqaJ8NKQar2Jd32WzGH">
            I dag råder det brist på polisiär kapacitet i Sverige. Även om
            Moderaterna gör stora satsningar på mer resurser och fler poliser
            så har polisen också en mängd angelägna och brådskande uppgifter
            som kräver dess prioriterade resurser. Dit hör bl.a. gäng­kriminaliteten,
            men även grova miljöbrott.
          </p>
          <p xml:id="i-4qETVsGJbrcZFvFRL2b8XA">
            För att effektivisera arbetet mot nedskräpning och minska polisens
            arbetsbelastning vill Moderaterna därför införa en sanktionsväxling
            för nedskräpningsförseelse och ringa nedskräpningsförseelse. Dagens
            system ersätts då med ett administrativt förfarande som innebär
            att den som skräpar ned får en sanktionsavgift i stället för böter
            som i dag. Sanktionsavgiften ska kunna utfärdas av ordningsvakter
            i stället för polisen. Det kan jämföras med det förfarande som
            gäller avseende felparkeringsavgifter. Sanktions­växlingen bör
            begränsas till de mindre allvarliga överträdelserna, så att det
            straffrättsliga systemet kvarstår för de allvarligare överträdelserna.
          </p>
          <p xml:id="i-GbBV4gF5NwQ4agyeShWkGF">
            Förslaget om sanktionsväxling diskuterades bl.a. i betänkandet
            Skatt på engångs­artiklar (SOU 2020:48), vilket framförde fördelarna
            med förslaget och ansåg att frågan borde prövas ytterligare.
          </p>
          <p xml:id="i-Nw7Un7qNryfa2msox9R8Da">
            Moderaterna anser att regeringen bör återkomma till riksdagen
            med ett förslag till sanktionsväxling för nedskräpningsförseelse
            och ringa nedskräpningsförseelse.
          </p>
        </div>
        <div xml:id="i-DR4q5MVAL9LGHRrmti941u" type="signatureBlock">
          <list xml:id="i-Br64sVrg4TtsFhVBbr85Z">
            <item xml:id="i-WND3seR5Zze3mACtFozCmw" type="signature">
              Jessica Rosencrantz (M)
            </item>
            <item xml:id="i-Usdi23H3e6NJCb7pjYDrag" type="signature">
              John Widegren (M)
            </item>
            <item xml:id="i-KoCF8VuZBKyF3ufDopUgFx" type="signature">
              Betty Malmberg (M)
            </item>
            <item xml:id="i-LNNgE77kXAQDESyCTaJqWV" type="signature">
              Marléne Lund Kopparklint (M)
            </item>
          </list>
        </div>
      </div>
    </body>
  </text>
</TEI>
