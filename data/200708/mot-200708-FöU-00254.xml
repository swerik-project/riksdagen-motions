<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-FöU-00254">
  <teiHeader>
    <fileDesc>
      <titleStmt>
        <title>Återupprätta försvaret av Göteborg och Västsverige</title>
        <author corresp="i-AvtuWmW4WHMDrctQKwDQuR">av Eva Flyborg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Återupprätta försvaret av Göteborg och Västsverige</title>
          <idno type="rdwebb">GV02Fö254</idno>
          <rs type="number">Fö254</rs>
          <orgName type="comitteeAbbreviation">FöU</orgName>
          <ref type="dokument_url_text">http://data.riksdagen.se/dokument/GV02Fö254/text</ref>
          <ref type="dokument_url_html">http://data.riksdagen.se/dokument/GV02Fö254</ref>
          <ref type="dokumentstatus_url_xml">http://data.riksdagen.se/dokumentstatus/GV02Fö254</ref>
          <ref type="doc">http://data.riksdagen.se/fil/6B72B0BC-E211-400D-95DD-E62D93B04D1E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-AvtuWmW4WHMDrctQKwDQuR</idno>
            <name>Eva Flyborg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-XKUzWu4263Yedqnv5Wmq7T" type="signed"/>
        <correspContext corresp="i-XKUzWu4263Yedqnv5Wmq7T">
          <note type="signatory" corresp="i-AvtuWmW4WHMDrctQKwDQuR"/>
        </correspContext>
        <correspAction xml:id="i-Ly5kyVNBNjvxKq4Ews8LeP" type="referral">
          <date when="2007-10-16"/>
        </correspAction>
        <correspAction xml:id="i-RiTD1ikNjYyuXAiD16fZGf" type="dismissal">
          <date when="2007-10-16"/>
        </correspAction>
        <correspAction xml:id="i-S7FdNuo3r1maZ4PJdik4Xu" type="numbering">
          <date when="2007-10-09"/>
        </correspAction>
        <correspAction xml:id="i-AB1JscEbw5ExfBhTsszTaX" type="submission">
          <date when="2007-10-05"/>
        </correspAction>
        <correspAction xml:id="i-RKK3KCHUgyaG4CyUL2xSd4" type="transfer">
          <date when="2007-10-05"/>
        </correspAction>
        <correspAction xml:id="i-6Qod8Ra5HPiJxyHSag7TXU" type="assigned"/>
        <correspContext corresp="i-6Qod8Ra5HPiJxyHSag7TXU">
          <ref type="assignedTo">Försvarsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-Mh7Qcr1PwrKKECRVoYz9zt">
            Förslag till riksdagsbeslut
          </head>
          <p xml:id="i-JSKNmnrZYdKWLP2u1T24bx">
            Riksdagen tillkännager för regeringen som sin mening vad som
            anförs i motionen om försvaret av Göteborg och Västsverige.
          </p>
        </div>
        <div type="motContent">
          <head xml:id="i-8wZUaExf9xPqEaLPAwR3cF" type="h1">
            Motivering
          </head>
          <p xml:id="i-WPM3BoVLwv89Yzfy25vDbf">
            Försvarsmakten är på väg att förändras från ett stort massmobiliserande
            invasionsförsvar till ett mindre men vassare insatsförsvar gott
            så. Men enligt min mening måste nu Försvarsmakten gå ifrån att
            vara en produktionsapparat till att fokusera på insatsförmågan.
            Det saknas också ett långsiktigt nationellt helhetsperspektiv.
            Försvarspolitiken har till stor del handlat om successiva nedläggningar
            och regionalpolitiska kompensationsaffärer med allt orimligare
            konsekvenser. Ingen har överblickat vad summan av alla steg skulle
            leda till. Nu har vi hamnat i den situationen att Försvarsmakten
            i allt väsentligt har lämnat Sveriges andra stad. Den senaste
            tidens signaler om ytterligare neddragningar av budgetmedel till
            Försvarsmakten gör att frågan blir än mer aktuell. Nu måste vi
            helt enkelt se till den försvarsförmåga vi kan få för varje spenderad
            krona. Det är därför dags att spara resurser genom samordning
            och sammanföra de marina stridskrafterna till västkusten och Göteborg.
          </p>
          <p xml:id="i-HZrhrC4XAdNrfDNS8Qdmmt">
            Att Göteborg har Nordens viktigaste hamn med en enorm betydelse
            för energi-, råvaru- och varuförsörjningen för hela Sverige vet
            vi sedan länge. Inte heller borde den verkliga risken för så kallade
            asymmetriska hot från terrorister vara något okänt. För att uttrycka
            sig rakt på sak, det är inte längre en gränsinvasion över Torneälven
            i norr eller en kustinvasion i söder eller öster som är de relevanta
            hoten mot Sveriges säkerhet och välstånd. Hotas eller störs Göteborg
            däremot, så stannar Sverige. Incidenten med en mina rakt in i
            Göteborgs hjärta visade hur sårbara vi är. Och inte ökade tilltron
            när vi inte fick/kunde göra något på egen hand, utan vi var hänvisade
            till att ringa Stockholm och vänta på hjälp därifrån.
          </p>
          <p xml:id="i-94ypckGg3TVeWLW1SjEns7">
            I en allt mer globaliserad värld, så är även mjuka sektorer som
            sjukvård och omsorg beroende av en ständig tillförsel av insatsvaror
            från utlandet. Skyddet av Göteborgs medborgare och dess hamn med
            sina varuflöden är en av Sveriges absolut viktigaste uppgifter.
            Försvaret av den viktiga infrastrukturen, av import och export,
            regionens och därmed Sveriges sårbarhet redovisas mer ingående
            i den västsvenska infrastrukturmotionen. Men för att sammanfatta
            läget så kan man konstatera att blockeras Göteborg så stannar
            Sverige.
          </p>
          <p xml:id="i-99W4zvADeTpHMyxyoPhiMV">
            Absolut inget ont om de anställda och värnpliktiga som tjänstgör
            vid Göteborgs garnison, i många fall rör det sig till och med
            om världsledande expertis inom specialiteter som försvarsmedicin
            och sjöbevakning. Alla avtalssoldater och medlemmar i frivilliga
            försvarsorganisationer som t.ex. Lottorna, som på sin fritid frivilligt
            ställer upp för att förvara sin hemort är också värda all vår
            respekt. Men sett mot uppgiftens betydelse och den ansenliga totala
            mängd resurser som statsmakterna avdelar för försvaret av Sverige
            är det ändå alldeles för lite och fel inriktning för ett fullgott
            försvar av Göteborg.
          </p>
          <p xml:id="i-PMznD2zcxwgubhG3XHgj2F">
            Stora garnisonsorter som Boden, Karlsborg och Karlskrona har
            alla en lång historia. De etablerades i vad som vid den tiden
            var ödemark för att i enlighet med den tidens strategier och doktriner
            befästa det svenska territoriet. Men tiderna förändras. För Folkpartiet
            kan inte värnandet av aldrig så gamla traditioner vara en ursäkt
            för att behålla en försvarsmakt lokaliserad till fel ställen.
          </p>
          <p xml:id="i-NP6KWxJZXEZBRnEu4xbdy6">
            För att underlätta både rekrytering och senare tillbakaslussning
            till det civila samhället av framtidens värnpliktiga och soldater,
            så bör Försvarsmakten vara lokaliserad till de tre storstadsområdena.
            Den tid är förbi då det fanns landskapsregementen i flertalet
            län. I framtiden är det viktigt att Försvarsmakten är närvarande
            med synlig verksamhet där många människor bor och verkar. På så
            sätt skyddas viktiga värden, vinns tilltro och skapas folkförankring.
          </p>
          <p xml:id="i-9vtKzHwWP836Sdy8vwFzEQ">
            Det var ett förhastat och i grunden helt felaktigt beslut att
            lägga ned Amf 4 och de militära helikoptrarna på Säve. Frustrationen
            har varit stor bland Försvarsmaktens anställda som har sett att
            felaktiga beslut har fattats till nackdel för Göteborg och för
            landet som helhet. Vi är många som kämpat hårt för att få (s)-regeringen
            och Högkvarteret att behålla ett starkt försvar av Göteborg. Här
            har vi alla tyvärr, efter en mångårig och hård kamp, fått se oss
            besegrade av dumheten. Nu får vi kavla upp ärmarna och se till
            att vi rättar till dessa misstag.
          </p>
          <p xml:id="i-9hRHdtFnTdekqw5QVDaMhi">
            Vad vi nu skulle behöva är en integrerad garnison i Göteborg,
            som förmår att möta alla de hot som vi kan komma att ställas inför.
            Vi behöver
          </p>
          <list style="ul">
            <item xml:id="i-TcvoNaQxyio8EcFhuZLb2Q">
              återupprätta Amf 4 som marint säkerhetsförband
            </item>
            <item xml:id="i-X4TQfABY4dX7wbESSckBT5">
              lägga tillbaka 12:e helikopterskvadronen till Säve
            </item>
            <item xml:id="i-JBPSdgdTY7xPPY1vxn4TNK">
              återföra korvetter och minröjare till hemmahamn Göteborg
            </item>
            <item xml:id="i-TpPoW8tGWHByGiYqWEMjrS">
              utveckla stadsjägarkonceptet för strid i stad och mot terrorhot
            </item>
          </list>
          <p xml:id="i-HJXN7b7KFhvhXtyEhSsBKu">
            Vi måste nu organisera Försvarsmaktens verksamhet så att vi kan
            återföra förmågor och förband och utveckla det koncept som varit
            en sådan framgång här i Göteborg och med full integrering mellan
            försvarsgrenar, mellan civilt och militärt försvar, mellan försvaret
            och göteborgare. Inte minst den marina kompetensen måste tillvaratas.
            De återlagda marina stridskrafterna till Göteborg skulle kunna
            verka som ett kraftfullt lås in till hela Östersjön. En sådan
            förmåga skulle vara mer kraftfull än vad de flesta anar. Ett återupprättat
            starkt försvar för Göteborg är viktigt för hela Sverige.
          </p>
        </div>
        <div type="motSignatures">
          <list>
            <item xml:id="i-9yqC3UHH5v8ot53Z8ZbYU1" who="i-AvtuWmW4WHMDrctQKwDQuR">
              Eva Flyborg (fp)
            </item>
          </list>
        </div>
      </div>
    </body>
  </text>
</TEI>
