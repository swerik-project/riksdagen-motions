<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-UbU-00178">
  <teiHeader>
    <fileDesc>
      <titleStmt>
        <title>Förbud mot konfessionella friskolor</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:178 av Markus Wiechel m.fl. (SD)</title>
          <idno type="rdwebb">H502178</idno>
          <rs type="number">178</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/H502178/text</ref>
          <ref type="dokument_url_html">http://data.riksdagen.se/dokument/H502178</ref>
          <ref type="dokumentstatus_url_xml">http://data.riksdagen.se/dokumentstatus/H502178</ref>
          <ref type="docx">http://data.riksdagen.se/fil/215C0F27-2BAC-419D-BFD6-723C19F9E796</ref>
          <ref type="pdf">http://data.riksdagen.se/fil/F27D794E-8C70-4589-A28A-F390254C67AE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4dnqFdd2E3dHMPK1WWi5Tx</idno>
            <name>Johan Nissinen</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-SrBAa2d3LWrMGJXvTgBhLV</idno>
            <name>Jeff Ahl</name>
            <state type="partyAffiliation" ref="Q504069">
              <desc>-</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-Y4T3Z29WN7cZJPYNewa8i2" type="signed"/>
        <correspContext corresp="i-Y4T3Z29WN7cZJPYNewa8i2">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-4dnqFdd2E3dHMPK1WWi5Tx"/>
          <note type="signatory" corresp="i-SrBAa2d3LWrMGJXvTgBhLV"/>
        </correspContext>
        <correspAction type="submitted" xml:id="i-R5xHbHRnZAjbzcScVyGVEN">
          <date when="2017-09-25"/>
          <time when="14:31:29"/>
        </correspAction>
        <correspAction type="reviewed" xml:id="i-CcjKuD55gqJ431SagD59T5">
          <date when="2017-09-25"/>
          <time when="14:59:40"/>
        </correspAction>
        <correspAction type="referred" xml:id="i-BUiTTmgeVk9tBkPxERSgZr">
          <date when="2017-10-13"/>
        </correspAction>
        <correspAction type="assigned" xml:id="i-BSFce86fHkp7vEumaDYRuA">
          <date when="2018-04-18"/>
          <time when="17:15:54"/>
        </correspAction>
        <correspContext corresp="i-BSFce86fHkp7vEumaDYRuA">
          <ref type="assignedTo">Utbildningsutskottet</ref>
        </correspContext>
        <correspAction type="behandlas_i" xml:id="i-wuf8BSUkTjgcMFwEZEN7L"/>
        <correspContext corresp="i-wuf8BSUkTjgcMFwEZEN7L">
          <ref type="uppgift">2017/18:UbU18</ref>
          <ref type="ref_dok_id">H501UbU18</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU18</ref>
          <ref type="ref_dok_titel">Övergripande skolfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">Motion till riksdagen 2017/18:178 av Markus Wiechel m.fl. (SD) Förbud mot konfessionella friskolor</div>
      </div>
      <div type="motBody">
        <div type="motProposal" subtype="förslag">
          <head xml:id="i-Q5pq6byHvQcZdGFTgs6YRZ">
            Förslag till riksdagsbeslut
          </head>
          <list style="ol">
            <item xml:id="i-7SiaroonTRQQU27jpsJavb">
              Riksdagen ställer sig bakom det som anförs i motionen om ett
              stopp för konfessionella friskolor i Sverige och tillkännager
              detta för regeringen.
            </item>
            <item xml:id="i-YZ6Gj7Uty4zZPUyNuSDjZ6">
              Riksdagen ställer sig bakom det som anförs i motionen om ett
              stopp för religiösa trossamfund att få driva skolor och tillkännager
              detta för regeringen.
            </item>
          </list>
        </div>
        <div type="motContent">
          <head type="h1" xml:id="i-NgmDCcKTSMCsr6itKubs3H">
            Motivering
          </head>
          <p xml:id="i-PA3F6YSGrQFpktp32gvLUB">
            Sverige har ända tills nyligen varit förhållandevis förskonat
            från religiös fanatism. Vi har likaså till stor del sluppit hedersrelaterade
            företeelser, kvinnoförtryck, antisemitism eller andra intoleranta
            inslag som är vanliga i områden som till stor del präglas av religion.
            Detta ska vi vara glada för.
          </p>
          <p xml:id="i-KHB7JhQCpBTk3L4uhav5FW">
            Det sekulära samhället har i Sverige vuxit fram till stor del
            just för att vetenskap snarare än religion har legat i fokus i
            utbildningsväsendet. Särskilt i en tid då mängder av människor
            från andra delar av världen sökt sig till Sverige är det viktigt
            att hålla fast vid denna linje då många kommer från samhällen
            med en helt annan kultur och ett helt annat sätt att se på jämställdhet,
            likabehandling eller religionsfrihet. Vi kan på intet sätt låta
            tro gå före vetenskap eller acceptera att grupper med människor
            förpassas till en gemenskap som baseras på religiös fundamentalism.
            Samhället behöver idag verktyg för att minska segregationen, inte
            öka den, varför konfessionella skolor är direkt olämpliga.
          </p>
          <p xml:id="i-4Rd6mJVm7p6eLfqZdM3Rzi">
            Skolan ska vara en fridfull plats där barn och ungdomar får en
            chans att växa upp samtidigt som de får chansen att få kunskap
            om livet och dess utmaningar. Skolan ska med andra ord ge samtliga
            elever rätt till en allsidig kunskap utan religiös påverkan och
            utbildningen ska vara baserad på vetenskap.
          </p>
          <p xml:id="i-XWhEHgCWCsZcDdHwp6bucT">
            Våra elever ska tidigt få en likvärdig utbildning där de fostras
            till ansvarstagande, demokratiskt medvetna medborgare. Många föräldrar
            väljer dock att placera sina barn i skolor baserat på ambitionen
            att ge dem en specifik kulturell eller religiös värdegrund. När
            så är fallet är det extra viktigt att se till att unga nyanlända
            får en värdig chans att snarare etablera sig i Sverige och bli
            en del av det svenska samhället. Då kan vi inte acceptera en utveckling
            mot att vissa skolor blir en samlingspunkt för barn med utländsk
            bakgrund, där svenska inte är det vanligaste modersmålet och där
            svensk kultur inte är normen. Just den sortens utveckling gör
            att många isoleras från det svenska samhället med ett ökat utanförskap
            som följd.
          </p>
          <head type="h1" xml:id="i-NNaweC1zNhcgMhBZdWLueE">
            I läroplanen om skolans värdegrund och uppdrag står följande:
          </head>
          <p xml:id="i-EuJQ3RZH5S75PmupSSC94e">
            Människolivets okränkbarhet, individens frihet och integritet,
            alla människors lika värde, jämställdhet mellan kvinnor och män
            samt solidaritet med svaga och utsatta är de värden som skolan
            ska gestalta och förmedla. I överensstämmelse med den etik som
            förvaltats av kristen tradition och västerländsk humanism sker
            detta genom individens fostran till rättskänsla, generositet,
            tolerans och ansvarstagande. Undervisningen i skolan ska vara
            icke-konfessionell.
          </p>
          <head type="h1" xml:id="i-RgbFtazVmP7hU1oiZPnMtM">
            Vidare står det:
          </head>
          <p xml:id="i-ML3yE3M34PjPZRXPbWfjgk">
            Skolan ska främja förståelse för andra människor och förmåga
            till inlevelse. Omsorg om den enskildes välbefinnande och utveckling
            ska prägla verksamheten. Ingen ska i skolan utsättas för diskriminering
            på grund av kön, etnisk tillhörighet, religion eller annan trosuppfattning,
            könsöverskridande identitet eller uttryck, sexuell läggning, ålder
            eller funktionsnedsättning eller för annan kränkande behandling.
            Sådana tendenser ska aktivt motverkas. Främlingsfientlighet och
            intolerans måste bemötas med kunskap, öppen diskussion och aktiva
            insatser.
          </p>
          <p xml:id="i-UhDg7riYEartjEN8HW6EP2">
            Trots att läroplanen innehåller tydliga texter om grundläggande
            svenska värden har Sverige idag över 60 så kallade konfessionella
            friskolor. Utöver detta antal har Skolinspektionen i uppgift att
            ta ställning till ett antal ansökningar om nyetableringar. Med
            tanke på hur verkligheten ser ut runt om i landet är det tydligt
            att läroplanen inte följs då det är mycket svårt att motarbeta
            religiös påverkan eller finna olämpliga värderingar enbart genom
            ett fåtal inspektioner.
          </p>
          <p xml:id="i-AGSPyKZnSAitGtR4Az3dBw">
            För att säkerställa en fungerande inkludering av nyanlända och
            deras barn i samhället, samt stärka de humanistiska delarna av
            läroplanen bör regeringen därför förbjuda samtliga konfessionella
            friskolor i Sverige. Eftersom det likaså finns skolor som formellt
            sett inte är konfessionella friskolor men ändå drivs direkt eller
            indirekt av trossamfund bör regeringen likaså förbjuda trossamfund
            att driva skolor då dessa uppenbart kan påverkas i en religiös
            riktning.
          </p>
        </div>
        <div type="motSignatures">
          <list>
            <item xml:id="i-LmUMM2QESLU9PPC8WGtBAa">
              Markus Wiechel (SD)
            </item>
            <item xml:id="i-XJsaSBF6kksjpD3gBbLRuN">
              Johan Nissinen (SD)
            </item>
            <item xml:id="i-M9cRJ5sX6L9VAPSCe7z6A2">
              Jeff Ahl (SD)
            </item>
          </list>
        </div>
      </div>
    </body>
  </text>
</TEI>
