<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1926/mot_1926__ak__93/mot_1926__ak__93-001.pdf"/>
      <div type="motHeader" xml:id="i-7kjn9CnZXmpA7puGS1gYb2">
        <div type="motTitle" xml:id="i-UZzuGqHjTD5VhUDnYwqE6V"/>
        <div type="motSubmissionInfo" xml:id="i-9dAVd8WoPKThPU3Ktpgq8k"/>
      </div>
      <div type="motBody" xml:id="i-L66yfEe1LS9jD4uGAsRFPE">
        <div xml:id="i-PNHxMnnmyh7TvscCx39aoN">
          <p xml:id="i-YEo3rR7QKq8QRGkPjKbw1a">
            Motioner i Andra kammaren, Nr 93. 1
          </p>
          <p xml:id="i-3iQYZBKFEBXtEbpHVeSJ5p">
            Nr 93.
          </p>
          <p xml:id="i-CbBi4ouBGYfoHkRXk1TEXG">
            Av herr Lindman m. fl., angående en allsidig utredning rörande
            vårt lands behov av försvarsanstalter m. m.
          </p>
          <p xml:id="i-Cu6Cxh7LW9eo2jrbsKfmuR">
            Vid föregående års riksdag frambhöllo vi, att tiden icke var
            lämplig för en nedrustning, och reserverade oss därför mot antagandet
            av den av första sär- skilda utskottet förordade försvarsordningen.
            Vi dela sålunda icke ansvaret för det beslut om nedrustning, vilket
            fattades av förra årets riksdag, och vi hysa alltjämt den uppfattningen,
            att 1925 års försvarsordning icke skänker erfor- derlig trygghet
            för vår nationella säkerhet. Nedrustningsbeslutet fattades vid
            en tidpunkt, då — för att återgiva hans excellens statsministerns
            uttalande i Kungl. Maj:ts proposition nr 50/1925 — »det i världen
            alltjämt rådande osäkerhetstillståndet innesluter även för en
            nation, som icke är direkt hotad, möjligheten att bliva indragen
            i konflikter mellan andra stater». Den svenska nedrustningen påskyndades
            icke dess mindre och utbröts härigenom från sambandet med de inom
            Nationernas förbund på- gående strävandena att åstadkomma en av
            förbundet reglerad allmän nedrust- ning. Såsom mest anmärkningsvärd
            framstår emellertid den omständigheten, att nedrustningsbeslutet
            veterligen icke grundades på någon utredning av vårt lands behov
            av försvarskrafter. De händelser, vilka inträffat efter avslutandet
            av föregående års riksdag, hava styrkt vår uppfattning, att det
            utrikespolitiska läget nu icke berättigar till en nedrustning
            i vårt land. Den avspänning, som i viss mån blivit en följd av
            det s. k. Locarnoavtalet, har gjort sig gällande huvudsakligen
            med avseende på förhållandena i västra Europa. De förhandlingar,
            vilka föregingo nämnda avtal, ävensom bestämmelserna i detsamma
            visa tydligt, att anledningarna till det alltjämt rådande osäkerhetstillståndet
            förnämligast äro att söka i östra Europa. Därtill kommer, att
            Sovjet-Ryssland icke deltagit i sagda förhandlingar, än mindre
            träffat några avtal, vilka äro ägnade att mildra motsättningarna
            mellan detta land och dess europeiska grannstater. De rustningsbegränsningar,
            vilka ställts i utsikt i frederna och i förbunds- akten för Nationernas
            förbund, hava hittills vidtagits endast beträffande de besegrade
            staterna. Även under den tid, vilken förflutit efter Locarnoavtalets
            avslutande, hava strävandena efter en allmän nedrustning tagit
            sig uttryck endast i utfärdandet av inbjudningar till sammanträde
            med en kommission sak- kunniga, som skall utföra förberedande
            undersökningar för anordnandet av en konferens för minskning och
            begränsning av rustningarna. Det framhålles dock
          </p>
          <p xml:id="i-9X8x6HG66pQW1R81rMwkfb">
            Bihang till riksdagens protokoll 1926. 4 saml. 15 häft. (Nr 98—94).
            1
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-002.pdf"/>
          <p xml:id="i-NyfjVDd8CDDQB14BbxR3Eb">
            2 Motioner 1 Andra kammaren, Nr 93.
          </p>
          <p xml:id="i-42ZPB4oPmYDzDNJR4s8HdC">
            uttryckligen, att innan en sådan konferens kan komma till stånd,
            måste »från den allmänna säkerhetens synpunkt tillfredsställande
            förhållanden hava tryg- gats». Huru dessa förhållanden gestalta
            sig i östra Europa framgår därav, att Ryssland ytterligare befästat
            sin militära maktställning. Dess armé räknar nu i fredstid över
            åtta hundra tusen man och om trupperna för särskilda ändamål inräknas,
            i runt tal en million man; dess flotta är stadd i stark utveckling
            och torde inom en snar framtid åter nå en styrka jämförlig med
            den under världs- kriget. Ryssland är också i förhållande till
            sina europeiska grannstater vida starkare nu än före världskriget.
            I Finland, där en revision av försvarsväsendet står på dagordningen,
            avser man enligt uppgifter i dagspressen att väsentligt öka den
            nuvarande försvarsorganisationen. I sitt utlåtande med anledning
            av Kungl. Maj:ts proposition nr 50/1925 an- gav första särskilda
            utskottet såsom ett av motiven för den förordade nedrust- ningen
            »en åstundan, att vårt folk skulle i och med sitt ställningstagande
            1 för- svarsfrågan ådagalägga sin vilja att medverka till en internationell
            begränsning av rustningarna». Den sålunda ådagalagda viljan har
            emellertid, såvitt det kommit till allmän kännedom, icke utövat
            något inflytande på frågan om en allmän europeisk rustningsminskning.
            Tvärtom hava, såsom ovan berörts, våra närmaste grannländer i
            öster redan vidtagit eller avse att vidtaga avsevärda ökningar
            med avseende på sina rustningar. Ändamålet med en allmän rustningsminskning
            är enligt förbundsaktens ut- talande ett bevarande av freden.
            Vidmakthållandet av den försvarsorganisation, som kan anses erforderlig
            för tryggandet av Sveriges nationella säkerhet, utgör förvisso
            icke ett hinder för fredens bevarande och betraktas helt visst
            icke på något håll såsom ett sådant. Tvärtom kan Sveriges vanmakt
            bliva en fara för freden i Östersjöområdet. I detta sammanhang
            torde böra framhållas, att kon- stituerandet av självständiga
            stater inom de från Ryssland frånskilda områdena vid Östersjön
            ökat konfliktsanledningarna i nordöstra Europa. Genom vårt medlemskap
            i Nationernas förbund hava vi i viss mån frånträtt vår neutralitet
            och utsättas redan därigenom i högre grad än förut för faran att
            bliva in- dragna i ett krig, vilket berör Östersjön, frånsett
            att medlemskapet i sagda förbund kan medföra förpliktelser, vilka
            vi icke kunna undandraga oss. Den beslutade nedrustningen står
            därför icke i överensstämmelse varken med vårt lands trygghet
            eller med vårt medlemskap i Nationernas förbund. I det föregående
            har framhållits, att nedrustningsbeslutet icke grundats på erforderlig
            utredning av vårt lands behov av försvarskrafter. Försvarsorgani-
            sationen har tvärtom fastställts utan behörig hänsyn till huru
            organisationen skall användas för att fylla de med densamma avsedda
            uppgifterna eller om dessa uppgifter över huvud taget kunna fyllas
            med nämnda organisation. Det synes hava förelegat desto större
            skäl att företaga en utredning i berörda hän- seenden, som de
            ansvariga militära myndigheterna, i den mån de satts i tillfälle
            att avgiva yttrande om organisationens lämplighet, med skärpa
            framhållit, att vårt lands behov av försvarskrafter icke kan anses
            tillgodosett med en krigs-
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-003.pdf"/>
          <p xml:id="i-VNxcuk93gAoJQybRxTGRbY">
            Motioner i Andra kammaren, Nr 93. 3
          </p>
          <p xml:id="i-55Lk9B8oZR2ZpbJtTuLQWL">
            makt, organiserad enligt det då föreliggande och nu i huvudsak
            antagna för- slaget. | Varje organisation måste bestämmas av de
            uppgifter, vilka tillkomma den- samma. Detta gäller i särskilt
            hög grad vid fastställandet av en så omfattande och för riket
            betydelsefull organisation som försvarsväsendet. Dess uppgifter
            äro — därom synes fullständig enighet råda — att trygga rikets
            neutralitet och att, om denna kränkes, utgöra ett värn för landets
            självständighet. Behovet av stridskrafter för fyllande av dessa
            uppgifter kan fastställas endast efter noggranna undersökningar,
            vilka utmynna i en försvarsplan. Förutvarande för- svarsorganisationer
            hava av statsmakterna antagits på grundval av dylika ut- redningar.
            I detta sammanhang må återgivas ett uttalande av dåvarande stats-
            ministern Karl Staaff, när det gällde att ordna vårt försvarsväsende
            med hänsyn till de på grund av unionsupplösningen ändrade förhållandena.
            I sitt yttrande till statsrådsprotokollen den 5 januari 1906 anförde
            herr Staaff bl. a. följande: »För att uppnå största möjliga effektivitet
            åt landets försvarskrafter synes det vara erforderligt, att en
            närmare samverkan anordnas mellan de båda olika grenarna av försvarsväsendet.
            Första förutsättningen för en sådan samverkan är, att en gemensam
            försvarsplan uppgöres med huvudsyfte att i stora drag klargöra,
            vilken verksamhet armén och vilken verksamhet flottan bör utveckla
            under olika eventualiteter av fientligt angrepp mot vårt land,
            samt vilka anord- ningar med avseende härpå böra vidtagas till
            stärkande under fredens dagar av armén och flottan.»
          </p>
          <p xml:id="i-CYmLaFgqpdahBrUt9DmVEL">
            »Den sålunda ifrågasatta försvarsplanen torde böra förslagsvis
            uppgöras av chefen för generalstaben och chefen för flottans stab
            i samråd med varandra. Sedan detta arbete blivit fullbordat, torde
            en granskning ur finansiell synpunkt av möjligheterna till planens
            realiserande böra följa, och lärer då bliva tillfälle att upptaga
            frågan, huru denna granskning på det mest fruktbärande sätt bör
            försiggå.» : »Ett sådant tillvägagående, som jag nu tillåtit mig
            angiva, skulle enligt min mening medföra synnerligen stora fördelar.
            En med omsorg förberedd planmäs- sighet, önskvärd på alla statslivets
            områden, är särskilt i fråga om vårt för- svar av utomordentligt
            stor betydelse. Ty för ett litet och jämförelsevis fattigt land
            är det oundgängligt att kraftigt genomföra principen det möjligast
            effek- tiva försvar för den därför nedlagda kostnaden.» Utredningar
            av det slag, vilka sålunda ansågos nödvändiga för 20 år sedan,
            äro än mera av behovet påkallade efter tillkomsten av flygvapnet.
            Därest nedrustningen grundas på den uppfattningen, att något eller
            några. av de krigsfall, vilka tillförene lagts till grund för
            försvarsplanen, numera icke behöva tagas i betraktande, torde
            en sådan utmönstring — såsom ock framhölls under förlidet års
            försvarsdebatt — icke böra företagas av de mil-: tära myndigheterna
            utan bestämmas av den ansvariga rTiksledningen. Ö Med den minskning
            av försvarsorganisationens styrka, som måste bliva en'
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-004.pdf"/>
          <p xml:id="i-Mqb7EiovcxQpcgV8WaMhXz">
            4 Motioner i Andra kammaren, Nr 93.
          </p>
          <p xml:id="i-23aD314NWE7gjwvY4AA8pG">
            följd av 1925 års försvarsbeslut, kan det visa sig nödvändigt
            att även i andra avseenden begränsa krigsmaktens uppgifter i överensstämmelse
            med vad som framhållits i chefens för generalstaben skrivelse
            till ordföranden i 1924 års riks- dags särskilda utskott. Även
            i detta hänseende bör beslutet fattas av den an- svariga riksledningen.
            De problem, till vilka riksledningen sålunda har att taga ställning,
            äro av den betydelse och den omfattning, att desamma kräva en
            synner- ligen grundlig utredning och ett icke mindre noggrant
            övervägande under hän- synstagande till olika faktorer. Resultatet
            av riksledningens ställningstagande i dessa avseenden blir också
            avgörande för vår grad av trygghet. Av det föregående torde framgå,
            att omfattande utredningar äro erforderliga, innan en genomgripande
            omorganisation av vårt försvarsväsende genomföres. Andra perioden
            av övergången till den nya härordningen omfattar bland annat indragning
            av ett stort antal truppförband och innebär sålunda i väsentliga
            delar ett upprivande av den nuvarande organisationen. En sådan
            indragning bör i varje fall icke ske, förrän ovan antydd utredning
            och planläggning utförts. I motsatt fall kan det inom kort visa
            sig nödvändigt att vidtaga mer eller mindre genomgripande förändringar
            i den beslutade organisationen. En annan omständighet, som i hög
            grad talar emot genomförandet vid nu beslutad tidpunkt av andra
            perioden av övergången till den nya härordningen, är nödvändigheten
            att alltjämt vidmakthålla en erforderlig krigsberedskap. I detta
            sammanhang torde för frågans belysande böra återgivas ett uttalande
            av statsminister Staaff i hans ovan omnämnda yttrande: »Givet
            är, att försvars- planen bör avse en gradvis skeende utveckling
            av försvarsmedlen, så ordnad och avpassad, att under varje utvecklingsskede
            finnes en verklig krigsberedskap, d. v. s. att de under varje
            sådant skede befintliga försvarsmedel och försvars- krafter äro
            uti fullt krigsberett och krigsdugligt tillstånd.» — Dessa synpunkter
            göra sig självfallet i minst lika hög grad gällande vid en minskning
            av för- svarsmedlen som vid en utveckling. Planläggningen av stridskrafternas
            användning vid krig omfattar icke endast fastställandet av vissa
            allmänna grundsatser för uppträdandet under olika krigs- fall.
            Den innefattar även detaljerade planer berörande krigsberedskapens
            alla områden. De organisatoriska förändringarna medföra behovet
            av helt nya krigs- organisationsplaner för högre och lägre truppförband.
            Dessutom måste verk- ställas nya beräkningar och uppgöras nya
            planer för stridskrafternas mobili- sering samt för deras koncentrering
            till olika områden. Innan den nya organi- sationen genomföres,
            måste alla de arbeten, som äro förenade med denna plan- läggning
            och därmed sammanhängande åtgärder i övrigt, vara slutförda såväl
            inom den högsta krigsledningen som vid de högre och lägre truppförbanden.
            Bristfälliga förberedelser i nämnda hänseenden skulle utan tvivel
            framkalla en desorganisation redan vid början av ett krig, vilken
            lätt kunde få ödesdigra följder. I chefens för generalstaben yttrande
            i anledning av Kungl. Maj:ts proposi- tion nr 50/1925 framhålles,
            att de arbeten, vilka bleve erforderliga i samband
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-005.pdf"/>
          <p xml:id="i-BWiqUeQKHMwzEMaTHvNeuV">
            Motioner i Andra kammaren, Nr 93. d
          </p>
          <p xml:id="i-FgWbZSzw1C2Kg3JiKBvEmc">
            med andra övergångsperiodens ikraftträdande, icke kunde beräknas
            vara slut- förda förrän tidigast under året 1928—1929. Med anledning
            därav framhölls nödvändigheten av att uppskjuta andra övergångsperioden
            åtminstone till nämnda år. I yttrandet framhålles även, att ett
            dylikt svaghetstillstånd icke under några omständigheter får medföra
            sådana förhållanden, att hären icke i händelse av krig kan hastigt
            och noggrant utföra sin mobilisering och koncen- trering. Utskottet
            ansåg sig med hänsyn till den föreliggande utredningen icke heller
            vara i tillfälle att bedöma, huruvida det kunde befinnas erforderligt
            eller lämpligt att i fråga om den personal, som bleve övertalig
            vid andra övergångs- periodens ikraftträdande, vidtaga en motsvarande
            förskjutning, som förordats beträffande den första övergångsperioden.
            Detta uttalande kan knappast tydas annorlunda, än att utskottet
            varit tveksamt rörande lämpligheten av att genom- föra andra övergångsperioden
            så tidigt som föreslagits eller under budgetåret 1927—1928. Under
            riksdagsdebatterna förekom icke någon invändning mot utskottets
            ovan anförda uttalande. I riksdagens skrivelse återfinnes emellertid
            intet uttryck för den sålunda framlagda uppfattningen. Om andra
            övergångsperioden genomföres i enlighet med senaste riksdags beslut,
            kommer följden sannolikt att bliva, att den fåtaliga armén vid
            denna tidpunkt i större eller mindre omfattning saknar erforderliga
            planer för sin mobilisering och koncentrering, vilket, såsom ovan
            berörts, måste medföra en i motsvarande grad bristfällig krigsberedskap
            med därav följande ytterligare vådor för rikets säkerhet. Det
            är fördenskull uppenbart, att genomförandet av andra övergångsperioden
            måste uppskjutas. En följd härav bliver, att inskrivning av värnpliktiga
            även nästföljande år måste ske till samtliga nu befintliga truppförband
            och att linjekontingenten sålunda måste givas samma storlek som
            innevarande år. Bestämmelsen i värn- pliktslagen $ 53, andra stycket,
            måste med hänsyn härtill givas utsträckt giltig- hetstid. Den
            sålunda erforderliga ökningen av linjekontingenten, utöver vad
            i 1925 års värnpliktslag stadgats, medför höjda kostnader för
            de värnpliktigas underhåll m. m. Dessa kostnader inträda huvudsakligen
            först under budgetåret 1927—1928, men medföra dock en mindre ökning
            av vissa anslagsposter även för nästkommande budgetår, utöver
            vad i statsverkspropositionen äskats. De ovan anförda synpunkterna
            gälla huvudsakligen lantförsvaret. Beträf- fande sjöförsvaret
            göra sig emellertid motsvarande synpunkter gällande. Ehuru redan
            nu på grund av flottans materiella svaghetstillstånd ett påskyndande
            av den beslutade ersättningsbyggnaden vore högeligen påkallad,
            synes oss dock i fråga om sistnämnda försvarsgren skäl föreligga
            att avvakta resultatet av den pågående utredningen rörande flottplanen
            och ersättningsbyggnaderna, innan ytterligare åtgärder kunna ifrågasättas.
            Rörande luftförsvarets utveckling inom de gränser, som 1925 års
            riksdags- beslut uppdragit, förutsätta vi icke nu någon ändring.
            Det torde i detta sammanhang böra framhållas, att det måste vara
            med det
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-006.pdf"/>
          <p xml:id="i-5PefjYDU13cCBDPo4KsRE1">
            6 Motioner i Andra kammaren, Nr 93.
          </p>
          <p xml:id="i-WbkyvYzXC1mJa2nWTw7Efm">
            allmännas intresse överensstämmande, att det övertaliga befälet
            kan placeras i nyttiga befattningar. Sker övergången så brådstörtat,
            som nu förutsättes, skulle redan hösten 1926 ett antal av omkring
            270 officerare, 370 underoffi- cerare och 200 övriga att överföras
            till övergångsstat. Dessa torde näppeligen kunna beräknas bliva
            absorberade på arbetsmarknaden, innan hösten 1927 ett antal av
            ytterligare omkring 460 officerare, 520 underofficerare och 800
            övriga militära befattningshavare måste lämna sin tjänst. De med
            en sådan anordning förenade olägenheterna måste såväl för det
            allmänna som för de därav berörda individerna bliva högst betydande.
            På grund av vad sålunda anförts, hemställa vi,
          </p>
          <p xml:id="i-J2Fyt8iK5etE88Aqy1D9vs">
            att riksdagen måtte besluta dels att i skrivelse till Kungl.
            Maj:t hemställa om en allsidig utredning rörande vårt lands behov
            av försvarsanstalter ur strategisk synpunkt och med hän- syn till
            olika krigsfall, dels att med hänsyn härtill beslutet om den under
            andra perioden avsedda övergången till den nya här- ordningen
            tills vidare icke skall träda i verkställighet, dels ock att riksdagen
            må besluta de höjningar av Kungl. Maj:ts äskanden under fjärde
            huvudtiteln, som härav må kunna föranledas.
          </p>
          <p xml:id="i-R4edCKTThMsj847e549eLG">
            Stockholm den 21 januari 1926.
          </p>
          <p xml:id="i-8BNNiHstprAeJFXf8Lcf5e">
            Arvid Lindman.
          </p>
          <p xml:id="i-2Xi4xZc6yJRUMD8gMc6RaB">
            E. 0. Magnusson.
          </p>
          <p xml:id="i-EfBZ9ZvJPgLMBdyqS4Artq">
            N. E. Nilsson. Nils Winkler.
          </p>
          <p xml:id="i-2WqSDuSBXEtbUuyPpvzm4D">
            Carl Arv. Anderson.
          </p>
          <p xml:id="i-AENVUQzY9RPxPnerpScLhz">
            Ewald Lindmark. Gust. Svedman. Per RBudén. Swen Persson. Erik
            Laurén. Emil Bengtsson. Joh. G. Svensson. Ivar Anderson. Nils
            Månsson. Birger Christenson.
          </p>
          <p xml:id="i-3ytzFJ272sx4frcXuzAG9s">
            David Pettersson. P. M. Olsson. Th. af Ekenstam. G. A. Björkman.
            P. S. Hedlund. A. H. Hedström. C. J. Öberg. Karl Wirsell. Bj.
            Holmgren. Bertha Wellin.
          </p>
          <p xml:id="i-7vAAc3vSyw7tWAJLZ5StcK">
            Cornelius Olsson.
          </p>
          <p xml:id="i-2HNHvzAG1bdXqotT1hHM9i">
            Ludwig Brännström.
          </p>
          <p xml:id="i-Ng8qAQMeT3qSh8Ahu2ocXN">
            P. Valerius Olsson.
          </p>
          <p xml:id="i-EV52F59MANXG1gFGaxkdea">
            Helge Almquist.
          </p>
          <p xml:id="i-C1krsuwrsKdPFrDTmCoFNm">
            John Jönsson. Edvard Lithander. Oscar N. Olsson. Adolf Wiklund.
            Gust. A. Gustafsson. Jöran Grapenson. Nils Holmström. J. Fjellman.
            Adolf Wallerius. Birger Petersson. Per Pehrsson. Otto Järte. Eric
            Nylander.
          </p>
          <p xml:id="i-B5kW5fFpCupYvrdKS5egVK">
            Arne Forssell.
          </p>
          <pb facs="riksdagen-motions-pdf/data/1926/mot_1926__ak__93/mot_1926__ak__93-007.pdf"/>
          <p xml:id="i-5Lj9f2jXxsX3hqNV7z8h8N">
            Harry Weibull.
          </p>
          <p xml:id="i-BPktFvoStAQz2Zmi3AcJRV">
            Georg Andrén.
          </p>
          <p xml:id="i-NDeRSLXxYt8vf4m3zqoHtJ">
            Ernst Göranson.
          </p>
          <p xml:id="i-U1jEZv7JKHkx9Cd57LoUu6">
            Carl Ros. O. A. Ernfors.
          </p>
          <p xml:id="i-JMMHR2XNrLgbJE9VhKggat">
            Motioner i Andra kammaren, Nr 98.
          </p>
          <p xml:id="i-7KgHH1jiieyrAPm1ktwHEG">
            Ol. Lindskog. Otto Johansson, Väby. Fabian Lilliecreutz. A. Henrikson.
          </p>
          <p xml:id="i-SH1rnoRBo6JTA6iizttA2A">
            Arthur Gustafson i Kasenberg.
          </p>
          <p xml:id="i-HjjfswdYjrCivRoFSUqHfV">
            Carl Larson, Tönnersa.
          </p>
          <p xml:id="i-86Frj7gCnKZ8qWHXk2rsBa">
            Gunnar Persson.
          </p>
          <p xml:id="i-CcER3hq4JQEwsFbDTQbexT">
            Thore Alströmer.
          </p>
          <p xml:id="i-HaJMh7xZFCcXYq19DXRv6R">
            0. Holmdahl. IL. LE. Lorichs.
          </p>
          <p xml:id="i-UtG5xGRe2x93QfCgXDkYqL">
            =
          </p>
        </div>
      </div>
    </body>
  </text>
</TEI>
