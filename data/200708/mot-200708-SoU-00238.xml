<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-SoU-00238">
  <teiHeader>
    <fileDesc>
      <titleStmt>
        <title>Glutenintolerans</title>
        <author corresp="i-BijAhigzcR1MHdRoo4YtH5">av Liselott Hagberg (fp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Glutenintolerans</title>
          <idno type="rdwebb">GV02So238</idno>
          <rs type="number">So238</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/GV02So238/text</ref>
          <ref type="dokument_url_html">http://data.riksdagen.se/dokument/GV02So238</ref>
          <ref type="dokumentstatus_url_xml">http://data.riksdagen.se/dokumentstatus/GV02So238</ref>
          <ref type="doc">http://data.riksdagen.se/fil/8154C391-5D99-4AFA-B684-E60271348E29</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-BijAhigzcR1MHdRoo4YtH5</idno>
            <name>Liselott Hagberg</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-R3FmRuAKgyieV3p5btveko" type="signed"/>
        <correspContext corresp="i-R3FmRuAKgyieV3p5btveko">
          <note type="signatory" corresp="i-BijAhigzcR1MHdRoo4YtH5"/>
        </correspContext>
        <correspAction type="referral" xml:id="i-YDP2VehfzUYdfAt21DJ8dd">
          <date when="2007-10-16"/>
        </correspAction>
        <correspAction type="dismissal" xml:id="i-Swf3ZUfEpc7Y3GvbyZ5nzw">
          <date when="2007-10-16"/>
        </correspAction>
        <correspAction type="numbering" xml:id="i-XS5ZZGTz11cG2LmGqmJqse">
          <date when="2007-10-02"/>
        </correspAction>
        <correspAction type="submission" xml:id="i-DbN8kMiDRUAfGyzjXXRCni">
          <date when="2007-10-01"/>
        </correspAction>
        <correspAction type="transfer" xml:id="i-3z4dyRtekQJPAVR1aHKZf7">
          <date when="2007-10-01"/>
        </correspAction>
        <correspAction type="assigned" xml:id="i-DNrRpT6mXtEZGxWDDpM6pw"/>
        <correspContext corresp="i-DNrRpT6mXtEZGxWDDpM6pw">
          <ref type="assignedTo">Socialutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-25mXvq1qm6fWS6AZ1gh95S">
            Förslag till riksdagsbeslut
          </head>
          <p xml:id="i-HSgqjwYfyDn4Gap2kwEXTk">
            Riksdagen tillkännager för regeringen som sin mening vad som
            anförs i motionen om att följa upp tidigare utredningar för att
            utarbeta en ny modell för speciallivsmedel.
          </p>
        </div>
        <div type="motContent">
          <head type="h1" xml:id="i-Ya7uTB8cfK1bdtK1frEQxe">
            Motivering
          </head>
          <p xml:id="i-9QX6HrioJNDfCRm51aVsxd">
            Diagnosen celiaki (glutenintolerans) innebär att man inte tål
            proteinet gluten som finns i de fyra sädesslagen vete, råg, korn
            och havre. Behandlingen är att äta glutenfria ersättningsprodukter
            och övrig mat som är fri från detta protein. Sjukdomen är livslång
            och kan inte botas. Glutenfria ersättningsprodukter finns att
            tillgå men dessa är dyra och ibland svåra att få tag på. Utbudet
            varierar beroende på butikskedja och ort. Apoteket har ett begränsat
            sortiment av glutenfria ersättningsprodukter. Dessa beställer
            man med en leveranstid på cirka en vecka. Sjukdomen innebär att
            det är av stor vikt att kosten blir så näringsriktig som möjligt
            för att kompensera det näringsbortfall som inträder vid glutenfri
            kost. Glutenfria ersättningsprodukter är dyrare än vanliga spannmålsbaserade
            livsmedel. En glutenfri mjölmix är exempelvis sex gånger dyrare
            än vetemjöl och den glutenfria spagettin är fyra gånger dyrare
            än vanliga spagetti.
          </p>
          <p xml:id="i-3HDFLztkp9u7FSzxkFTPQN">
            I dag kan barn upp till 16 år få ett begränsat bassortiment av
            glutenfria specialprodukter på apotek. Livsmedelsanvisningen fungerar
            och kostar ungefär som när man får ett recept för vanlig medicin.
            Förskrivningen av specialprodukter ska ske av läkare med speciell
            behörighet.
          </p>
          <p xml:id="i-763BC59fKtUxpR1Vbem4kv">
            Vid 16 års ålder upphör livsmedelsanvisningen, högkostnadsskyddet
            försvinner och bostadsorten blir avgörande för om ekonomiskt stöd
            utgår. I vissa landsting utgår ett kontantbidrag till glutenfria
            ersättningsprodukter som dock inte täcker hela merkostnaden.
          </p>
          <p xml:id="i-HWwhyxsiWk6z2q7hKsJe72">
            I andra landsting kan vuxna glutenintoleranta erhålla glutenfria
            ersättningsprodukter till ett visst belopp eller till ett rabatterat
            pris. Reglerna skiftar och ibland är stödet i praktiken ingen
            förmån. Och i en del landsting utgår inget ekonomiskt stöd alls.
          </p>
          <p xml:id="i-L28y44E1bnnGsxFBbmniPs">
            Systemet med livsmedelsanvisning och möjligheten att handla glutenfria
            ersättningsprodukter ur apotekets sortiment är dyrt och tidsödande.
            Läkare och dietister lägger ned ett stort administrativt arbete
            på att förskriva glutenfria ersättningsprodukter, tid som i stället
            kan läggas på mer patientkontakt. Vidare måste sedan apoteket
            lagerhålla, eller beställa hem dessa produkter, packa dem och
            registrera uttaget på patienten. Denna hantering är fysiskt tung
            för apotekspersonal, kräver mycket transport av varor till apotek
            från olika lager och är skrymmande. För personer med glutenintolerans
            som bor på landsbygden resulterar dagens system i dels resor till
            sjukhus, dels resor till apotek. Kostnaderna för hanteringen skulle
            bli 0 kronor för staten om apotekets hantering av glutenfria livsmedel
            flyttades till livsmedelshandeln.
          </p>
          <p xml:id="i-UGJFjmpry9snGzLrwRY98t">
            I dag kommer inga nya produkter in på apoteken i väntan på beslut
            om det framtida stödsystemet. Nya varor som till exempel fiberrik
            pasta som är en utmärkt produkt för dem med glutenintolerans finns
            inte att tillgå för dem som får livsmedelsanvisning. Det nuvarande
            systemet är otidsenligt. Det är djupt orättvist eftersom stödet
            varierar mellan åldersgrupper och mellan bostadsorter. Dessutom
            hämmar det individens valmöjligheter, effektiv priskonkurrens
            och produktutveckling. De produkter som finns på livsmedelsanvisning
            konkurrerar ut andra produkter som säljs i dagligvaruhandeln trots
            att dessa kan vara både billigare och bättre.
          </p>
          <p xml:id="i-LDxdyEUBAtVe5RN91G45Ac">
            Flera utredningar har gjorts inom området men inget har hänt.
            Det är hög tid att följa upp tidigare utredningar för att utarbeta
            en ny modell för speciallivsmedel. Detta bör riksdagen ge regeringen
            till känna.
          </p>
        </div>
        <div type="motSignatures">
          <list>
            <item xml:id="i-AzNEMg31pn39RzzjvQaxWa" who="i-BijAhigzcR1MHdRoo4YtH5">
              Liselott Hagberg (fp)
            </item>
          </list>
        </div>
      </div>
    </body>
  </text>
</TEI>
