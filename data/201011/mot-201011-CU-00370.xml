<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201011-CU-00370">
  <teiHeader>
    <fileDesc>
      <titleStmt>
        <title>Bedrägerier genom bluffakturor</title>
        <author corresp="i-Ev6Dx3pWj2WT32VGQpabaz i-SS4MgL3HhkwCjKYAxgBPkd">av Finn Bengtsson och Karin Granbom Ellison (M, FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Bedrägerier genom bluffakturor</title>
          <idno type="rdwebb">GY02C370</idno>
          <rs type="number">C370</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GY02C370/text</ref>
          <ref type="dokument_url_html">http://data.riksdagen.se/dokument/GY02C370</ref>
          <ref type="dokumentstatus_url_xml">http://data.riksdagen.se/dokumentstatus/GY02C370</ref>
          <ref type="doc">http://data.riksdagen.se/fil/0A41A0E9-F206-43D1-9A39-41731F6F3242</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ev6Dx3pWj2WT32VGQpabaz</idno>
            <name>Finn Bengtsson</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-SS4MgL3HhkwCjKYAxgBPkd</idno>
            <name>Karin Granbom Ellison</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FGztFb8n5Hjfx8eCEix88a" type="signed"/>
        <correspContext corresp="i-FGztFb8n5Hjfx8eCEix88a">
          <note type="signatory" corresp="i-Ev6Dx3pWj2WT32VGQpabaz"/>
          <note type="signatory" corresp="i-SS4MgL3HhkwCjKYAxgBPkd"/>
        </correspContext>
        <correspAction xml:id="i-N8bJpMG8Ch3KuSqkBqUNkz" type="numbering">
          <date when="2010-10-29"/>
        </correspAction>
        <correspAction xml:id="i-FBJPzrmw1ouncGcYTy8tZi" type="submission">
          <date when="2010-10-27"/>
        </correspAction>
        <correspAction xml:id="i-N8PUgg8oWcsbew8ii23RYu" type="transfer">
          <date when="2010-10-27"/>
        </correspAction>
        <correspAction xml:id="i-Nv3AKmycGtVHfzgpgN5sVT" type="assigned"/>
        <correspContext corresp="i-Nv3AKmycGtVHfzgpgN5sVT">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#flerparti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FiZMnxwA9XjiufDcwm9x1X" type="motBody">
        <div xml:id="i-ACPdVmEDtCthGZBhvFk3q4" type="motProposal" subtype="förslag">
          <head xml:id="i-JjbUkSyYEn4CDWoKTyzVjR">
            Förslag till riksdagsbeslut
          </head>
          <p xml:id="i-FyHarPV14HzSPPkXxs8HxQ">
            Riksdagen tillkännager för regeringen som sin mening vad som
            anförs i motionen om en översyn av möjligheterna att skärpa lagstiftningen
            för att bekämpa bluffakturor.
          </p>
        </div>
        <div xml:id="i-X1SetANszfciP2kmtaGeXW" type="motContent">
          <head xml:id="i-5b1rAQVAzSdstRECjHaCm3" type="h1">
            Motivering
          </head>
          <p xml:id="i-EHiEzdM5FQbDvV1ndMHbpt">
            Under lång tid har oseriösa aktörer försökt lura företagare genom
            att skicka ut så kallade bluffakturor. Då problemet enligt vår
            uppfattning uppmärksammats av såväl drabbade medborgare som medier
            i ökande omfattning, lät vi riksdagens utredningstjänst (RUT)
            ge oss ett uppdaterat faktaunderlag kring problemet. Enligt denna
            utredning (RUT dnr 2009:1037) får vi stöd i vår uppfattning att
            problemet dels är i ökande med en kraftig uppgång i hela Sverige,
            inte minst under senaste året, dels i vissa län, inklusive vårt
            eget Östergötland, har en överrepresentation vad gäller bluffakturor.
            Mot bakgrund av detta drar vi slutsatsen att vår information från
            drabbade och medier i länet om en kraftig ökning av problemet
            nu också påkallar en översyn av lagstiftning som bättre än idag
            kan stävja denna typ av kriminalitet och omoraliskt affärsmässigt
            beteende. Men först gör vi en sammanfattning av vad problemet
            med bluffakturor berör.
          </p>
          <head xml:id="i-29TKM9NhQYfBKuMVHkaAMd" type="h2">
            Problembeskrivning
          </head>
          <p xml:id="i-SMRyzpZxAsVj544xTg3y9w">
            Exempel på bluffakturor:
          </p>
          <list xml:id="i-QBEPMyRoRV99qS3nW23cKU" style="ul">
            <item xml:id="i-WdACnUZ6C4XGvpyXgUNDmk">
              Fakturor som saknar underliggande vara eller tjänst.
            </item>
            <item xml:id="i-BT1jjq48WCVTSBVGvkrSxL">
              Vilseledande fakturor.
            </item>
            <item xml:id="i-9EnBSHVGxUNuDy2aT21aGP">
              Skenbara fakturor.
            </item>
          </list>
          <p xml:id="i-U8Jjs9ojJ2znXPcTwAtcoj">
            Antalet ärenden som anmäls till polisen har ökat och det är idag
            svårt att komma till rätta med problemet av olika anledningar.
            Det finns uppgifter om att omkring 300 000 falska fakturor skickas
            ut i Sverige under ett år.
          </p>
          <p xml:id="i-WeAnJj3w9TQ3c4JUhNwDQ5">
            Enligt statistik från Brottsförebyggande rådet (BRÅ) uppgick
            antalet anmälda brott till 3 390 stycken under år 2005 för hela
            landet. Av dessa var 1 629 anmälningar gjorda i Stockholms län.
            De följande åren 2006 och 2007 låg antalet anmälningar på ungefär
            samma nivå för att sedan tredubblas under år 2008 och därefter
            fyrdubblas under 2009. Bara under första halvåret 2009 har 5 368
            anmälningar gjorts i hela landet, varav knappt 3 000 är gjorda
            i Stockholms län. Stockholms och Hallands län är klart överrepresenterade
            i antal anmälningar per invånare. Östergötlands län är också överrepresenterat,
            medan övriga län har färre antal anmälningar per invånare.
          </p>
          <p xml:id="i-f2Y9VZ2umLkvDcnUanzrB">
            Det stora antalet bluffakturor innebär att problemet upptar mycket
            dyrbar tid för Sveriges småföretagare vilka är de som oftast blir
            drabbade. Tid går åt till att granska bluffakturorna, besvara
            och anmäla dem till polisen eller olika branschorganisationer
            som registrerar oseriösa aktörer på svarta listor. Kostnaderna
            för rena utbetalningar och ökade administrativa kostnader uppgår
            till miljardbelopp.
          </p>
          <p xml:id="i-6ZiKH1RCox23XQyLrjs4fY">
            Ofta är den oseriösa aktören svår att få tag på eller så existerar
            den inte i annan form än att det finns ett bankkonto och en postbox.
            Uppgivna telefonnummer fungerar ofta inte eller har telefonsvarare.
          </p>
          <p xml:id="i-WMwEJq6HtEFAQvqadMKB5B">
            Ett problem är att det oftare handlar om fakturaliknande erbjudanden,
            skenbara fakturor, som i det närmaste är helt identiska med vanliga
            fakturor och innehåller samma information. Det kan dock stå mycket
            finstilt att det handlar om ett erbjudande, vilket är ett sätt
            för den oseriösa aktören att undkomma anklagelser. Syftet är dock
            tydligt aktören vill tillskansa sig pengar för en vara eller en
            tjänst som inte är beställd. I vissa fall erbjuds produkter som
            över huvud taget inte existerar i verkligheten.
          </p>
          <p xml:id="i-PTUwqAfSfcELvTUbh4s3Qg">
            Många företagare är duktiga och sköter sin verksamhet och sina
            ekonomiska förhållanden exemplariskt. Därför blir vissa företagare
            skrämda när det kommer fakturor, påminnelser eller hot om betalningsföreläggande
            från oseriösa aktörer även om företagaren vet att skulden är felaktig.
            En företagare som är helt prickfri och aldrig haft en betalningsanmärkning
            betalar ibland hellre för att slippa hamna i kronofogdens register
            än att lägga tid, ork och pengar på att processa om en faktura
            på ett par tusenlappar. En seriös företagare låter på detta sätt
            skurken vinna för att slippa göra extraarbetet och för att slippa
            bevisa sin oskuld. Detta är inte acceptabelt.
          </p>
          <head xml:id="i-27QsiEg69EmuFfrbx3152Y" type="h2">
            Förslag
          </head>
          <p xml:id="i-GtVrYUhzT4Ja15FNszMKL1">
            Sveriges företagare är grunden till vårt lands välstånd. Vi har
            många duktiga entreprenörer som sliter hårt för sitt företag och
            dess verksamhet. Det är fel att företagare ska behöva lägga tid
            på att bemöta oseriösa aktörers försök att tillskansa sig pengar
            på illegal eller omoralisk väg. Därför bör regeringen se över
            möjligheterna att skärpa lagstiftningen så att köparen får större
            möjligheter att bekämpa bluffakturor.
          </p>
          <p xml:id="i-VTawYHH5xdQ1V2VzvjnWfj">
            En sådan översyn skulle kunna syfta till att införa följande
            krav:
          </p>
          <list xml:id="i-D5NvBjzetpt58DNY8sHoN6" style="ul">
            <item xml:id="i-DjqX3AWVBLLLvYRxzWRwec">
              En skriftlig orderbekräftelse ska krävas.
            </item>
            <item xml:id="i-zvMc1vS7Ws6pzhcn4HHXQ">
              Så kallade inspelningsorder per telefon ska inte godkännas som
              orderbekräftelser. Många hör inte vad som sägs om de exempelvis
              är ute och arbetar i en bullrig miljö. Detta är vanligt förekommande
              för småföretagare. Det är därför nödvändigt att följa upp med
              en skriftlig orderbekräftelse som ska godkännas.
            </item>
            <item xml:id="i-BYcZ98rn9fJGjUEeQWi3ZG">
              Det uppringda företaget ska ha all rätt att tänka igenom ett
              eventuellt köp och givetvis kunna tacka nej till något man inte
              vill ha eller medverka i. Påstridiga telefonförsäljare pressar
              ibland sina kunder så pass hårt att de har svårt att stå emot
              och därmed köper något som de sedan ångrar. Privatpersoner har
              idag ett skydd i form av den lagstadgade ångerveckan mot att avge
              ett kanske förhastat godkännande av ett köp eller avtal när de
              blir uppringda. Genom ångerveckan får man då ett rimligt rådrum
              i tid för att i lugn och ro ta ställning till vad man faktiskt
              accepterat vid en direkt förfrågan. Vi tycker att man bör se över
              om en liknande typ av rådrum under en viss tid även för företagare
              är möjlig att införa. I synnerhet bör detta gälla en- eller fåmansföretagare,
              som i mångt och mycket resonerar och agerar vid köp eller andra
              avtal som privatpersoner gör.
            </item>
            <item xml:id="i-DbKgPYBito74zp5gXg4gja">
              Namnlikheterna mellan olika företag bör ses över. Det förekommer
              ofta att oseriösa företag uppger ett namn som liknar ett etablerat
              och seriöst företag.
            </item>
            <item xml:id="i-77eQdxmjbkQsQheLrP41xb">
              Det måste finnas en respekt från det uppringande företaget att
              när som helst avsluta samtalet när den som blir uppringd själv
              önskar det.
            </item>
          </list>
          <p xml:id="i-7Xfnn54RYz4MxT5ctFNmDd">
            Det är olyckligt att blufföretagen missbrukar Kronofogdemyndighetens
            verksamhet. Därför är det särskilt viktigt att den som får ett
            betalningsföreläggande från Kronofogdemyndigheten för en bluffaktura
            invänder skriftligt mot kravet omgående. Bluffakturans avsändare
            brukar inte vilja ha en domstolsprövning och missbruket av Kronofogdemyndighetens
            verksamhet kan minskas med ökad kunskap om hur en bluffaktura
            ska bestridas. Det förekommer att småföretagare som är rädda för
            att få en betalningsanmärkning betalar även om produkten eller
            tjänsten inte är önskad. Detta är ett hot som gör att det lilla
            företaget betalar och dessa oseriösa företag kan fortsätta sin
            lukrativa business.
          </p>
        </div>
        <div xml:id="i-Rz6PiR7VgR9APM7kBCoJ8o" type="signatureBlock">
          <list xml:id="i-KjX3pzF1UktGrrnVPbSWL8">
            <item xml:id="i-8Y2XXknrmvVUPHdwpWfY1E" who="i-Ev6Dx3pWj2WT32VGQpabaz" type="signature">
              Finn Bengtsson (M)
            </item>
            <item xml:id="i-6BsFZTF2oxgYmRUeWJ1QAN" who="i-SS4MgL3HhkwCjKYAxgBPkd" type="signature">
              Karin Granbom Ellison (FP)
            </item>
          </list>
        </div>
      </div>
    </body>
  </text>
</TEI>
