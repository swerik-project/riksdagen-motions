<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-TU-03057">
  <teiHeader>
    <fileDesc>
      <titleStmt>
        <title>Nollvision för tågtrassel</title>
        <author corresp="i-5QNmudGpnjjRJCTYzakn9H">av Karin Svensson Smith (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:3057 av Karin Svensson Smith (MP)</title>
          <idno type="rdwebb">H5023057</idno>
          <rs type="number">3057</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H5023057/text</ref>
          <ref type="dokument_url_html">http://data.riksdagen.se/dokument/H5023057</ref>
          <ref type="dokumentstatus_url_xml">http://data.riksdagen.se/dokumentstatus/H5023057</ref>
          <ref type="docx">http://data.riksdagen.se/fil/05563F78-9C79-4358-9419-4901CC41A44C</ref>
          <ref type="pdf">http://data.riksdagen.se/fil/559229A1-7985-4AEC-B592-A822EC807E57</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-CEZeWVm4Ycuag18VtPbynF" type="signed"/>
        <correspContext corresp="i-CEZeWVm4Ycuag18VtPbynF">
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-N7sTxJa9Lk5AirLd7bhjYE" type="submitted">
          <date when="2017-10-05"/>
          <time when="10:32:02"/>
        </correspAction>
        <correspAction xml:id="i-6RUWBcKS9gLVWpk6vJdC5Z" type="reviewed">
          <date when="2017-10-05"/>
          <time when="10:49:54"/>
        </correspAction>
        <correspAction xml:id="i-WbS3SfvUyGg2UJifMFBN1z" type="referred">
          <date when="2017-10-13"/>
        </correspAction>
        <correspAction xml:id="i-J3SgELiGs6G4S8wKtgG8i3" type="assigned">
          <date when="2018-11-07"/>
          <time when="13:09:47"/>
        </correspAction>
        <correspContext corresp="i-J3SgELiGs6G4S8wKtgG8i3">
          <ref type="assignedTo">Trafikutskottet</ref>
        </correspContext>
        <correspAction xml:id="i-9jtW6cKTDT5G5ZxB5uQcK1" type="behandlas_i"/>
        <correspContext corresp="i-9jtW6cKTDT5G5ZxB5uQcK1">
          <ref type="uppgift">2017/18:TU6</ref>
          <ref type="ref_dok_id">H501TU6</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">TU6</ref>
          <ref type="ref_dok_titel">Järnvägs- och kollektivtrafikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:3057 av Karin Svensson Smith (MP)
          Nollvision för tågtrassel
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-G6VsY9VeXNYw4vPCLqkbTp">
            Förslag till riksdagsbeslut
          </head>
          <list>
            <item xml:id="i-UMmVbWr1BzGo7aD7tWgUdL" sortKey="Yrkande 1">
              Riksdagen ställer sig bakom det som anförs i motionen om att
              regeringen ska återkomma med ett förslag till nollvision för tågtrassel
              och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-6NcAz5NsYJTGywKK97GaS9" type="h1">
            Motivering
          </head>
          <p xml:id="i-MXMjMsyrBcmxuaPKedfUq5">
            Sverige ska bli ett av världens första fossilfria välfärdsländer.
            Detta är Sveriges åtagande i samband med det globala klimatmötet
            i Paris. Ambitionen har upprepats i flera regeringsförklaringar.
            Regeringen har föreslagit flera åtgärder med ett över­gripande
            syfte att nå det övergripande målet. Med tanke på att 78 % av
            oljeimporten går till transportsektorn står denna i fokus för
            åtgärderna. I riksdagen finns sedan 2017 en överenskommelse om
            att klimatpåverkan från inrikes transporter ska minska med 70
            % till 2030. Enligt Trafikverkets publikation (2016:43) om styrmedel
            och åtgärder för att minska transportsektorns utsläpp av växthusgaser
            bör volymen personbilstrafik, flyg och lastbilstrafik minska eller
            vara oförändrad om klimatmålet till 2030 ska nås. Men om detta
            ska vara görligt och dessutom få människors acceptans bör järnvägens
            kapacitet att vara alternativ till oljedrivna transporter öka.
            En ökning med 120 % för persontågtrafik och 40 % för gods på spår
            under tidsperioden 2010–2030 ingår i klimatscenariet.
          </p>
          <p xml:id="i-X21x6Er81xpbB4KpPkW4dp">
            Förutom ökad kapacitet så måste tågtrafikens tillförlitlighet
            bli mycket bättre. En nyligen genomförd Sifoundersökning visar
            att en av tre resenärer väljer bort tåget av rädsla för trafikstörningar.
            Och vi är många som väljer en eller två tidigare avgångar för
            att öka chansen för att komma i tid till arbete eller annat vi
            måste passa. Företag kan tveka att skicka godset på järnväg pga
            risk för försenad leverans. Så ska det inte behöva vara! Att tågen
            går i tid ska vara lika självklart som att det kommer vatten när
            man vrider på kranen. Det ska anses irrationellt att använda andra
            färdmedel på sträckor där tågen går. Schweiz, Japan, Hongkong
            har visat att det är möjligt. Att Sverige har hamnat efter behöver
            inte bli mer än en historik parentes. Men utan politisk handling
            kommer situationen att bestå.
          </p>
          <p xml:id="i-NrJtzn8jTytMSHSbNBd4BG">
            Uppstyckning samt outsourcing av järnvägsunderhållet i kombination
            med att Banverket ersattes av Trafikverket har lett till förlorad
            kompetens när det gäller skötseln av järnvägsnätet. Trots ökade
            anslag har därför trasslet för tågresenärer och godståg blivit
            mer frekvent. När Trafikverket 2013 skulle ta fram underlag om
            kontaktledningar inför nästa Nationella plan missade man 6 060
            km och dimensionerade därmed bara för hälften av behovet, vilket
            visar att det saknas grundläggande kunskap om den egna anläggningen.
            Kollektivtrafikanternas intresseorganisation Resenärsforum visade
            2014 i sin skrift ”Ett lyft för järnvägen” vad som bör göras för
            att ge tågresenärer rimliga villkor. Samma år presenterade Fackförbundet
            Seko ”Ny syn på järnvägsunderhållet” med analys och förslag till
            åtgärder. I juni 2014 beslutade riksdagens trafikutskott att göra
            ett tillkännagivande om att ”regeringen bör se till att Trafikverket
            skyndsamt bygger upp kompetens så att verket självständigt kan
            inspektera både järnvägs­anläggningens status och entreprenörernas
            utförda arbete och se över hur staten kan ta det samlade ansvaret
            för järnvägsunderhållet på statens järnvägar i takt med att underhållskontrakten
            löper ut”. Regeringen tillsatte en statlig utredning om järnvägens
            organisation som lämnade ett delbetänkande om underhållet: ”Koll
            på anläggningen” SOU 2015:42.
          </p>
          <p xml:id="i-44qzeRUgN6T3GYp2HncaRE">
            Trots att samarbetsregeringen har ökat anslagen för järnvägsunderhåll
            har bristerna vuxit, väsentligt mer än vad som kan motiveras av
            att tågresandet har ökat. Hastig­heterna måste sättas ner eftersom
            anläggningen är sliten, vilket försvårar för järnvägens förmåga
            att attrahera resenärer från klimatbelastande transportslag. Sverige
            har Europas tredje sämsta punktlighet. De tekniska felen på järnvägen
            fortsätter att orsaka förseningar för resenärerna. Felen i signalanläggningen
            har ökat dramatiskt de senaste fem åren. Förseningar i timmar
            på grund av signalfel 2012 – 7 327, 2013 – 7 810, 2014 – 9 741,
            2015 – 8 240, 2016 – 10 044. Under 2014 skulle 660 spårväxlar
            bytas, endast 25 stycken blev utbytta. Källa: Trafikverkets årsbokslut
            (2015).
          </p>
          <p xml:id="i-B35ezdhsxm8671uJNf1Vk2">
            Det måste bli ett slut på tågkaoset! Det finns idag ingen aktör
            med koll på järnvägen. Förseningar och inställda tåg kostar samhället
            minst 5 miljarder kronor om året. Istället bör staten utföra underhållet
            – så det får en fungerande järnväg för alla. Stora delar av de
            resurser som går till att administrera upphandlingsprocessen kan
            med fördel användas till att det blir fler människor som gör det
            faktiska arbetet ute i spåranlägg­ningen. Om Trafikverket sköter
            underhållet i egen regi kan dessutom de extra anslag som tillförs
            få en tidigare användning jämfört med att de måste föregås av
            en tids­krävande upphandlingsprocedur. Alla resenärer och godsoperatörer
            vill komma fram i tid. Trafikverkets organisation måste ändras
            så att underhållet kan utföras på ett professionellt sätt. Mer
            strategisk planering, helhetstänk och långsiktighet. Med ett systematisk
            förebyggande underhåll baserat på en nationell underhållsplan
            kan akutincidenter som leder till förseningar minimeras.
          </p>
          <p xml:id="i-45o8ygtVZQetzjfpsK24HU">
            Under ett starkt opinionstryck beslutade riksdagen 1997 om en
            nollvision för dödsolyckor i vägtrafik. Såväl det slutgiltiga
            målet som etappmålet om en halvering av dödsolyckorna är distinkt
            och mätbart. Grundat på vetenskapliga rön har 2+1-vägar med mittvajer,
            rondeller, hastighetsövervakning med kameror och flera andra åtgärder
            sammantagit varit mycket framgångsrikt fram tills nu då utvecklingen
            tycks ha planat ut. Förutom en tydlig styrning via regleringsbrev,
            lagstiftning och anslag har vägverk, rättsvårdande myndigheter
            arbetat koordinerat med regionala instanser, fordons­tillverkare
            och civilsamhället för att uppnå de planerade resultaten. Jämfört
            med andra länder har Sverige en hög trafiksäkerhet och det kan
            till stor del tillskrivas nollvisions­arbetet. På motsvarande
            sätt borde regeringen initiera ett nollvisionsarbete för tågfel.
            Denna idé fördes fram i Dagens Industri 28/6 av Robert Röder och
            Otto Nilsson från Strukton Rail. De konstaterar att ”signalfel,
            nedrivna kontaktledningar och andra fel motverkar järnvägens möjligheter
            att bli navet i framtidens transportsystem. Statistiken är dyster
            och vi ser ingen positiv de närmaste åren.” Regering och riksdag
            bör samla branschen, fackliga företrädare, resenärsorganisationer
            och andra aktörer för att tillsammans med Trafikverket upprätta
            nollvision med tidssatta etappmål och förse den med ett sakligt
            grundat åtgärdsprogram som gör för troligt att visionen blir verklighet.
          </p>
        </div>
        <div type="motSignatures">
          <list>
            <item xml:id="i-ETBDTGc4URWiy791tjJM26">
              Karin Svensson Smith (MP)
            </item>
          </list>
        </div>
      </div>
    </body>
  </text>
</TEI>
