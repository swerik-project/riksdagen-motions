<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-UU-00733">
  <teiHeader>
    <fileDesc>
      <titleStmt>
        <title>En utredning om den officiella svenska hanteringen av Raoul Wallenbergs öde</title>
        <author corresp="i-Ybw8JnrmHGCsqpipBke8a7">av Mikael Oscarsson (KD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:733 av Mikael Oscarsson (KD)</title>
          <idno type="rdwebb">HB02733</idno>
          <rs type="number">733</rs>
          <orgName type="comitteeAbbreviation">UU</orgName>
          <ref type="dokument_url_text">https://data.riksdagen.se/dokument/HB02733/text</ref>
          <ref type="dokument_url_html">https://data.riksdagen.se/dokument/HB02733</ref>
          <ref type="dokumentstatus_url_xml">https://data.riksdagen.se/dokumentstatus/HB02733</ref>
          <ref type="pdf">https://data.riksdagen.se/fil/91EDD646-5BC2-4C8E-A9A8-42FFAEE88B46</ref>
          <ref type="docx">https://data.riksdagen.se/fil/9275AD0A-0FC7-4952-97E5-EAD1090197C9</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Ybw8JnrmHGCsqpipBke8a7</idno>
            <name>Mikael Oscarsson</name>
            <state type="partyAffiliation" ref="Q213654">
              <desc>KD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-8f1jTddY9STzdcnKAbiAST" type="signed"/>
        <correspContext corresp="i-8f1jTddY9STzdcnKAbiAST">
          <note type="signatory" corresp="i-Ybw8JnrmHGCsqpipBke8a7"/>
        </correspContext>
        <correspAction xml:id="i-HHkuacyff5sSzCtjymspTN" type="submitted">
          <date when="2023-10-02"/>
          <time when="17:36:08"/>
        </correspAction>
        <correspAction xml:id="i-KWULNwD9Syn5oKNJCAHx6a" type="reviewed">
          <date when="2023-10-02"/>
          <time when="17:45:26"/>
        </correspAction>
        <correspAction xml:id="i-5JgykvSejSs8VAptNYbyDg" type="referred">
          <date when="2023-10-17"/>
        </correspAction>
        <correspAction xml:id="i-85jaJsbdQoTd93LkafQcXb" type="assigned">
          <date when="2024-04-15"/>
          <time when="11:30:29"/>
        </correspAction>
        <correspContext corresp="i-85jaJsbdQoTd93LkafQcXb">
          <ref type="assignedTo">Utrikesutskottet</ref>
        </correspContext>
        <correspAction xml:id="i-BLLDzGUPSS6xY15nSsQ68Y" type="behandlas_i"/>
        <correspContext corresp="i-BLLDzGUPSS6xY15nSsQ68Y">
          <ref type="uppgift">2023/24:UU7</ref>
          <ref type="ref_dok_id">HB01UU7</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">UU7</ref>
          <ref type="ref_dok_titel">Internationella relationer m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-S1d9yvLFTpF18p2RFETn3h" type="motHeader">
        <div xml:id="i-9WMR7QYfs7pZFJSZYERvsU" type="motTitle">
          Motion till riksdagen 2023/24:733 av Mikael Oscarsson (KD) En
          utredning om den officiella svenska hanteringen av Raoul Wallenbergs
          öde
        </div>
      </div>
      <div xml:id="i-RTdcFTSRn7vehF9G58Gn5P" type="motBody">
        <div xml:id="i-HxBhE33zdB8raC1U3phxkb" type="motProposal" subtype="förslag">
          <head xml:id="i-HwVLkDKnk8d9W9jexoryEe">
            Förslag till riksdagsbeslut
          </head>
          <list xml:id="i-Xo9ocnjEgwrgDtwnemzMFb">
            <item xml:id="i-C3aDS3x9iyEXBq83qw7x79" sortKey="Yrkande 1">
              Riksdagen ställer sig bakom det som anförs i motionen om att
              regeringen bör tillsätta en ny oberoende utredning om den officiella
              hanteringen av Raoul Wallenbergs öde och tillkännager detta för
              regeringen.
            </item>
          </list>
          <list xml:id="i-JWyJzVq8KS3EUHK8BXLVCo">
            <item xml:id="i-MCqwVFvZAsLG65SrLYoePR" sortKey="Yrkande 2">
              Riksdagen ställer sig bakom det som anförs i motionen om att
              regeringen bör utreda om hanteringen av det s.k. miljardlånet
              påverkade regeringens hantering av Raoul Wallenberg och tillkännager
              detta för regeringen.
            </item>
          </list>
          <list xml:id="i-QKgu7bArXqfeTW146ac5nd">
            <item xml:id="i-UJTp3LJFq8f3achZfdu5sx" sortKey="Yrkande 3">
              Riksdagen ställer sig bakom det som anförs i motionen om att
              regeringen bör ställa frågor om huruvida Ryssland har information
              som stöder uppgifterna om att Josef Stalin lät kidnappa Raoul
              Wallenberg för att säkerställa miljardlånet från Sverige och tillkännager
              detta för regeringen.
            </item>
          </list>
          <list xml:id="i-GNp18Z2kfzzgRUhY4nuiaM">
            <item xml:id="i-DEUXvRTDMq5kncpuLUsrbh" sortKey="Yrkande 4">
              Riksdagen ställer sig bakom det som anförs i motionen om att
              regeringen bör utreda om det framgår av UD:s dokumentation att
              Sveriges sändebud i Moskva minst tre gånger 1945 och 1946 bad
              högt uppsatta sovjetiska tjänstemän att bekräfta att Raoul Wallenberg
              inte längre var vid liv och tillkännager detta för regeringen.
            </item>
          </list>
          <list xml:id="i-TNhBfKVk6q1uLtmS8wZrcu">
            <item xml:id="i-N5FeDMs1AV9Gvgi59Z6i48" sortKey="Yrkande 5">
              Riksdagen ställer sig bakom det som anförs i motionen om att
              regeringen bör utreda uppgifterna om att den svenska ambassadören
              agerade utifrån en medveten politik sanktionerad av Sverige gällande
              Raoul Wallenberg och tillkännager detta för regeringen.
            </item>
          </list>
          <list xml:id="i-WxojdHvHB79trvsXffsxJi">
            <item xml:id="i-HLHYqsNBujfpnRQ17Xgb8n" sortKey="Yrkande 6">
              Riksdagen ställer sig bakom det som anförs i motionen om att
              regeringen bör tydliggöra vilka konsultationer Sverige haft med
              Ryssland i fallet Raoul Wallenberg och tillkännager detta för
              regeringen.
            </item>
          </list>
          <list xml:id="i-SvD7pHEL1LCWjhYoqwttpt">
            <item xml:id="i-HtZLbasEP568BE3PqJoepe" sortKey="Yrkande 7">
              Riksdagen ställer sig bakom det som anförs i motionen om att
              UD bör insistera på att Ryssland delar med sig av all ytterligare
              information om fånge nummer 7 och tillkännager detta för regeringen.
            </item>
          </list>
        </div>
        <div xml:id="i-KZHnxg22EcvLu4ZaJfajWh" type="motContent">
          <head xml:id="i-5CBi1K4XKE4arws4vXWuMS" type="h1">
            Motivering
          </head>
          <p xml:id="i-9TnMEk7TBDSxkVsAGwqXXP">
            Raoul Wallenbergs familj saknar fortfarande svar på vad som hände
            deras släkting. Sverige saknar fortfarande svar på vad som hände
            en man som i allt väsentligt kan kallas för nationalhjälte. Raoul,
            som gav sitt yttersta i kampen mot nazismen och för att rädda
            judar, kom sedan att falla offer för den andra förfärliga ideologin
            – kommunismen. Han tillfångatogs av Röda armén i östra Ungern,
            och ännu vet ingen exakt vad som hände den svenske diplomaten.
            Det är nu 78 år sedan Raoul Wallenberg blev tillfångatagen den
            17 januari 1945 av ryska myndigheter efter att ha räddat tiotusentals
            ungerska judar från en säker död hos nazisterna.
          </p>
          <p xml:id="i-TUeKydQD5mjiNGfenqgodm">
            Låt oss ta historien om Raoul Wallenberg gärning lite kortfattat.
            Under 1944 börjar världen sakta inse vidden av den tyska utrotningspolitiken.
            Den amerikanske presidenten Franklin D. Roosevelt skapar organisationen
            The War Refugee Board, WRB, för att rädda de judar som finns kvar
            i de ockuperade delarna av Europa.
          </p>
          <p xml:id="i-DWCgvxxopkamMfMJ8hnRQb">
            The War Refugee Board vänder sig till Sverige för att få hjälp
            och genom Koloman Lauer, som är inflytelserik i den judiska församlingen
            i Stockholm, får Wallenberg uppdraget som särskild attaché vid
            den svenska legationen i Budapest.
          </p>
          <p xml:id="i-X7U1ARd6oNQv9bvVP3jZd9">
            Raoul Wallberg reser till Ungern med siktet inställt på att göra
            vad som än krävs för att rädda så många judar som möjligt undan
            nazisternas förintelse. Med diplomatisk immunitet kan han röra
            sig fritt och han har amerikanska pengar som ska täcka kostnader
            för hyror, mat åt tusentals människor och mutor.
          </p>
          <p xml:id="i-J21m2n7SYhcGk4L8hYPXQF">
            När Wallenberg anländer till Budapest den 9 juli 1944 närmar
            sig Röda armén från öster. Tyskland vacklar men i samarbete med
            pilkorsrörelsen – ungerska nazister och antisemiter – intensifierar
            tyskarna deporteringen och mördandet av judar.
          </p>
          <p xml:id="i-7reUuxaVkRokTXDkWfmMbG">
            Det är en kapplöpning på liv och död. För att ha en chans mot
            nazisternas effekti­vitet utökar Raoul Wallenberg legationen från
            40 till 400 medarbetare. Många är judar som slipper bära den obligatoriska
            gula stjärnan.
          </p>
          <p xml:id="i-KfZvD3At9WiftXitGS7WYh">
            Den svenska legationen delar ut skyddspass till judar så att
            de får ett provisoriskt medborgarskap i neutrala Sverige. Genom
            att muta och utpressa ungerska tjänstemän lyckas Wallenberg få
            tillstånd att tillverka fler och fler. Köerna av desperata judar
            ringlar långa utanför de neutrala legationerna.
          </p>
          <p xml:id="i-NqLy5eUKPekk15fGmqskCA">
            Wallenberg skaffar fastigheter som han kallar ”svenskhus” runt
            om i Budapest där judar kan söka tillflykt. Husen förklaras vara
            svenskt territorium och utgör ett bräckligt men tillfälligt fungerande
            skydd. Hela tiden arrangerar Wallenberg möten med politiker och
            inflytelserika personer som på något sätt kan vara till hjälp.
            Han är väl bekant med tyskarnas byråkrati och använder det mycket
            skickligt för att manipulera systemet.
          </p>
          <p xml:id="i-Wk7Cc4cXLJUKHHkiZdnQi5">
            Efter att tyskarna genomfört en statskupp i oktober 1944 kommer
            pilkorsarna till makten och Eichmann återvänder för att återuppta
            sitt uppdrag och tvingar nu folk att gå till fots till förintelselägren.
            Tusentals dör i dessa så kallade dödsmarscher och gång på gång
            ger sig Raoul Wallenberg och hans medarbetare ut på vägarna för
            att dela ut mat och rädda dem de kan.
          </p>
          <p xml:id="i-VTwbe3VJZRFtGLaJaEaYSN">
            Pilkorsarna har ingen respekt för skyddspass eller diplomatisk
            immunitet och en våldsvåg sköljer över Budapest. Pilkorsare bryter
            sig in i svenskhusen, plundrar och mördar de judar som befinner
            sig där, släpar ut judiska patienter från sjukhus och avrättar
            dem på gatan.
          </p>
          <p xml:id="i-FK5ZxWYE25PcHsuJHLgzAM">
            Raoul Wallenberg tar sig till tågstationer och andra uppsamlingsplatser
            och beordrar officerare att släppa de judar som står med på hans
            listor. Listorna är ofta påhittade eller utökas på plats, allt
            i syfte att rädda så många judar som möjligt från att deporteras.
          </p>
          <p xml:id="i-LdHULekdwmcynuyV51U6p6">
            Det berättas att han fortsatte att sätta svenska skyddspass i
            händerna på de som deporteras med tåg, trots att han hotas av
            beväpnade pilkorsare. Vid ett tillfälle följer Raoul tåget ända
            till gränsen där han lyckas få alla passagerare under svenskt
            beskydd släppta.
          </p>
          <p xml:id="i-KUvmsPx4vpzwxjuZftNkvH">
            I januari 1945 är den nazistiska terrorn över. För Sovjetunionen
            är Ungern ett fiendeland, där ingen lever säkert.
          </p>
          <p xml:id="i-5CDtRjEdkPBRgfo1hPB6ut">
            Raoul Wallenbergs uppdrag i Budapest är över men han vill snarast
            komma i kontakt med sovjetiska myndigheter för att planera organisationen
            av återföreningar av judiska familjer och återuppbyggnaden av
            samhället. Den 17 januari 1945 ger sig Raoul Wallenberg av till
            det sovjetiska högkvarteret i ungerska Debrecen, eskorterad av
            den sovjetiska hemliga polisen.
          </p>
          <p xml:id="i-VMnGF5BRxovPYrrVyr2w1e">
            Han återvänder aldrig. Raoul Wallenberg är endast 32 år gammal
            och får aldrig återse sin familj i Sverige.
          </p>
          <p xml:id="i-Pw46GVoZkGq5vDAinBro8x">
            Raoul Wallenberg är en förebild. Vi har instiftat Raoul Wallenbergs
            dag, något jag motionerade om i flera år, på hans namnsdag i augusti.
          </p>
          <p xml:id="i-Fi1unsX8oawKoiwCFRZR79">
            Vi har fortfarande en skyldighet att ta reda på vad som hände
            med Sveriges kanske mest berömde medborgare.
          </p>
          <p xml:id="i-Lkz7RkDeo6g5chWS2xLdm1">
            Det är uppenbart att sovjetiska och ryska regeringar avsiktligen
            undanhållit viktig information om Raoul Wallenbergs försvinnande
            och den officiella versionen om hans död i ett sovjetiskt fängelse
            den 17 juli 1947.
          </p>
          <p xml:id="i-Gt13S4BBc8ih2MA6CTsnvP">
            Den före detta biträdande chefen för FSB:s registrerings- och
            arkivdirektorat, överste Vladimir Vinogradov, informerade år 2011
            en svensk diplomat i Moskva att Raoul Wallenberg faktiskt förhörts
            efter det officiella dödsdatumet 17 juli 1947. Det är den tydligaste
            bekräftelsen på att den officiella sovjetiska versionen av Raoul
            Wallenbergs är en lögn, men istället för att bringa klarhet i
            fallet valde UD att hemlighålla uppgifterna.
          </p>
          <p xml:id="i-BrCS83C1dfPHKFkL3xM2VG">
            När FSB-tjänstemän har förvägrat Raoul Wallenbergs familjemedlemmar
            och svenska diplomater tillgång till nyckeldokument om fånge nr
            7 har det skett utan kraft­fulla protester från det svenska Utrikesdepartementet.
            I den slutliga rapporten om den officiella översynen av Wallenbergfallet
            som genomfördes av svenska UD i slutet av 2012 valde man dessutom
            att vilseleda genom att påstå att FSB sedan 2009 ”nedtonat” sina
            påståenden om att Raoul Wallenberg och fånge nr 7 var identiska.
            UD:s tjänstemän nämnde inte att man bakom kulisserna fått höra
            det motsatta.
          </p>
          <p xml:id="i-VYMa8WNv5hwUpThmroGWSJ">
            I en ny studie hävdar forskarna Susanne Berger och Vadim Birstein
            att den svenska regeringens passivitet i fallet Raoul Wallenberg
            kan ha varit ett medvetet beslut av en grupp svenska tjänstemän
            som placerade det nationella ekonomiska och politiska intresset
            framför behovet av att klargöra vad som hände en av deras diplomatkollegor.
          </p>
          <p xml:id="i-SZnBs4x6JEbVaRgRQGxbad">
            I en debattartikel i Jerusalem Post den 18 april 2021 skriver
            Susanne Berger och Vadim Birstein att det finns historiska dokument
            som antyder att den svenska regeringen var väl medveten om att
            en handelskredit med Sovjetunionen var oförenlig med ett aktivt
            arbete för att få loss Raoul Wallenberg.
          </p>
          <p xml:id="i-8aJjWxgG2REbyLEUJTAfcy">
            Forskarna lyfter fram att Sveriges sändebud i Moskva, Staffan
            Söderblom, minst tre gånger 1945 och 1946 bad höga sovjetiska
            tjänstemän att bekräfta att Raoul Wallenberg inte längre var vid
            liv.
          </p>
          <p xml:id="i-6VEidSAHDPJ2mhspHnt5my">
            Den svenska regeringen fastslog i en utredning 2003 att diskussionerna
            om handels­avtalet kan ha ”spelat en indirekt roll för handläggningen
            av Raoul Wallenbergfallet”.
          </p>
          <p xml:id="i-C8pP3i17YWydh8Mp71xmTF">
            Under tiden direkt efter kriget insisterade även flera andra
            svenska tjänstemän vid UD upprepade gånger i såväl privat som
            offentlig kommunikation att Wallenberg antingen var död eller
            inte kunde räddas. De gjorde det även när de fick relativt starka
            indikationer på att Wallenberg möjligen levde, vilket exempelvis
            hände i slutet av augusti 1945, och framför allt i mars 1946,
            bara sex veckor före Staffan Söderbloms kommentarer till Stalin.
          </p>
          <p xml:id="i-R9vx4Nh6ybwZTwmjszqVSx">
            Forskarna lyfter fram historikern Peter Axelssons forskning om
            att det svenska agerandet sannolikt skedde medvetet för att säkra
            avtalet, kallat ”rysskrediten”, om att Sovjetunionen under en
            femårsperiod skulle köpa svenska varor på kredit för 200 miljoner
            kronor om året. Staffan Söderbloms begäran att få en bekräftelse
            på att Raoul Wallenberg var död blev därför i praktiken en dödsdom.
          </p>
          <p xml:id="i-XwdDWHC4atXm9YgtmuyE8W">
            Susanne Berger och Vadim Birstein skriver vidare i Frivärld den
            20 april:
          </p>
          <p xml:id="i-Dhkx7PcGRwig8Sx9vXJr6n">
            Enligt forskaren Peter Axelsson hade viktiga detaljer i det planerade
            svensk-sovjetiska kredit- och handelsavtalet i huvudsak varit
            hemligt fram till mitten av maj 1946. Faktum är att hela kreditavtalets
            omfattning – på 1 miljard kronor – inte avslöjades förrän den
            17 juni 1946 – två dagar efter att Söderblom träffat Stalin.
          </p>
          <p xml:id="i-PaMs9dHeHGokCsHRow2wDr">
            Som ett resultat hävdar historikern Peter Axelsson att svenska
            tjänstemän stod inför ett allvarligt dilemma: Om det hade blivit
            känt att den svenska regeringen beviljade en enorm kredit till
            Sovjetunionen medan en av regeringens egna diplomater hölls fånge
            eller omkommit i Sovjetunionen, kunde detta ha bidragit till de
            redan allvarliga offentliga protesterna mot avtalet och äventyrat
            hela affären.
          </p>
          <p xml:id="i-92wCLEaXTum6AyUYdmKcxc">
            Kort sagt visar Axelssons analys att svenska tjänstemän fattade
            ett medvetet beslut att prioritera Sveriges nationella ekonomiska
            och politiska intressen, som de definierade det, framför behovet
            av att klargöra ödet för en av sina diplomater.
          </p>
          <p xml:id="i-EpyYN6WSDBLRWKTBXFYBmv">
            Även när det svensk-sovjetiska handelsavtalet hade ingåtts på
            rekordtid i oktober 1946, brydde sig inte svenska företrädare,
            inklusive Östen Undén, om att ta upp Raoul Wallenbergärendet med
            sina sovjetiska motsvarigheter.
          </p>
          <p xml:id="i-CCpM4Vdmzp9pXvSBNAGjrU">
            Raoul Wallenberg rapporterades senare ha dött den 17 juli 1947
            i ett fängelse i Moskva. Nu står det dock klart att det har bekräftats
            att Raoul Wallenberg förhördes sex dagar efter sitt officiella
            dödsdatum i juli 1947.
          </p>
          <p xml:id="i-WKwaUWzBkJyUMR7MDi2kCp">
            Raoul Wallenbergs mor, Maj von Dardel, fördömde vid upprepade
            tillfällen bristen på entusiasm från svenska tjänstemän och hänvisade
            till hanteringen av sin sons ärende som ”kallsinnig”. Som den
            tidigare svenska diplomaten Jan Lundvik sammanfattade saken kortfattat
            för några år sedan: ”De ville inte ha honom tillbaka.”
          </p>
          <p xml:id="i-Fcnac4KxreLPhr7drZ4Rs5">
            Låt oss hylla Raoul Wallenberg som den svenska hjälte och symbol
            för civilkurage han faktiskt var. Men vi måste också öka trycket
            mot Ryssland om det ska gå att klara upp fallet och ge Raoul Wallenberg
            upprättelse. Det finns fortfarande alltför många obesvarade frågor.
            Raoul Wallenbergs öde är fortfarande viktigt, både för familjen
            och för det svenska folket. Samtliga frågor om Raoul Wallenbergs
            försvinnande måste få svar.
          </p>
        </div>
        <div xml:id="i-TbxgKhuBtKsCDFwhYJrmPy" type="motSignatures">
          <list xml:id="i-EpamkUw1m1m1YrtG8xrp8B">
            <item xml:id="i-RUz3rq8CtdLJf8LbC389WP" who="i-Ybw8JnrmHGCsqpipBke8a7">
              Mikael Oscarsson (KD)
            </item>
          </list>
        </div>
      </div>
    </body>
  </text>
</TEI>
