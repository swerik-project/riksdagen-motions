<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198081--00368">
  <teiHeader>
    <fileDesc>
      <titleStmt>
        <title>om en planmässig utbyggnad av den offentliga sektorn</title>
        <author>av Carl-Henrik Hermansson</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om en planmässig utbyggnad av den offentliga sektorn</title>
          <idno type="rdwebb">G402368</idno>
          <rs type="number">368</rs>
          <ref type="dokument_url_text">http://data.riksdagen.se/dokument/G402368/text</ref>
          <ref type="dokument_url_html">http://data.riksdagen.se/dokument/G402368</ref>
          <ref type="dokumentstatus_url_xml">http://data.riksdagen.se/dokumentstatus/G402368</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-15njKb8vLmK7m9hZsbZRFi" type="signed"/>
        <correspContext corresp="i-15njKb8vLmK7m9hZsbZRFi">
          <note type="signatory" corresp="i-FiisfXYQcUpGymcboYQpoF"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198081/mot_198081__368/mot_198081__368-001.pdf"/>
      <div type="motHeader" xml:id="i-7mnAe2hdP2TLuzGnWKVRZw">
        <div type="motTitle" xml:id="i-ra7zuibRJ1VkWP6ctZPiw"/>
        <div type="motSubmissionInfo" xml:id="i-Qc5kU5ziKdF7fpTbuStxj2"/>
      </div>
      <div type="motBody" xml:id="i-2xjkmfg8Zsy99F5xbKYgff">
        <div xml:id="i-Vo6M6jZX1PtejrC5w85bhH">
          <p xml:id="i-2Vc51ds4phVxAuYTvd8SqY">
            RE Se SS EA
          </p>
          <p xml:id="i-DznzEXXaLMZ47hmJdqzHL8">
            5 Motion 1980/81:368 av Carl-Henrik Hermansson om en planmässig
            utbyggnad av den offentliga sektorn I Tomas, 10 år, och Petter,
            8, läser tidningarna. — ”Så kan Sverige
          </p>
          <p xml:id="i-2iCZnX7GL3wL25EBqWcSAR">
            privatiseras!” Vad menas med det, morfar? — Ja, privatiseras...
            Det menas att allting ska vara privat, skolan, daghemmen och sjukvården,
            allting som staten och kommunerna sköter nu. — Vem ska sköta det
            då? — Företagen, bolagen. — Så kapitalisterna ska tjäna pengar
            på allting? — Ja, det är meningen med det hela. Så här kan man
            tänka sig att det blir:
          </p>
          <p xml:id="i-FTMSL7BjyF8FqTGSXEMHMj">
            DET PRIVATISERADE SAMHÄLLET Realistisk fars i tre akter Personer:
            Herr Svensson (47), metallarbetare Fru Svensson (43), kontorist
            Anders Svensson (19), värnpliktig Eva Svensson (16), studerande
            Lillen Svensson (6), förskoleelev SAF-representant, maskerad som
            tomte CIA-agent KGB-agent SÄPO-agent (sjukhusspion)
          </p>
          <p xml:id="i-3GJdMjcJD4xbxNAmGaQYkf">
            AKT 1
          </p>
          <p xml:id="i-3KJHBpLu2gX8QWatvANpr6">
            I familjen Svenssons hem i Skärholmen, Stockholm. Det är julafton
            och julbordet står dukat. Fru Svensson lägger sista handen vid
            dukningen. Resten av familjen i angränsande rum när första akten
            börjar. Fru Svensson (ropar till de andra): Kom nu och ät! Maten
            är färdig. Eva (kommer in i rummet): Men jag måste slå in mina
            julklappar först! (Resten av familjen kommer in i rummet.) Anders:
            Äh, vi ska inte ha några julklappar. Det är småborgerligt att
            köpa julklappar. Lillen: Mamma, jag vill ha julklappar! Herr Svensson:
            Gör nu som mamma säger, så vi får mat nå'n gång. Så kanske jultomten
            kommer när vi har ätit. (Alla sätter sig vid bordet.) Lillen:
            Det finns ingen jultomte. Det är bara pappa eller Anders som klär
            ut sej.
          </p>
          <pb facs="riksdagen-motions-pdf/data/198081/mot_198081__368/mot_198081__368-002.pdf"/>
          <p xml:id="i-BcdqGt8b67pae9Pbd2cfpE">
            Mot. 1980/81:368 10
          </p>
          <p xml:id="i-KGgaW2sd4cZ6KYN5S7WrKc">
            (Det ringer på dörren.) Fru Svensson: Vem kan det vara? På julafton.
            Gå och öppna du Anders och se efter vem det är! Anders: Nej, men
            titta det är en riktig jultomte! (SAF-representanten kommer in
            maskerad som jultomte med tomtemask och skägg, fastän i mörkblå
            kläder.) Lillen: Vilken konstig tomte. Varför har han inte röda
            tomtekläder? SAF-representanten: God jul i stugan! Finns det några
            snälla svenskar här? Här tänker väl inte husfar ta pappaledigt
            när nästa barn kommer? Här städar ni väl ordentligt, här ligger
            det inte silikosdamm som över resten av Sverige? Eller härskar
            också här den likgiltighet för det mesta som välfärdssystemet
            skapat? Herr Svensson: Vet hut, karl! Komma och störa i familjefriden
            med sådana dumheter. Vad är det för smörja ni pratar? SAF-representanten:
            Förlåt, jag läste bara högt ur den julklapp som sju direktörer
            i Industriförbundet begåvat hela det svenska folket med. Får jag
            lov att lämna ett exemplar av Så kan krisen lösas! Herr Svensson:
            Är ni onykter? Dom här fulla jultomtarna har man ju läst om i
            tidningen. SAF-representanten: Jag försäkrar, jag försäkrar, jag
            är helt nykter. Jag glömde mej, det här var egentligen inte mitt
            ärende. Men när jag ändå går runt så stoppar jag litet broschyrer
            i brevlådorna. Anders: Den där låter som om den borde ligga i
            sopnedkastet på en gång. SAF-representanten: Får jag föreställa
            mig! Mitt namn är Mordling, jag kommer från Byrån för samhällskontakt.
            Vi lämnar en stor julklapp till befolkningen i hela Skärholmen.
            Det är verkligen ett julens glädjebudskap. Ni har av regeringen
            utvalts till försöksområde. Ni slipper i fortsättningen hela det
            statliga och kommunala förmyndarsystemet. Skärholmen är från och
            med i morse privatiserat enligt Svenska arbetsgivareföreningens
            modell. (Tar av sig tomtemasken.) Lillen: Vilken ful gubbe! (Börjar
            gråta.) Fru Svensson: Såja, lugna dej, vi är ju här allesammans.
            Vi kan visa ut honom om han blir dum. Anders: Arbetsgivareföreningen
            — klär dom ut sig till tomtar nu också. Men nu förstår jag dom
            mörkblå kläderna. Herr Svensson: Vad menar ni egentligen? Ska
            vi privatiseras? Vad är det för någonting? Nu får ni förklara
            er. SAF-representanten: Om jag bara kan få sitta ned, så ska jag
            genast förklara saken. Herr Svensson: Var så god och sitt! Anders,
            ta fram en stol till. SAF-representanten: (sätter sig): Vi känner
            ju alla till hur den offentliga sektorn svällt under de senaste
            åren. Det är grundorsaken till alla våra ekonomiska problem —
            underskottet i utrikeshandeln, underskottet i
          </p>
          <pb facs="riksdagen-motions-pdf/data/198081/mot_198081__368/mot_198081__368-003.pdf"/>
          <p xml:id="i-Cnvi7e9HKTcMTMjZwgGreW">
            Mot. 1980/81:368 11
          </p>
          <p xml:id="i-7fRQpy9dtwSjRFMBPadqUE">
            statsbudgeten, utlandsskulden. Nu måste det bli utrymme för exportindu-
            strin att växa. Den offentliga sektorn måste skäras ned och rationaliseras.
            Vi inom SAF vill göra det på ett radikalt sätt. Låt de privata
            företagen ta hand om det som nu drivs i offentlig regi. Låt företagen
            konkurrera med varandra på en fri marknad. Och vi har som sagt
            med regeringens tillstånd utvalt Skärholmen till försöksområde.
            Gratulerar! Herr Svensson: Jag vill inte bli nå'n jäkla försökskanin.
            SAF-representanten: Det är i själva verket en stor förmån. Tänk
            att bli en föregångare för det nya privatiserade samhället. Fru
            Svensson: Det där med privatiserad har ni inte förklarat. SAF-representanten:
            Ni slipper alltså det statliga och kommunala förmyn- derskapet.
            Daghem, skolor, sjukvård kommer i fortsättningen att skötas snabbt
            och effektivt av privata företag. Ni köper deras tjänster helt
            enkelt och ni är fria att köpa av vilket företag ni vill. Eva:
            Betyder det att jag slipper gå i plugget längre? Och att jag slipper
            den där dumma majjen? Hurra! Fru Svensson: Nej, du ska skaffa
            dej en ordentlig utbildning, så du har en chans att klara dej
            mot datamaskinerna. SAF-representanten: Ja, utbildningen ska vi
            inte lägga ned, men den måste bli målinriktad och ske i bättre
            samklang med näringslivet. Privata företag tar hand också om undervisningen.
            Det blir konkurrens mellan olika utbild- ningsformer. Eva: Så
            det blir privatskolor alltihop då? SAF-representanten: Just det.
            Du har fattat galoppen. Eva: Men då blir det väl höga terminsavgifter?
            Eller ska bolagen sköta undervisningen gratis? Om man måste betala
            en massa stålar får jag inte råd att gå i plugget. Anders: Du
            ska se, det är det det handlar om. Har man en farsa som är metallarbetare
            ska man inte ha någon utbildning. SAF-representanten: Vi måste
            premiera dom som vill arbeta och dom som är företagsamma. Annars
            kan samhället aldrig gå framåt. Vill man kosta på sina barn en
            bättre utbildning ska man ha rätt att göra det. Fru Svensson:
            Men sjukvården då, blir det likadant där? Med privata företag
            som sköter det? SAF-representanten: Javisst, då får vi äntligen
            litet effektivitet i sjukvården. Man kan rationalisera arbetet
            och se till att sjukvården följer med i den allmänna produktivitetsutvecklingen.
            Herr Svensson: Så LM och Volvo ska ta hand om sjukvården då? Är
            det Wall eller Gyllenhammar som ska bli överläkare? Och så blir
            det väl som i Staterna, där det kan kosta flera tusen att ta bort
            blindtarmen. SAF-representanten: De reella kostnaderna kommer
            naturligtvis att bli lägre än för närvarande eftersom hela sjukvårdssektorn
            blir mera effektivt skött. Men det riktiga är ju att varje patient
            bär sin egen kostnad. Så är det i all sund företagsamhet.
          </p>
          <pb facs="riksdagen-motions-pdf/data/198081/mot_198081__368/mot_198081__368-004.pdf"/>
          <p xml:id="i-8SW3XTRap5QkE7zXS9jsnM">
            Mot. 1980/81:368 12
          </p>
          <p xml:id="i-WorzBFHPaVvz2cF6Xq1TE4">
            Fru Svensson: Så sjukkassan kommer inte att betala längre? SAF-representanten:
            Också socialförsäkringarna kommer att privatiseras. Folk får ta
            vilka försäkringar dom vill ha. Det blir ett verkligt fritt konsumtionsval
            och inte det nuvarande tvånget. Herr Svensson: Det blir precis
            som på 30-talet då. Det har farsan berättat om. Hur det var att
            vara arbetslös eller sjuk. Ingen arbetslöshetskassa, ingen sjukkassa.
            SAF-representanten: Nja, försäkringar ska ju folk få ta. Herr
            Svensson: Men om man inte har råd då? SAF-representanten: Då gäller
            det att arbeta. Vi måste få bort silikosdam- met. Välfärdssystemet
            har lett till självbelåtenhet och likgiltighet. Nej, nu var jag
            hos Industriförbundet igen. Vi i SAF kverulerar inte. Och herr
            Svensson ska inte tro att ni måste betala allting kontant. Alla
            medborgare kommer att få dragningsrätter eller checkar som dom
            ska använda för att betala för undervisning, daghemsplatser eller
            sjukvård. Checkarna får användas för vilket ändamål man vill.
            Det blir fritt konsumtionsval. Och man får gå till vilken sjukvårdsbutik
            eller skolbutik man vill. Fru Svensson: Men om man blir långvarigt
            sjuk då, då går ju alla checkarna åt till det. Då blir det inget
            över till daghem eller skola. Ska man ta ungarna ur skolan och
            daghemmet då? Lillen: Jag vill gå på dagis. Där är det så kul.
            SAF-representanten: Medborgarna måste ju själva få avgöra vad
            de vill satsa på. Den som vill köpa mycket kläder för sina inkomster
            måste få göra det. Den som vill köpa bättre mat måste ha rätt
            att göra det. Så är det ju i ett fritt samhälle. Vill ni inte
            leva i ett fritt samhälle? Anders: Hur blir det med försvaret
            då? Ska det också privatiseras? Ska det bli privatarméer precis
            som i en del latinamerikanska stater? SAF-representanten: Vi har
            allvarligt diskuterat frågan och kommit fram till att försvaret
            tills vidare bör drivas i offentlig regi. Annars finns det ju
            risk för att allehanda samhällsfientliga element bildar egna arméer.
            Men om det socialistiska tvångssamhället fortsätter att växa kan
            vi tvingas att inta en annan ståndpunkt. Herr Svensson: (har suttit
            och ilsknat till): Du snackar om tvångssamhälle och menar allt
            det som min farsa och morsa och vi själva har slagits för. Att
            man skulle ha social trygghet och inte vara utlämnad till svält
            om man blir arbetslös eller sjuk. Att ungarna ska ha någonstans
            att vara om bägge föräldrarna behöver arbeta. Att dom ska ha möjlighet
            till en ordentlig utbildning. Att inte alla rättigheter ska kosta
            pengar och vara till bara för dom rika. Allt det vill ni slopa.
            Kapitalisterna ska göra vinster också på småungarna i daghemmen,
            på barnen i skolorna och på dom sjuka. Och det kallar du en välgärning
            och ett glädjebudskap! Och på själva julafton kommer du och har
            spökat ut dej till tomte! Nej du, Mordling eller vad du hette,
            nu åker du ut. Och hälsa hem till tomtefar Nicolin att vi ska
            nog sätta stopp för kapitalets försök att ta hand om allting igen.
            Ut med dej innan vi blir
          </p>
          <pb facs="riksdagen-motions-pdf/data/198081/mot_198081__368/mot_198081__368-005.pdf"/>
          <p xml:id="i-JU5toyyrBbcb9GhF7HTFGy">
            ER FE SR TAR
          </p>
          <p xml:id="i-Br59WRrwxShkpj55fPVyQo">
            Mot. 1980/81:368 13
          </p>
          <p xml:id="i-JkKg6Hjhe7KjARgXi9Bm7e">
            verkligt förbannade! (Reser sig. Hela familjen Svensson reser
            sig.) SAF-representanten (retirerar mot fönstret, öppnar det och
            ropar): Överfall! Hjälp! Polis! Anders: Polisen har ni väl privatiserat
            redan, så den lönar det sig inte att ropa på. SAF-representanten:
            Visst sjutton, det glömde jag. Hjälp! Finns det ingen privatpolis?
            CIA-agenten (sticker in huvudet genom fönstret): All right, at
            your service. Jag är från CIA:s svenska avdelning. Kan jag först
            få grundavgiften 100 dollar? KGB-agenten (tränger undan honom):
            Vi har lägre taxa, vi tar bara 50 rubel i grundavgift. Men så
            erövrar också KGB en växande marknadsandel. SAF-representanten
            (chockad): Finns det ingen svensk polis längre? SÄPO-agenten (dyker
            upp i fönstret): SÄPO till er tjänst. Ni kan betala med dagis-
            eller skolcheckar. Men ni verkar dålig. Är det ansträngande att
            spela tomte? Ge mej fyra sjukvårdscheckar så tar jag er direkt
            till Gyllenwalls nya sammanslagna sjukhus. SÄPO har av tradition
            en egen avdelning där.
          </p>
          <p xml:id="i-EYYG3rnt2doyKuDJtsT7Fn">
            SAF-representanten (hoppar ut genom fönstret): Äntligen en chans
            till litet privatliv! Ridå (Akt 2, som utspelas på en vårdavdelning
            på Gyllenwalls nya samman-
          </p>
          <p xml:id="i-U4zwZ2LVWE1d1ULjgBDQNx">
            slagna sjukhus AB, och akt 3, som utspelas i en lärosal i Werténska
            skolan Inc., måste av utrymmesskäl utelämnas.)
          </p>
          <p xml:id="i-LTgqXVR3w6NWaHgAgwfjLx">
            I
          </p>
          <p xml:id="i-K4zvmdQZpYhax6uVpJEZRo">
            Kontinuerlig produktion förutsätter reproduktion. Om vi utgår
            från de nuvarande ekonomiska formerna måste arbetskraftens värde
            eller arbeta- rens lön räcka till inköp av de livsmedel, kläder,
            bostadsbetingelser osv. som behövs för att underhålla den arbetande
            individen i hans normala livstill- stånd. Omfattningen av de nödvändiga
            behoven är en historisk produkt och beror också av ett lands sociala
            och kulturella utveckling. Om den kapitalistiska produktionen
            skall kunna fortsätta måste arbets- kraftens säljare föreviga
            sig, dvs. skaffa sig familj och barn. Arbetslönen måste alltså
            också förslå till familjens uppehälle. Reproduktionsprocessen
            i denna mening är sammanfattningen av alla de aktiviteter och
            sysslor i och utanför hemmet genom vilka arbetaren icke blott
            kan inställa sig frisk och kry till kapitalistisk utsugning nästa
            morgon utan också i sinom tid sända nya arbetare i nästa generation
            till samma verksamhet, oundgänglig för kapitalismens existens.
            Utan reproduktion är alltså fortsatt produktion otänkbar. Reproduktionens
            betydelse förtjänar att framhållas i polemik mot de kapitalistiska
            grupper och borgerliga partier som just nu så högljutt kräver
            att
          </p>
          <pb facs="riksdagen-motions-pdf/data/198081/mot_198081__368/mot_198081__368-006.pdf"/>
          <p xml:id="i-UWUWGZ29PMjbTGbTi47iuh">
            Mot. 1980/81:368 14
          </p>
          <p xml:id="i-SqrUDksMR5p7GSZR4dvnaf">
            den s. k. offentliga sektorn skall begränsas. Den utveckling
            som försiggått när det gäller reproduktionen har som bekant inneburit
            att stora delar av denna flyttats — och alltjämt växande delar
            flyttas — ut ur hushållen. Delvis svarar den privata kapitalistiska
            sektorn för delar av reproduktionen. Man kan peka på den ökade
            användningen av färdiglagad mat, kommersiellt producerade bakverk,
            konfektionskläder etc. Här har alltså delar av reproduktionsprocessen
            blivit vanlig kapitalistisk produktion för profit. Andra delar
            av reproduktionsprocessen har kommit att ingå i den offentliga
            sektorn. Det gäller t. ex. stora delar av sjukvården, en växande
            del av åldringsvården osv. En del av sjukvården, framför allt
            den del som kan kallas omvårdnad, finns fortfarande kvar i hushållen,
            men en allt större del av sjukvården har förts över till den offentliga
            sektorn. Det är troligt att denna process kommer att fortsätta,
            bl. a. därför att sjukdomar i så hög grad drabbar de äldre generationerna,
            vilka under många år kommer att utgöra en växande del av Sveriges
            befolkning. I den debatt som just nu pågår i Sverige om den offentliga
            sektorns utveckling och omfattning hävdas exempelvis av ekonomiminister
            Gösta Bohman att den minskning av antalet arbetstillfällen i industrin
            med omkring 100 000 som skett under de senaste tio åren skulle
            vara en följd av den offentliga sektorns starka utveckling. Påståendet
            är både platt och direkt felaktigt. Det är visserligen sant att
            antalet anställda i kommuner och landsting under samma tid ökat
            med omkring 400 000. Men om en storhet minskar och en annan växer,
            behöver det ju inte alltid vara så att den senares tillväxt sker
            på den förras bekostnad. Orsakssammanhangen är väsentligen helt
            andra än att det är utbyggnaden av den offentliga sektorn som
            strypt den svenska industrins utveckling. Under samma tioårsperiod
            har antalet anställda i svenska företag utomlands ökat med omkring
            100 000. Här finns verkligen ett sammanhang med den inhemska industrisjukan
            genom kapitalexport och direkt utflyttning av arbetsplatser. Processen
            av avindustrialisering finns för övrigt i en rad kapitalistiska
            länder och är inte något speciellt för Sverige. Över huvud taget
            är det falskt att ställa industrins och den offentliga sektorns
            utveckling i motsättning till varandra. En utbyggnad av den verksamhet
            som pågår i offentlig regi framför allt på reproduktionsproces-
            sens område, men också vad gäller kommunikationsväsendet m. m.
            har varit helt nödvändig för att industrin kunnat anläggas och
            fungera. Industriell produktion kräver alltjämt mänsklig arbetskraft.
            Arbetare och tjänstemän behöver bostäder, skolor, sjukhus, vägar
            osv. Den industriella produktionen kräver distributions- och kommunikationskanaler.
            Detta sammanfattas ibland i begreppet infrastruktur. Och det är
            f. n. det offentliga som svarar för de helt avgörande delarna
            av infrastrukturen. Kritiken mot den offentliga sektorns tillväxt
            brukar ofta ta utbyggnaden av sjukvården som exempel. Men också
            här är det lätt att se hur den kapitalistiska ekonomiska utvecklingen
            drivit fram och direkt nödvändig-
          </p>
          <pb facs="riksdagen-motions-pdf/data/198081/mot_198081__368/mot_198081__368-007.pdf"/>
          <p xml:id="i-YVqJmnUsWSLZMkoz5MoTja">
            Mot. 1980/81:368 15
          </p>
          <p xml:id="i-SrTxEVnQqVvN9sfHqLQjx">
            gjort en utbyggnad av sjukvården. Människor har flyttats från
            jordbruket till industrin, från landsbygd till städer och industrisamhällen.
            Kvinnorna har med olika medel förts ut i förvärvslivet. Arbetande
            människor har skadats och lemlästats i produktionsprocessen. Arbetare
            och tjänstemän har slagits ut ur produktionen därför att de inte
            orkat med den högt uppdrivna arbetstakten, med jäktet och stressen.
            Allt detta som den kapitalistiska industriella utvecklingen direkt
            förorsa- kat har ställt ökade anspråk på vården. Det gäller barnavård,
            det gäller åldringsvård, det gäller sjukvård. Sambandet mellan
            sociala förhållanden och sjuklighet framträder klart i de undersökningar
            som finns om hälsotill- ståndet i olika socialgrupper. Den större
            sjukdomsfrekvensen i det som kallas socialgrupp 3 är markant.
            Inte underligt att det är borgerligheten som driver attackerna
            mot den offentliga sektorn och mot sjukvården. Klassintressena
            talar här krasst och kallt. Man följer två linjer i angreppen.
            Dels kräver man att den offentliga sektorns tillväxt skall stoppas,
            dels t. o. m. att den direkt skall skäras ned. Den borgerliga
            regeringens nedskärningsplan sägs uttryckligen bara vara första
            början. Svenska arbetsgivareföreningen (SAF) framträder alltmera
            som ett slags överparti till de borgerliga partierna och driver
            de hårdaste offensiva stötarna. På SAF-kongressen i november framträdde
            finansvärl- dens gamle store man Marcus Wallenberg och krävde
            en nedskärning av de offentliga utgifterna med 35 miljarder kronor
            på två år och samtidigt en lönesänkning med 15 26. Utdelningarna
            till aktieägarna ville han dock inte minska. Sverige närmar sig
            en regelrätt ekonomisk kris. Det är helt klart för alla att en
            nedskärning av den offentliga sektorn betyder att krisen kommer
            snabbare och att arbetslösheten ökar ännu mera. Men detta är ett
            pris som kapitalisterna gärna tar ut av arbetarna för att få en
            som de tror effektivare kapitalism. Den andra linje man driver
            är en privatisering av den offentliga sektorn. Krav ställs om
            att olika nu offentliga verksamheter, däribland även daghemsverksamhet,
            skola och sjukvård, skall överlämnas till det privata kapitalet.
            Sjukvården och de övriga verksamheterna skall drivas kommer- siellt.
            En SAF-direktör har gått så långt att han vill begränsa den offentliga
            sektorn till försvar, polis och rättskipning. Allt annat skall
            privatkapitalet ta hand om (Danne Nordling i Dagens Nyheter 12
            nov. 1980). Även Marcus Wallenberg krävde i sitt tal på SAF-kongressen
            privatisering av den offentliga sektorn. Det är ett ännu brutalare
            klassämhälle kapitalet och borgerligheten vill införa i frihetens
            namn. Det är självklart att arbetarrörelsen och alla demokratiska
            krafter måste motsätta sig en avveckling av det sociala välfärdssystem
            som byggts upp under de gångna årtiondena. Den första uppgiften
            är alltså att försvara de socialt viktiga delarna av den offentliga
            sektorn, att försvara de framsteg som gjorts och det utrymme som
            finns för en
          </p>
          <pb facs="riksdagen-motions-pdf/data/198081/mot_198081__368/mot_198081__368-008.pdf"/>
          <p xml:id="i-SF5zjBTvgG83bdoaBAxzP">
            Mot. 1980/81:368 16
          </p>
          <p xml:id="i-2DovU4y6ZAkqCWUBkGVUAB">
            progressiv utveckling. Attackerna mot den offentliga sektorn
            måste avslöjas och slås tillbaka. Den andra uppgiften för vidare.
            Den är att arbeta för en planmässig utbyggnad av viktiga delar
            av den offentliga sektorn. Det gäller framför allt barnomsorgen,
            skolan samt hälso- och sjukvården. En stor del av barnen har fortfarande
            inte tillgång till en god offentlig barntillsyn. Daghem och fritidshem
            måste snabbt byggas ut och deras kvalitet förbättras. Undervis-
            ningsväsendet är fortfarande inte tillfredsställande. Hälso- och
            sjukvården måste få en planmässig utbyggnad, bl. a. med hänsyn
            till de ökade krav som befolkningens ålderssammansättning ställer.
            Samtidigt måste vårdens orga- nisation och innehåll förbättras.
            Ett verkligt inflytande för personalen genom självbestämmande
            skulle medverka till en bättre vårdsituation för patienter- na.
            Arbetsdelningen skulle kunna brytas upp, avståndet mellan beslut
            och vårdarbete minskas, patienterna få möjlighet att medverka
            i sin egen vårdplanering och omvårdnaden börja att spela en större
            roll. Utbyggnaden av den offentliga sektorn måste emellertid ske
            planmässigt. Det är nödvändigt att utvecklingen inom de olika
            områdena ställs i ett gemensamt sammanhang och att samtidigt det
            ömsesidiga beroendeförhål- landet mellan den offentliga sektorn
            och övriga samhällssektorer uppmärk- sammas. Eftersom den nuvarande
            regeringen inte kan tänkas framlägga ett positivt program för
            den offentliga sektorns utbyggnad bör ett sådant utarbetas av
            en parlamentariskt sammansatt offentlig utredning. Med hänvisning
            till det anförda yrkas 1. attriksdagen uttalar sitt avståndstagande
            från den agitation som bedrivs för en privatisering av den offentliga
            sektorn, 2. attriksdagen hos regeringen begär tillsättande av
            en parlamen- tariskt sammansatt utredning med uppgift att utarbeta
            ett program för en planmässig utbyggnad av de socialt viktiga
            delarna av den offentliga sektorn.
          </p>
          <p xml:id="i-49FJdgAKz9FCfnBN9pp5iR">
            Stockholm i januari 1981
          </p>
          <p xml:id="i-5GQB6SCx2TuFP4W3QDqmV3">
            C.-H. HERMANSSON (vpk)
          </p>
          <p xml:id="i-6WsZdDVj6V5uMdmHsE5MfC">
            GOTAB 66258 Stockholm 1981
          </p>
        </div>
      </div>
    </body>
  </text>
</TEI>
