<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1973--00966">
  <teiHeader>
    <fileDesc>
      <titleStmt>
        <title>angående den kommunala demokratin.</title>
        <author>av herr Fälldin m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>angående den kommunala demokratin.</title>
          <idno type="rdwebb">FW02966</idno>
          <rs type="number">966</rs>
          <ref type="dokument_url_text">http://data.riksdagen.se/dokument/FW02966/text</ref>
          <ref type="dokument_url_html">http://data.riksdagen.se/dokument/FW02966</ref>
          <ref type="dokumentstatus_url_xml">http://data.riksdagen.se/dokumentstatus/FW02966</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PDvEfAmYAgGTBhkGvyY7F4</idno>
            <name>THORBJÖRN FÄLLDIN</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-9MFHjq6CgKrRzcV8mJqNJd</idno>
            <name>JOHANNES ANTONSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-T6dd3fn3avyoiNYJk3XNTR</idno>
            <name>NILS G. HANSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-BHdk6r4gSueHaCjF4xQ9BW</idno>
            <name>GUNNAR LARSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-5kU1NDcAEm4A68amDSrbNF</idno>
            <name>JAN-IVAN NILSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person>
            <idno>r-0</idno>
            <name>ERIC CARLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-DuMmQVGSnykDcj8ZwohCuA</idno>
            <name>BERTIL JONASSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-XrDegv7uQGz4MSbepK4txd</idno>
            <name>KARIN SÖDER</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-XxxhK5cXr2wqWtUSsWnphS</idno>
            <name>TORSTEN BENGTSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-AJCahuHrtMzn7qwctgkSw7</idno>
            <name>FRITZ BÖRJESSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="man">
            <idno>i-Y2s3vw3xfBnmDmMhCYX6QJ</idno>
            <name>RUNE GUSTAVSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
          <person gender="woman">
            <idno>i-4UgQ2nJDsz9iU1xxKcTpmu</idno>
            <name>ELVY OLSSON</name>
            <state type="partyAffiliation" ref="Q110832">
              <desc>c</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-BacXZWhb6uu84xY7VsjMsC" type="signed"/>
        <correspContext corresp="i-BacXZWhb6uu84xY7VsjMsC">
          <note type="signatory" corresp="i-PDvEfAmYAgGTBhkGvyY7F4"/>
          <note type="signatory" corresp="i-9MFHjq6CgKrRzcV8mJqNJd"/>
          <note type="signatory" corresp="i-T6dd3fn3avyoiNYJk3XNTR"/>
          <note type="signatory" corresp="i-BHdk6r4gSueHaCjF4xQ9BW"/>
          <note type="signatory" corresp="i-5kU1NDcAEm4A68amDSrbNF"/>
          <note type="signatory" corresp="r-0"/>
          <note type="signatory" corresp="i-DuMmQVGSnykDcj8ZwohCuA"/>
          <note type="signatory" corresp="i-XrDegv7uQGz4MSbepK4txd"/>
          <note type="signatory" corresp="i-XxxhK5cXr2wqWtUSsWnphS"/>
          <note type="signatory" corresp="i-AJCahuHrtMzn7qwctgkSw7"/>
          <note type="signatory" corresp="i-Y2s3vw3xfBnmDmMhCYX6QJ"/>
          <note type="signatory" corresp="i-4UgQ2nJDsz9iU1xxKcTpmu"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1973/mot_1973__966/mot_1973__966-001.pdf"/>
      <div type="motHeader" xml:id="i-XjNDimNsHddpgkyritAiqQ">
        <div type="motTitle" xml:id="i-7CxqZwyGoYK2TTTBBsPCbJ"/>
        <div type="motSubmissionInfo" xml:id="i-MVbsajAiLbSVbta2pg8eH9"/>
      </div>
      <div type="motBody" xml:id="i-8GmqdnTMk7QYSf1e5N3sH7">
        <div xml:id="i-WUN74PwTEngFh78A17EPt4">
          <p xml:id="i-BnLJyEUaTkCKnsoYyMdCRB">
            Mot. 1973: 966 13
          </p>
          <p xml:id="i-EUnoShqEU4ytD4gfP5owki">
            Nr 966
          </p>
          <p xml:id="i-J2ngWGAbsnrSKgdhXZR3Q6">
            av herr Fälldin m. fl. angående den kommunala demokratin.
          </p>
          <p xml:id="i-JQ3xDFWGvVQtvhyvvK1WR6">
            Den kommunala självstyrelsen utgör basen för vår svenska demokrati.
            Den erbjuder också de bästa möjligheterna för de enskilda människorna
            att påverka det samhälle de lever i. Det är därför ett vitalt
            intresse att slå vakt om denna del av folkstyrelsen. För centerpartiet,
            som ser ett decentraliserat samhälle som ett över- gripande politiskt
            mål, är det självfallet att värna om den kommunala självstyrelsen.
            Ett viktigt led i centerns strävanden på detta område är att verka
            för en förstärkt kommunal demokrati genom att fördjupa medborgarinflytandet
            och slå vakt om de förtroendevaldas ställning i beslutsprocessen.
            Det är detta led — den kommunala demokratin i trängre mening —
            som tas upp i denna motion.
          </p>
          <p xml:id="i-SwDoJk3v69eeU7HjduMJbh">
            Kommunsammanläggningarna och den kommunala demokratin Genom 1952
            års kommunindelningsreform minskades antalet kom- muner från omkring
            2 500 till drygt 1000. Målet för den nya reform som genomförs
            nu är att ytterligare nedbringa antalet till omkring 270. För
            vår del har vi motsatt oss beslutet om tvångssammanläggning av
            kommunerna. Den nya kommunindelningsreformen har varit föremål
            för politiska meningsmotsättningar men får nu betraktas som ett
            faktum. Obestrid- ligt — och obestritt — är emellertid att den
            medför allvarliga problem för den kommunala demokratin. Reformens
            nackdelar ligger främst i det ökade avståndet mellan de enskilda
            kommunmedlemmarna och de styrande organen, Avståndet ökar både
            geografiskt och personligt. Det blir svårare för de enskilda att
            nå kontakt både med förtroendemännen och med de kommunala förvaltningarna.
            En enkel belysning av detta ger minskningen av an- talet förtroendemän.
            Det har beräknats att antalet minskade från om- kring 225 000
            till omkring 125 000 genom den förra indelningsreformen och att
            det nu kommer att minska ytterligare till omkring 42 000. Reduceringen
            synes särskilt gå ut över kvinnorna och de unga. Kontakterna med
            de enskilda kommunmedlemmarna kan också försvåras genom att storkommunernas
            förvaltning blir större och mera komplicerad liksom problemen
            blir svårare att överblicka. Nya problem kan även inställa sig
            då det gäller att hävda de förtroendevaldas ställ-
          </p>
          <pb facs="riksdagen-motions-pdf/data/1973/mot_1973__966/mot_1973__966-002.pdf"/>
          <p xml:id="i-DN5QRfooYednmcDggx6Rfu">
            Mot. 1973: 966 14
          </p>
          <p xml:id="i-HmA2obJwFAP8jrDKuR5LU7">
            ning i beslutsprocessen. Ökade svårigheter uppreser sig också
            för en engagerande kommunal debatt och en önskvärd information.
          </p>
          <p xml:id="i-Eha9nvVhTe3jsfy7n7Xm4y">
            Den gemensamma valdagen och den kommunala demokratin
          </p>
          <p xml:id="i-KeYAC23XY1ALMpVMxutuFV">
            Den samordning av riksdagsvalen och kommunalvalen till gemensam
            valdag, som beslöts i samband med enkammarreformen, har medfört
            att de kommunala frågorna har i än större utsträckning än tidigare
            kommit i bakgrunden för de rikspolitiska. Detta visades klart
            av 1970 års valrörelse och har belysts genom undersökningar av
            1966 års val- rörelser. Den gemensamma valdagens nackdelar för
            den kommunala demo- kratin har inte bestritts från något håll.
            Tvärtom framhölls de mycket uttryckligt både i direktiven för
            grundlagberedningen 1966 och i kon- stitutionsutskottets utlåtande
            om den partiella författningsreformen 1968. Nackdelarna fick tas
            för att nå fördelarna av ett förbättrat par- lamentariskt system
            på riksplanet.
          </p>
          <p xml:id="i-Xzsuyaja4mQdNMj7eB91fA">
            Den kommunala ekonomin och den kommunala demokratin
          </p>
          <p xml:id="i-LwgFX3a5UEjsRRYLoexVaW">
            En faktor av grundläggande betydelse för den kommunala demo-
            kratin är också det pressade ekonomiska läge i vilket de flesta
            kom- muner i dag har att verka. Den kommunala verksamheten har
            utvidgats kraftigt under senare decennier och särskilt under 1960-talet.
            Detta är naturligtvis i och för sig positivt från den kommunala
            demokratins synpunkt. Värdet minskas emellertid av en långtgående
            statlig styrning och av bristande ekono- miska resurser. Omkring
            80 26 av kommunernas utgifter avser uppgifter som påförts kommunerna
            av staten, men till finansieringen medverkar staten endast med
            knappt fjärdedelen. Utvecklingen har lett till kraftiga höjningar
            av kommunalskatterna. I början av 1950-talet låg den kommunala
            utdebiteringen per inkomst- skattekrona något under 10 kr. Den
            hade stigit till inemot 24 kr. 1972. Det hårt ansträngda ekonomiska
            läget har förvärrat den kommunala demokratins redan förut svåra
            situation. Utrymmet för initiativ har begränsats allt hårdare.
          </p>
          <p xml:id="i-7GNxQHehDhFbLCjPG8NdvN">
            Tidigare initiativ rörande den kommunala demokratin
          </p>
          <p xml:id="i-YYKEXY5m4vBQL1eZpB46Rg">
            Redan i propositionen om kommunindelningsreformen 1961 fram-
            hölls att problem skulle uppkomma för den kommunala demokratin.
            Det utfästes att dessa skulle noga uppmärksammas. En särskild
            arbets- grupp tillsattes för detta ändamål. Den fick emellertid
            inte någon större betydelse. De reformförslag som förts fram och
            förverkligats under de gångna åren är få.
          </p>
          <pb facs="riksdagen-motions-pdf/data/1973/mot_1973__966/mot_1973__966-003.pdf"/>
          <p xml:id="i-K4YW4kvECvsjtgrg2NKjxT">
            Mot. 1973: 966 15
          </p>
          <p xml:id="i-XRAeKxY1UYFKTYPv55gMi9">
            Kommunalrättskommittén tog upp frågorna om den kommunala självstyrelsens
            lokala förankring i ett delbetänkande 1965. Dess enda förslag
            avsåg emellertid att något vidga möjligheterna att delegera beslutanderätt.
            Detta förslag genomfördes 1967. I anslutning till att en lag antogs
            om kommunindelningsreformens fullföljande 1969 genomfördes också
            vissa reformer av betydelse för den kommunala demokratin. Viktigast
            var att kommunerna fick rätt att ge partierna ekonomiskt stöd.
            Vidare öppnades möjligheter att öka antalet fullmäktige i kommunerna
            och att införa suppleanter för full- mäktige. Dessa reformer är
            självfallet otillräckliga för att möta den kommu- nala demokratins
            problem. Vid varje riksdag från och med 1966 har därför motioner
            väckts från centerhåll om en allmän översyn av den kommunala demokratin.
            I andra centermotioner har framförts krav på en vidgad kom- munal
            självstyrelse på det regionala planet och på utredning om den
            kommunala ekonomin, bl. a. om kostnadsfördelningen mellan stat
            och kommun.
          </p>
          <p xml:id="i-L8wDQrWhsnuSBC7zqr7RDQ">
            Utredningar som berör den kommunala demokratin Under senare år
            har riksdagen och regeringen fattat beslut om vissa utredningar
            av betydelse för den kommunala demokratin. Dessa beslut får ses
            som positiva resultat av i första hand centerpartiets initiativ
            på området. Inget av dem har emellertid utformats eller fullföljts
            på ett tillfredsställande sätt. Önskemålen om en utbyggd regional
            självstyrelse ledde 1964 till att länsdemokratiutredningen tillsattes.
            Dess principförslag 1968 har emel- lertid inte förts vidare. Steg
            i motsatt riktning markerar besluten 1969 om tvångsmässigt genomförande
            av kommunindelningsreformen och 1970 om en partiell länsförvaltningsreform.
            Det fortsatta reformarbetet har uppdragits åt den 1970 tillsatta
            länsberedningen. Denna har bl. a. att överväga vissa från kommunaldemokratisk
            synpunkt centrala frågor om förhållanden mellan stat och kommun
            och mellan primärkommuner och landsting. Kraven på en utredning
            om den kommunala ekonomin ledde 1969 till att riksdagen begärde
            en översyn av skatteutjämningssystemet och av kostnadsfördelningen
            mellan stat och kommun. Endast det förra ledet upptogs emellertid
            av regeringen, som 1970 tillsatte skatteut- jämningsrevisionen.
            Denna avslutade sitt arbete 1972. Dess betän- kande kommer att
            läggas till grund för en proposition till årets riks- dag. Med
            anledning av bl.a. en ny motion av centerpartiet beslöt riks-
            dagen 1971 att begära en skyndsam parlamentarisk utredning om
            kom- munernas ekonomiska situation med beaktande av frågan om
            kost-
          </p>
          <p xml:id="i-GaZdxDJdGeyhTwQHEwDkC4">
            SA
          </p>
          <pb facs="riksdagen-motions-pdf/data/1973/mot_1973__966/mot_1973__966-004.pdf"/>
          <p xml:id="i-R5SJr9UBGJsKXK1MA3DqLg">
            Mot. 1973: 966 16
          </p>
          <p xml:id="i-6CuZxMXuThHfvjFgasjuYc">
            nadsfördelningen mellan stat och kommun. Efter denna nya framställ-
            ning fann sig regeringen nödsakad att tillsätta en särskild utredning
            om kommunernas ekonomi. De särskilda kraven på en utredning om
            den kommunala demokratins problem i trängre mening ledde 1968,
            i samband med den partiella författningsreformen, till att riksdagen
            avlät en framställning till rege- ringen. Först efter två år tillsattes
            en utredning om den kommunala demokratin. Den arbetsgrupp med
            företrädare för partierna och de kommunala förbunden som riksdagen
            begärt för planeringen av utred- ningsarbetet kom inte till stånd.
            Man fäster sig vid att utredningens direktiv innehåller en utförlig
            argumentering om fördelarna med de reformer som beslutats — där-
            ibland den nya kommunindelningen — men inte närmare utvecklar
            de negativa konsekvenserna, som berörts i det föregående och som
            är huvudskälet till att utredningen blivit nödvändig. Det sägs
            en- dast helt allmänt att kommunernas omvandling motiverar en
            Över- syn av formerna för medborgarinflytande över den kommunala
            verk- samheten. Det faller också i ögonen att direktiven inte
            på någon punkt redo- visar ett positiv ställningstagande eller
            pekar på något reformalter- nativ som angeläget att överväga.
            I stället avvisas tanken på kom- munala folkomröstningar, och
            attityden till kommundelsråd är närmast negativ. En brist är också
            att direktiven helt förbigår frågorna om den statliga tillsynen
            över kommunerna. Varken länsberedningen eller kommunaldemokratiutredningen
            har alltså fått i uppdrag att behand- la denna för en livskraftig
            kommunal självstyrelse centrala proble- matik. Bilden av utredningsarbetet
            på det kommunala området bör full- ständigas med omnämnandet att
            regeringen 1970 även tillkallat en expertkommitté för lagteknisk
            översyn av kommunallagarna.
          </p>
          <p xml:id="i-XrgExugii3ffyaEyhXtMce">
            Pågående kommunal forskning
          </p>
          <p xml:id="i-Da4R2o1f3hkCyK6A5kfWcx">
            I anslutning till de statliga utredningarna bör också erinras
            om den kommunala forskning som bedrivs f.n. I slutet av 1965 inleddes
            vid landets universitet omfattande undersökningar om den kommunala
            självstyrelsen. Forskningen bedrivs inom de statsvetenskapliga
            insti- tutionerna. Dessa har tillsatt ett gemensamt organ — kommunalforsk-
            ningsgruppen — för att leda och samordna verksamheten. Denna finan-
            sieras med anslag från Riksbankens jubileumsfond. Kommunindelningsreformerna
            utgör bakgrunden till forsknings- projektet. I presentationen
            av forskningsprogrammet påpekas att re- lativt liten uppmärksamhet
            ägnades åt reformernas konsekvenser för
          </p>
          <p xml:id="i-KSnuCDc1K5aB51tTsQrUFH">
            Nr Te rr Be RR RNA pen AR RAR AR Pr ner
          </p>
          <pb facs="riksdagen-motions-pdf/data/1973/mot_1973__966/mot_1973__966-005.pdf"/>
          <p xml:id="i-A5Rg12kUrF5g2kUZdvkyn2">
            Mot. 1973: 966 17
          </p>
          <p xml:id="i-Cf5v7FRA1nZ4zS9sWCmVi1">
            den kommunala demokratin i de utredningar som föregick statsmak-
            ternas beslut. Ett huvudsyfte är att belysa denna problematik.
            Flera böcker och ett stort antal stencilerade avhandlingar har
            publi- cerats som resultat av den bedrivna forskningen.
          </p>
          <p xml:id="i-37YkZU5hBkj8u1QcGdF2xD">
            Huvudfrågor i detta sammanhang
          </p>
          <p xml:id="i-VxxdCiqjrymdwpzfi1jfnw">
            Flertalet frågor inom området berörs sålunda på något sätt av
            på- gående utredningar. Man kan emellertid inte slå sig till ro
            med att frågorna hamnat i utredningsmaskineriet. Det är nödvändigt
            att ständigt hålla den kommunaldemokratiska debatten levande och
            aktuell. Detta torde vara särskilt uppenbart detta år, då allmänna
            kommunalval för andra gången skall förrättas på gemensam valdag,
            i riksdagsvalens skugga. Särskilda skäl för att hålla frågorna
            aktuella ligger i det statliga utredningsarbetets uppläggning.
            Den starka splittringen utgör en negativ faktor. Det finns anledning
            att starkt betona frågornas sammanhang. Det allmänna problemet
            för den kommunala demokratin är hur man skall kunna åstadkomma
            en så god medborgaraktivitet och ett så starkt lekmannainflytande
            (förtroendemannainflytande) som möjligt. Det krävs ett komplex
            av åtgärder för att nå detta mål. Man saknar därför ett samlat
            grepp i det statliga utredningsarbetet. Inte heller har detta
            fått den klart positiva inriktning som krävs. Detta har belysts
            i det föregående i fråga om den kommunaldemokratiska utredningen
            och utvecklas i andra motioner beträffande länsberedningen och
            den kom- munalekonomiska utredningen. Denna motion begränsas som
            nämnts till de kommunaldemokra- tiska frågorna i trängre mening.
            Från denna utgångspunkt blir hu- vudfrågorna tre: den kommunala
            självstyrelsens lokala förankring, den kommunala informationen
            och förhållandet mellan staten och kommunerna.
          </p>
          <p xml:id="i-NKKBZQhijMthzVZNBuEhor">
            Den kommunala självstyrelsens lokala förankring
          </p>
          <p xml:id="i-DAYsbDzDQTCHT4WbviQ1Cf">
            Olika möjligheter att bredda och fördjupa den kommunala själv-
            styrelsens lokala förankring diskuterades av kommunalrättskommit-
            tén i dess förutnämnda betänkande 1965. Det konkreta alternativ
            som stått i förgrunden för debatten är att inrätta kommundelsråd.
            Denna debatt uppkom först i Stockholm, där en särskild stadsdels-
            rådskommitté tillsattes redan 1950. Frågan har tagits upp i en
            rad senare sammanhang, bl.a. i flera riksdagsmotioner under de
            senaste åren. För att föra diskussionen om den kommunala självstyrelsens
            lokala förankring framåt i positiva resultat synes det lämpligt
            att tills vidare koncentrera den till frågan om kommundelsråd.
            Därmed är inte
          </p>
          <pb facs="riksdagen-motions-pdf/data/1973/mot_1973__966/mot_1973__966-006.pdf"/>
          <p xml:id="i-Kz15JA6RkU3uRWhDhUCsjE">
            Mot. 1973: 966 18
          </p>
          <p xml:id="i-VvzNoTmninTcDnu4EYUhGC">
            sagt att andra vägar och lösningar inte skulle vara värda att
            prö- vas. Av stor vikt är t.ex. att förvaltningsapparaten såvitt
            möjligt decentraliseras så att avståndet till kommunmedlemmarna
            minskas. Det måste först slås fast, att frågan aldrig gällt att
            införa en ny obligatorisk institution inom kommunerna. Vad frågan
            gäller är endast att öppna lagliga möjligheter för kommunerna
            att välja nya former för att lokalt förankra självstyrelsen och
            skapa förbättrade kontakter med de enskilda medlemmarna. Utredningens
            uppgift bör alltså endast ses som att utforma förslag till erforderliga
            lagändringar och att analysera alternativa utformningar. Valet
            mellan olika alter- nativ skall tillkomma kommunerna själva. Utredningen
            har som nämnts inte fått några positiva direktiv i denna fråga.
            I ett försök att stimulera diskussionen och föra denna framåt
            mot konkreta resultat skall här helt kort skisseras två grund-
            modeller, en med direktvalda kommundelsråd och en med indirekt
            valda råd. Från demokratisk synpunkt är det mest tilltalande att
            låta kommun- delsråd väljas av medborgarna i direkta val. En sådan
            ordning förut- sätter lagändring. Redan inom ramen för gällande
            kommunallag kan kommunerna däremot inrätta kommundelsråd som utses
            av fullmäk- tige. Bortsett från den allmän-demokratiska synpunkten
            på valsättet är emellertid detta alternativ behäftat med svagheten
            att proportionali- teten i fullmäktige kommer att gälla i alla
            kommundelsråd oavsett parti- förhållandena i kommundelarna. Vid
            direkta val får man utgå från att kommundelsråd måste inrättas
            i hela kommunen. Att inrätta råd för endast en kommundel eller
            vissa kommundelar är knappast möjligt. Det skulle leda till en
            organisatorisk snedhet som kan inge betänkligheter. Det är svårt
            att förlägga en fjärde valförrättning till den gemensamma valdagen.
            Om man likafullt gjorde det, skulle i allt fall valen av kom-
            mundelsråd komma så i skymundan att själva fördelen med valsättet
            skulle gå förlorad. Man får alltså tänka sig fristående val. Då
            uppkommer problem med valdeltagandet. Detta får förutsättas bli
            lägre än vad som i dag anses acceptabelt i allmänna val. Detta
            kan öppna möjlighet för att lokala grupperingar utanför det egentliga
            partiväsendet får ett opropor- tionerligt inflytande. Detta skulle
            vara till skada både för partiväsendet och för det kommunala livet
            i allmänhet. Man måste därför tänka sig en spärregel. En sådan
            kan lämpligen säga att endast partier, som ställde upp i det senaste
            allmänna kommunalvalet och då nådde viss lägsta anslutning, får
            ställa upp i val av kommundelsråd. Man kan överväga att resa krav
            på att partiet skall vara representerat i kommunfull- mäktige
            (om än inte nödvändigtvis från just den kommundel det gäller).
            Från demokratisk synpunkt är dock sannolikt en regel om viss andel
          </p>
          <pb facs="riksdagen-motions-pdf/data/1973/mot_1973__966/mot_1973__966-007.pdf"/>
          <p xml:id="i-DiWJxizQdy6xxHpCqZ5kV">
            Mot. 1973: 966 19
          </p>
          <p xml:id="i-USbK38iQPwhzthPBjfgMdo">
            av de röstande att föredra, eventuellt med en undantagsregel
            till förmån för lokala grupper som bara ställt upp i viss kommundel
            (jämför 4 9Z6- och 12 Z-reglerna i valsystemet för riksdagsvalen).
            Det måste finnas skäligt utrymme för rent lokal aktivitet. Med
            en spärregel av den skisserade typen skulle fristående val av
            kommundelsråd inte behöva inge farhågor ens vid lågt valdelta-
            gande. Man kan med fog säga att det får ankomma på varje parti
            självt att genom aktivitet värna om sin egen ställning i kommun-
            delarna. Om man tänker sig en treårig mandatperiod även för kommundels-
            råden, kan man förlägga valen antingen till samma dag som kyrko-
            fullmäktigevalen eller till mellanvalsår. I det förra fallet kommer
            valperioden att sammanfalla med kommunfullmäktiges. I det senare
            fallet blir det en ettårig tidsförskjutning. Det är inte tilltalande
            att under ett år ha kommunfullmäktige och kommundelsråd som utgått
            ur val som förrättats skilda år. Någon avgörande invändning kan
            dock knappast resas mot en sådan ordning med tanke på att kommunfull-
            mäktiges och kommunstyrelsens mandatperioder inte sammanföll tidi-
            gare. Intill 1970 års val gällde här just en ettårig förskjutning.
            Från partiernas synpunkt kan det vara mest attraktivt att få valen
            förlagda till samma år som de allmänna valen. De kommer då att
            »åka snål- skjuts» på den tidigare valrörelsen, Helt andra insatser
            krävs från par- tiernas sida under mellanvalsår. Från kommunaldemokratisk
            synpunkt är emellertid — delvis just därför — det senare att föredra.
            Det gäller ju att stimulera debatt och information.
          </p>
          <p xml:id="i-W2t7LovHsudfnLGjaEBmv4">
            Direktvalda kommundelsråd borde närmast vara opinionsorgan. All-
            varliga betänkligheter har i debatten framförts mot att ge sådana
            råd förvaltningsuppgifter. Det kan inte bestridas att det ligger
            en del i dessa synpunkter, särskilt från kommunalekonomisk synpunkt.
            Kraven på fast och sammanhållen ledning av kommunernas ekonomi
            blir allt starkare. Farhågorna bör emellertid inte överdrivas.
            De bör inte hindra viss, begränsad decentralisering. Möjligheterna
            härtill ökar dock i ett system med indirekt valda råd. Väljer
            man en grundmodell med indirekta val, måste man garantera »rätt»
            partiproportionalitet i råden. Dessa bör sammansättas i enlighet
            med valutslaget i vederbörande kommundel och inte återspegla full-
            mäktiges sammansättning. Detta kräver lagändring. Inskränker man
            sig till att låta kommunfullmäktige välja kommun- delsråden, blir
            dessa ett slags lokala nämnder från kommunalrättslig synpunkt.
            Något principiellt eller praktiskt hinder möter inte mot att sådana
            råd tillsätts för endast en del av men inte hela kommunens område.
            Som exempel kan nämnas det numera avskaffade »Spånga- rådet» i
            Stockholm.
          </p>
          <pb facs="riksdagen-motions-pdf/data/1973/mot_1973__966/mot_1973__966-008.pdf"/>
          <p xml:id="i-6qXUxwwsP3UGJ4i93hKiku">
            Mot. 1973: 966 20
          </p>
          <p xml:id="i-YU41RL7HhnZiJQX1N6Uk5g">
            Man kan emellertid i denna modell bygga ut råden så att de ger
            en bredare representation av intressena i kommundelarna. Särskilda
            företrädare kan utses för vissa föreningar. Närmast kommer väl
            idrotts- och hembygdsföreningar i blickfältet. Det är svårt att
            avgränsa vilka slags föreningar som borde kunna bli representerade.
            Det bästa är att bestämma vem som skall utse föreningsrepresentanterna
            och överlåta till denna instans att fritt träffa valet. Två alternativ
            kan tänkas. Valet kan förrättas av fullmäktige. Då föreligger
            emellertid risk för att parti- proportionaliteten ändras på en
            bakväg. Valen kan också anförtros åt de av fullmäktige valda ledamöterna
            i kommundelsråden, vilka alltså ges rätt att själva vidga sin
            krets. Då är majoritetsförhål- landet tryggat. Detta senare alternativ
            synes vara att föredra. An- talet särskilda föreningsrepresentanter
            bör understiga hälften av an- talet ledamöter som valts av fullmäktige,
            och antalet bör vara jämnt. Det är som nyss nämnts lättare att
            överlåta förvaltningsuppgif- ter åt kommundelsråden i denna modell
            än i den förra. Fortfarande gäller dock att särskild hänsyn måste
            tas till behovet av samlad och fast ledning av kommunens förvaltning,
            särskilt dess ekonomi. Man bör beakta möjligheten att samordna
            kommundelsråd och eventuella sociala distriktsnämnder enligt den
            sociala speciallagstift- ningen. En sådan samordning skulle ge
            stadga och fast underlag åt rådens verksamhet. Vidare bör man
            kunna överväga att ge råden vissa uppgifter i fråga om stöd åt
            kulturliv, idrott och friluftsliv i respektive kommundelar. Avslutningsvis
            bör understrykas att organisatoriska reformer av detta slag inte
            ensamma kan lösa problemen med den kommunala själv- styrelsens
            lokala och medborgerliga förankring. Särskilt bör erinras om de
            politiska partiernas viktiga roll i det kommunala livet. Man bör
            emellertid inte undervärdera demokratins formella institutioner.
            Liksom partiernas aktivitet kommer att påverka kommundelsrådens
            livskraft, kan sådana råd i sin tur verka stimulerande på partiernas
            lokala aktivitet.
          </p>
          <p xml:id="i-8HuyNvjtdpSfEXtPEdSt5b">
            Den kommunala informationen
          </p>
          <p xml:id="i-VZvhHBmu4EfHfdC8YcxHJv">
            Informationsproblemen är av grundläggande betydelse för den mo-
            derna demokratin. De utgör i viss mån själva kärnpunkten i debatten
            om en fördjupad demokrati. I direktiven för den nya utredningen
            framhålls också att åtgärder bör övervägas för att förbättra informa-
            tionen både till förtroendemännen och till medborgarna om den
            kom- munala verksamheten under olika skeden av beslutsprocessen.
            Några konkreta förslag framförs emellertid inte. Utredningen har
            i ett del- betänkande 1972 redovisat en del material i frågan
            (SOU 1972: 52). Det måste understrykas att frågan gäller information
            i två rikt-
          </p>
          <pb facs="riksdagen-motions-pdf/data/1973/mot_1973__966/mot_1973__966-009.pdf"/>
          <p xml:id="i-Qgq2Yawmb1dWpU9LiFezm3">
            Mot. 1973: 966 21
          </p>
          <p xml:id="i-C3iT1yHftvMm5LVChPQW2k">
            ningar: dels till de förtroendemän som skall bära upp självstyrelsen,
            dels till de enskilda människorna i samhället. De kommunala besluts-
            fattarna har genom kommunalvalet åtagit sig att verka för ett
            pro- gram. Det är naturligtvis deras uppgift att hålla medborgarna
            infor- merade om arbetet — men också att kontinuerligt hålla sig
            underrättade om medborgarnas önskemål i olika frågor. Det måste
            alltså ständigt vara en dubbelriktad kommunikation, en dialog
            mellan valda och väljare. Partigrupperna i kommunerna och landstingen
            och i de lokala partiorganisationerna har här en nyckelposition.
            De undersökningar av valrörelserna 1966 och 1970 som gjorts inom
            ramen för den pågående kommunalforskningen har visat att både
            informationen och debatten om de kommunala frågorna var mycket
            bristfällig. Rikspolitiken dominerade liksom tidigare. Lokala
            sakfrågor fördes visserligen fram men fick underordnad roll i
            alla undersökta kommuner. Forskningsgruppens allmänna slutsatser
            om 1966 års val blev att det är tveksamt om partierna kunde klargöra
            för väljarna de skillnader som fanns i fråga om kommunalpolitiken.
            Valrörelsen kunde knappast leda fram till »en åsiktsrepresentativ
            förtroendemanna- kår». Vid 1970 års val var dessa förhållanden,
            som redan sagts, än mer markerade. De kommunala beslutsfattarna
            har alltså ett bräckligt underlag för en kommunalpolitik enligt
            väljarnas önskemål. Om brister kännetecknat informationen vid
            valtillfällen, är det uppenbart att detsamma gäller i än högre
            grad om informationen mellan valen. Att dessa brister verk- ligen
            upplevs som kännbara av de enskilda människorna har byalags- rörelserna
            visat. Storkommunreformen kommer självfallet att öka informations-
            problemens aktualitet. Inför 1973 års val kommer reformen att
            vara helt genomförd. Det bör uppmärksammas att kommunerna nästan
            genomgående blir större än vad den statsvetenskapliga forskningen
            pekat på som den kommunaldemokratiska idealkommunen. Denna skulle
            bestå av 8000 medlemmar. Medelstorleken kommer att bli drygt 15
            000 medlemmar. Härtill kommer att, oberoende av indelnings- reformen,
            de mycket stora kommunerna, främst storstäderna, har särskilt
            stora svårigheter att klara den dubbelriktade kommunika- tionen.
            Informationsproblemen måste naturligtvis i första hand lösas av
            kommunerna själva och av partierna genom en målmedveten satsning
            på informationsverksamhet och på att bereda förtroendemännen för-
            bättrade arbetsvillkor. Den statliga utredningen kan emellertid
            lämna viktiga bidrag genom att analysera problemen och, här liksom
            i fråga om kommundelsråd, konstruera olika modeller för informationssystem
            i kommuner av olika struktur. Vid utformningen av sådana modeller
            för informationssystem, som
          </p>
          <p xml:id="i-93uDNrV6qvvdyGSp8zc1hX">
            RR
          </p>
          <pb facs="riksdagen-motions-pdf/data/1973/mot_1973__966/mot_1973__966-010.pdf"/>
          <p xml:id="i-2mosLRyVFyysG7YqBzp4hF">
            Mot. 1973: 966 22
          </p>
          <p xml:id="i-NWHvfzvZoGy7QMgebSrkyF">
            åsyftas här, är det av vikt att skilja mellan löpande information
            och de speciella informationsinsatser som kan bli aktuella i frågor
            av särskild betydelse, t. ex. större plan- och miljöfrågor. Ett
            problem som måste uppmärksammas mycket noga är också att den kommunikation
            som uppnås verkligen får en bred förankring. Vissa undersökningar
            har pekat på risken av att man endast når mindre, särskilt aktiva
            grupper med goda förutsättningar att motta information. Andra
            grup- per, som har svårt att föra fram sina åsikter, kan hamna
            i ett närmast ännu värre underläge än tidigare. Avgörande betydelse
            har också förtroendemännens ställning och arbetsvillkor. Över
            huvud taget har man fog för åsikten att förbätt- rad information
            och förstärkt förtroendemannainflytande går hand i hand. Det står
            klart att de kommunala förtroendemännens ställning och arbetsförhållanden
            blivit förenade med allt större problem. Dessa har man sökt lösa
            bl. a. genom ökade heltidsengagemang. Ibland framhålls att risker
            för maktkoncentration kan vara förenade med ett sådant system.
            Rätt utformat och fungerande bör det emellertid inte medföra nackdelar
            av denna art utan tvärtom skapa förutsättningar för en för- bättrad
            demokrati. Det är emellertid nödvändigt att förtroendemännens
            — inte bara de heltidsengagerades — uppgifter och arbetsvillkor
            klar- läggs. Att detta är behövligt framgår bl. a. av de olika
            modeller som förekommer inom olika kommuner.
          </p>
          <p xml:id="i-EoUvmbvDvX4Jd2U2Quse6n">
            Den statliga kontrollen över kommunerna Direktiven för den kommunaldemokratiska
            utredningen förbigår, som nämnts, frågorna om den statliga kontrollen
            över kommunerna. Detta är en väsentlig brist. Givetvis är det
            riktigt, som sägs i direktiven, att en levande kommunal demokrati
            förutsätter att den kommunala själv- styrelsen omfattar frågor
            som är av väsentlig betydelse för medborgar- na. Men det är lika
            självfallet att det inte är tillräckligt att frå- gorna som sådana
            är betydelsefulla. Kommunernas handlingsfrihet, deras möjligheter
            att verkligen göra självständiga insatser, är av lika stor vikt.
            Frågeställningens vikt understryks ytterligare av de allt knappare
            ekonomiska ramar inom vilka kommunerna i dag har att verka. De
            här berörda frågorna kommer i viss mån att aktualiseras vid länsberedningens
            arbete. Det är emellertid likgiltigt vilken utred- ning som överväger
            dessa frågor. Huvudsaken är viljeinriktningen och resultaten.
            I direktiven för länsberedningen sägs endast helt allmänt att
            den skall överväga bl.a. frågan om samverkan mellan staten och
            kommunerna och inrikta sig på ett system som innebär möjligheter
            för staten att påverka inriktningen i stort av den kom- munala
            verksamheten men lämnar en betydande frihet för kommu-
          </p>
          <pb facs="riksdagen-motions-pdf/data/1973/mot_1973__966/mot_1973__966-011.pdf"/>
          <p xml:id="i-7hB213cP9VpBrLmQmWtDM4">
            Mot. 1973: 966 23
          </p>
          <p xml:id="i-TV5HWWjifxq999DCxKGTEv">
            nerna vid den närmare utformningen av olika åtgärder. Härom torde
            allmän enighet råda. Frågan är emellertid vilket utrymme statsmak-
            terna inom sina ramar lämnar för den kommunala handlingsfriheten.
            Några konkreta anvisningar om de närmare avsikterna ges inte i
            di- rektiven. Flera omständigheter talar för att det i praktiken
            går en viktig skiljelinje mellan regeringspolitiken och centerpartiets
            syn på dessa frågor. I skilda sammanhang har t. ex. pekats på
            att det ökade stat- liga inflytandet över samhällsplaneringen
            kan urholka den kommunala självbestämmanderätten. Direktiven för
            den nya kommunalekonomiska utredningen pekar i samma riktning
            genom uppdragen att söka vägar för att begränsa den kommunala
            beskattningsrätten och den kom- munala verksamhetens expansion.
            Mot denna bakgrund finns det anledning att upprepa kraven på en
            minskning av den statliga styrningen av kommunernas verksamhet.
            Denna styrning sker i mångahanda former genom speciallagstiftning,
            genom statsbidragsbestämmelser, genom underställningskrav etc.
            Vissa reformer har genomförts eller förutskickats under senare
            år för att minska statskontrollen. En rad speciella statsbidrag
            har avvecklats bl. a. i samband med skatteutjämningsreformen;
            vissa underställnings- regler i kommunallagarna undanröjdes förra
            året etc. Något försök att ta ett samlat grepp på problematiken
            har dock inte gjorts under senare år. Utgångspunkten för övervägandena
            i dessa frågor bör vara att de storkommuner som blir resultatet
            av kommunindelningsreformen får sådana resurser och sådan kapacitet
            att behovet av statlig tillsyn och detaljkontroll minskar väsentligt.
            Detta utvecklades utförligt bl.a. i länsdemokratiutredningens
            betänkande (SOU 1968:47, främst i bilaga 2). Det har också medgetts
            i länsberedningens direktiv, som på denna punkt citerats i det
            föregående. Två synpunkter bör särskilt beaktas då detta frågekomplex
            upptas till behandling. För det första måste man mot statens intresse
            av styr- ning och kontroll väga inte bara de kommunala förtroendemännens
            intresse av handlingsfrihet utan också angelägenheten över huvud
            taget att stimulera och stärka den kommunala demokratin. För det
            andra bör en rättslig kontroll, genom besvärsmyndigheter och liknande,
            i prin- cip föredras framför en politisk styrning genom bidragsvillkor,
            anvis- ningar etc.
          </p>
          <p xml:id="i-FsNgAFb879UhABu5JR8vUb">
            Hemställan Det har redovisats i det föregående att utredningsarbete
            pågår om flertalet av de frågor som berörs i motionen, främst
            genom den kom- munaldemokratiska utredningen och länsberedningen.
            Det är inte realistiskt att nu begära ändrade direktiv eller en
            särskild tidplan
          </p>
          <p xml:id="i-SYEAzcuXC3z7MvX7nx65S4">
            EM
          </p>
          <pb facs="riksdagen-motions-pdf/data/1973/mot_1973__966/mot_1973__966-012.pdf"/>
          <p xml:id="i-Xf4Z8YFKv8JTKuyk3TiwtL">
            Mot. 1973: 966 24
          </p>
          <p xml:id="i-UhgAAjFrjFhapB8p5VY5KW">
            för detta arbete. Det angelägnaste i dag är att hålla frågorna
            aktuella och verka för snabbaste och bästa möjliga resultat i
            de arbetsfor- mer som valts. Vi begränsar oss därför till att
            hemställa att mo- tionen överlämnas till den kommunaldemokratiska
            utredningen för att beaktas i dess arbete. Med hänsyn till frågornas
            nära samband kan det inte finnas skäl att dela upp motionen på
            flera utred- ningar. Med understrykande av det angelägna i att
            positiva åtgärder vidtas för att stärka den kommunala demokratin,
            som ett led i en strävan mot ett decentraliserat samhälle, får
            vi sålunda föreslå att riksdagen hemställer hos Kungl. Maj:t att
            motionen över- lämnas till utredningen om den kommunala demokratin
            för att beaktas i dess arbete.
          </p>
          <p xml:id="i-S2oy2XhvUe9fijFtYxXWNg">
            Stockholm den 23 januari 1973
          </p>
          <p xml:id="i-3fZoZPrqb7nL97RnMoDgEB">
            THORBJÖRN FÄLLDIN (c) JOHANNES ANTONSSON (c) KARIN SÖDER (c)
          </p>
          <p xml:id="i-RjGyBVxHj6eA6aU7YECo3o">
            NILS G. HANSSON (c) TORSTEN BENGTSON (c) i Skegrie i Jönköping
            GUNNAR LARSSON (c) FRITZ BÖRJESSON (c) i Luttra i Glömminge JAN-IVAN
            NILSSON (c) RUNE GUSTAVSSON (c) i Tvärålund i Alvesta ERIC CARLSSON
            (c) ELVY OLSSON (c) i Vikmanshyttan i Hölö
          </p>
          <p xml:id="i-V518aL36qj6zHXhLggUw6Y">
            BERTIL JONASSON (c)
          </p>
          <p xml:id="i-JbrNvKcjferpvAm3SYkQ8k">
            TRYCKERIBOLAGET IVAR HÄÉEGGSTRÖM AB, STOCKHOLM 1973
          </p>
        </div>
      </div>
    </body>
  </text>
</TEI>
