<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201617-SoU-00154">
  <teiHeader>
    <fileDesc>
      <titleStmt>
        <title>Kvinnors hälsa och sjukvård</title>
        <author corresp="i-PPZKpwNr5kqkWArvESGC5X">av Jonas Sjöstedt m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2016/17:154 av Jonas Sjöstedt m.fl. (V)</title>
          <idno type="rdwebb">H402154</idno>
          <rs type="number">154</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H402154/text</ref>
          <ref type="dokument_url_html">http://data.riksdagen.se/dokument/H402154</ref>
          <ref type="dokumentstatus_url_xml">http://data.riksdagen.se/dokumentstatus/H402154</ref>
          <ref type="docx">http://data.riksdagen.se/fil/8FC315B4-CF1E-453F-A017-8A5BA86A355D</ref>
          <ref type="pdf">http://data.riksdagen.se/fil/C45E80B3-D347-4A64-9311-2F8EDF89B5CF</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-PPZKpwNr5kqkWArvESGC5X</idno>
            <name>Jonas Sjöstedt</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-HNw1w34Sd2tGfFnWtdrzZb</idno>
            <name>Jens Holm</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RBiK1WtCcLPqAfdVB9W7xh" type="signed"/>
        <correspContext corresp="i-RBiK1WtCcLPqAfdVB9W7xh">
          <note type="signatory" corresp="i-PPZKpwNr5kqkWArvESGC5X"/>
          <note type="signatory" corresp="i-HNw1w34Sd2tGfFnWtdrzZb"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-9XTMNkDLu5u66FsWiwysh1"/>
        </correspContext>
        <correspAction xml:id="i-S6DPB1Vhc5i3gtmFHu8NEP" type="submitted">
          <date when="2016-09-28"/>
          <time when="13:14:41"/>
        </correspAction>
        <correspAction xml:id="i-4TrDcg1EC8suEz2WBaJ5wo" type="reviewed">
          <date when="2016-09-29"/>
          <time when="09:22:56"/>
        </correspAction>
        <correspAction xml:id="i-BZCgzFcDKSN6piHL4bUN84" type="referred">
          <date when="2016-10-14"/>
        </correspAction>
        <correspAction xml:id="i-3asJiutYnkwzqwGM2CPC3L" type="assigned">
          <date when="2018-05-03"/>
          <time when="16:41:21"/>
        </correspAction>
        <correspContext corresp="i-3asJiutYnkwzqwGM2CPC3L">
          <ref type="assignedTo">Socialutskottet</ref>
        </correspContext>
        <correspAction xml:id="i-UEvDvmdBoDg9xkxXc6Cgp2" type="behandlas_i"/>
        <correspContext corresp="i-UEvDvmdBoDg9xkxXc6Cgp2">
          <ref type="uppgift">2016/17:UbU12</ref>
          <ref type="ref_dok_id">H401UbU12</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">UbU12</ref>
          <ref type="ref_dok_titel">Kunskap i samverkan - för samhällets utmaningar och stärkt konkurrenskraft</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-MoghxmTRPwwMe5xWBfGMy7" type="behandlas_i"/>
        <correspContext corresp="i-MoghxmTRPwwMe5xWBfGMy7">
          <ref type="uppgift">2016/17:SoU6</ref>
          <ref type="ref_dok_id">H401SoU6</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU6</ref>
          <ref type="ref_dok_titel">Apoteks- och läkemedelsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-4qTBnQHWKyPRu5q8FdcrtG" type="behandlas_i"/>
        <correspContext corresp="i-4qTBnQHWKyPRu5q8FdcrtG">
          <ref type="uppgift">2016/17:SoU10</ref>
          <ref type="ref_dok_id">H401SoU10</ref>
          <ref type="ref_dok_typ">bet</ref>
          <ref type="ref_dok_rm">2016/17</ref>
          <ref type="ref_dok_bet">SoU10</ref>
          <ref type="ref_dok_titel">Hälso- och sjukvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-7pJ1qoqafoCG52e9sZaxoy" type="behandlas_i"/>
        <correspContext corresp="i-7pJ1qoqafoCG52e9sZaxoy">
          <ref type="uppgift">2017/18:UbU16</ref>
          <ref type="ref_dok_id">H501UbU16</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">UbU16</ref>
          <ref type="ref_dok_titel">Högskolan</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#parti"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-T6mcHz2t719GWo7X4xFLXM" type="motHeader">
        <div xml:id="i-BCiBVAPNws5MBZT6F4fxG2" type="motTitle">
          Motion till riksdagen 2016/17:154 av Jonas Sjöstedt m.fl. (V)
          Kvinnors hälsa och sjukvård
        </div>
      </div>
      <div xml:id="i-SQ5SWTh4YApEbbKTjhu8SN" type="motBody">
        <div xml:id="i-8q4MDfKgKdujFJRRb8SRxM" type="TOC">
          <head xml:id="i-7dv5osdNkTbYDfYDi8j8WC">
            1 Innehåll
          </head>
          <list xml:id="i-E2FrXJ2sLFtG3dn4QyNMsk">
            <item xml:id="i-SHJZS7ckw4iWEAhdWKGZPZ" style="indent-level: 1">
              1Innehåll
            </item>
            <item xml:id="i-FfuaPAJdhhUWShhSki8xkw" style="indent-level: 1">
              2Förslag till riksdagsbeslut
            </item>
            <item xml:id="i-RRv3isr7Y6LD7it74UYAVU" style="indent-level: 1">
              3Inledning
            </item>
            <item xml:id="i-SZvt5LUS3LFeFox4KYmyS2" style="indent-level: 1">
              4Genus i hälso- och sjukvården
            </item>
            <item xml:id="i-CZt3xUBPSFGVBoxeA24Bqu" style="indent-level: 1">
              5Jämställdhetsbudgetering
            </item>
            <item xml:id="i-KeYhegrkJmgw9DUcjHYS99" style="indent-level: 1">
              6Nationell uppföljning av vårdtillgång/kvalitet
            </item>
            <item xml:id="i-5yn2ctPAhEUtEBGYX1oRxW" style="indent-level: 1">
              7Integrering av genusperspektivet i sjukvårdens alla led
            </item>
            <item xml:id="i-xWcF2kjEqcSnbGK5cY8WP" style="indent-level: 1">
              8Mannen som norm
            </item>
            <item xml:id="i-5QGxTsGgSDuNWk9eMYcN1e" style="indent-level: 1">
              9Läkemedelsförskrivning till flickor och unga kvinnor
            </item>
            <item xml:id="i-VYuDUXoMHrkkZHzPj59Pbe" style="indent-level: 1">
              10Gynekologisk cancer
            </item>
            <item xml:id="i-8HZNfxEU98AkW1nJqUxDo1" style="indent-level: 1">
              11Avgiftsbefriad mammografi utan övre åldersgräns
            </item>
            <item xml:id="i-4hQcw5r9qN82oaWhFjvert" style="indent-level: 1">
              12Förlossningsvården
            </item>
          </list>
        </div>
        <div xml:id="i-A3a9ri8KXbN7dSfXusmgRN" type="motProposal" subtype="förslag">
          <head xml:id="i-Uris51xCZbxdjDzMZD2NjC">
            2 Förslag till riksdagsbeslut
          </head>
          <list xml:id="i-EFV3xvspxnPG4zeXkz7vQM" style="ol">
            <item xml:id="i-8yrAo5sjgscLxSVkUdjhBS">
              Riksdagen ställer sig bakom det som anförs i motionen om att
              regeringen bör tillsätta en utredning om ett nationellt styrdokument
              för hälso- och sjukvården som särskilt betonar genus och vikten
              av jämställd hälso- och sjukvård, och detta tillkännager riksdagen
              för regeringen.
            </item>
            <item xml:id="i-3svqAN19ffrKg7kSLvx834">
              Riksdagen ställer sig bakom det som anförs i motionen om att
              regeringen bör ge Socialstyrelsen i uppdrag att analysera statistik
              med ett genusperspektiv och tillkännager detta för regeringen.
            </item>
            <item xml:id="i-LPraz6r3XwW3GMwXoKjX5y">
              Riksdagen ställer sig bakom det som anförs i motionen om att
              regeringen bör tillsätta en utredning med uppdraget att se över
              hur genus behandlas i de nationella vårdutbildningarna och tillkännager
              detta för regeringen.
            </item>
            <item xml:id="i-ThzXCfR1mqPxWoefoLFcNZ">
              Riksdagen ställer sig bakom det som anförs i motionen om att
              regeringen bör tillsätta en utredning för att se över hur köns-
              och genusaspekter beaktas i medicinsk forskning och tillkännager
              detta för regeringen.
            </item>
            <item xml:id="i-WEMceX1YhkaJkckaAjcqkr">
              Riksdagen ställer sig bakom det som anförs i motionen om att
              regeringen bör initiera en utredning av läkemedelsförskrivningen
              till unga med ett genusanalytiskt uppdrag och tillkännager detta
              för regeringen.
            </item>
            <item xml:id="i-KVRMckSrtheeqZnyEyrLBc">
              Riksdagen ställer sig bakom det som anförs i motionen om att
              regeringen bör utreda avgifternas koppling till benägenheten att
              gå och testa sig vad gäller gynekologisk screening för gruppen
              kvinnor upp till 60 års ålder och tillkännager detta för regeringen.
            </item>
            <item xml:id="i-Bo3bscbMjGGvs8Ap6ZECYK">
              Riksdagen ställer sig bakom det som anförs i motionen om att
              regeringen bör uppdra åt lämplig myndighet att se över rekommendationerna
              kring den övre åldersgränsen beträffande screening för bröstcancer
              och tillkännager detta för regeringen.
            </item>
            <item xml:id="i-V5c5kUjVSGiEAwuttfHW9k">
              Riksdagen ställer sig bakom det som anförs i motionen om att
              regeringen bör tillsätta en utredning om förlossningsskador och
              nationella riktlinjer för skadefri förlossning och tillkännager
              detta för regeringen.
            </item>
          </list>
        </div>
        <div xml:id="i-3WpQ1FAx7xziMLn5mVBsip" type="motContent">
          <head xml:id="i-7qga9vWoSkeejx318CdhBA" type="h1">
            3 Inledning
          </head>
          <p xml:id="i-71kW625r6eJcyKKSbbMxZL">
            Hälsa har en central plats i FN:s deklaration om mänskliga rättigheter,
            som Sverige godkänt. Bästa möjliga hälsa är en förutsättning för
            andra mänskliga rättigheter. Detta innebär att alla människor
            ska ha rätt till bästa möjliga hälso- och sjukvård. Det är således
            samhällets skyldighet att se till att alla får del av rätten till
            bästa möjliga hälsa. Därför ska all samhällsplanering utgå från
            ett hälsoperspektiv. Arbetet ska ske hälsofrämjande och förebyggande.
            Inom sjukvård och omsorg ska de svårast sjuka och de med störst
            vårdbehov prioriteras. Enligt hälso- och sjukvårdslagen är målet
            en god hälsa och en vård på lika villkor för hela befolkningen.
            Den som har det största behovet av vård ska ges företräde till
            vården och arbete med förebyggande hälsovård är viktigt.
          </p>
          <p xml:id="i-KK35k7JSfKmpti4ntj27EJ">
            Sverige har stora hälsoskillnader och de har ökat de senaste
            åren. Skillnader i makt och inflytande, ekonomi och arbetsmiljö
            samt tillgång till vård och stimulerande livsmiljöer är de viktigaste
            orsakerna till hälsoklyftorna. De skillnader i hälsa som finns
            hos befolkningen speglas även i vilken vård som ges. Klasstillhörighet
            kan vara avgörande för vilken behandling och medicinering en patient
            får, likaså kön och etnicitet eller sexuell läggning. Dödligheten
            i olika sjukdomar kan också variera kraftigt beroende på utbildnings-
            och inkomstnivå. Orsakerna till att sjukvården behandlar människor
            olika varierar men måste åtgärdas. Alla oavsett bakgrund ska känna
            sig trygga med att den vård som erbjuds är av god kvalitet och
            likvärdig för alla.
          </p>
          <p xml:id="i-EjWseJVBZkvPqtDbmd8uzH">
            Kvinnors hälsa har på många sätt varit eftersatt och inte prioriterats
            lika högt som mäns. Det är därför glädjande att regeringen ihop
            med Vänsterpartiet presenterat en rad satsningar på kvinnor och
            kvinnors hälsa. Bland dessa återfinns bl.a. förstärkningar till
            primärvården med inriktning på kvinnor, avgiftsfri mammografiscreening
            till kvinnor mellan 40 och 74 år, fler anställda i äldreomsorgen,
            satsningar för en förbättrad förlossningsvård samt fler anställda
            i kvinnojourerna. Samtidigt ser Vänsterpartiet att det också finns
            behov av att jobba mer långsiktigt med dessa frågor och att också
            framöver fortsätta att på allvar utmana den rådande könsmaktsordning
            som genomsyrar hela samhället och som påverkar oss i form av vilken
            vård vi får eller inte får och vilken medicin som förskrivs till
            män respektive till kvinnor.
          </p>
          <head xml:id="i-Tr5WFjePEtxQpFi7P4hPy4" type="h1">
            4 Genus i hälso- och sjukvården
          </head>
          <p xml:id="i-P9s8LjsTtyzzPPsQ7ePBSy">
            Det finns noterbara skillnader mellan kvinnor och män avseende
            ohälsa och dödlighet. Kvinnor har en drygt 4 år längre genomsnittlig
            livslängd men är mer sjuka och söker oftare vård än män. Kvinnor
            är kraftigt överrepresenterade i sjukskrivningsstatistiken medan
            män har högre dödlighet i alla åldrar. Kvinnor och män ska ha
            lika tillgång till vård utifrån könsspecifika behov och vården
            ska hålla lika god kvalitet oavsett kön. Det innebär att hälso-
            och sjukvården behöver arbeta med ett medvetet könsperspektiv.
            Det finns ett flertal faktorer som ligger till grund för ojämställdheten
            inom hälso- och sjukvården – mannen är ofta normen inom medicinsk
            forskning trots de biologiska och sociala skillnader som finns
            mellan könen, kvinnor drabbas oftare av problem med läkemedelsanvändning
            eftersom det har forskats mer kring mäns behov av läkemedel. Läkemedel
            är också oftare utprovade på män. Inom vården finns risk för att
            föreställningar om hur män och kvinnor är eller ska vara påverkar
            de medicinska bedömningarna. Att betrakta människor som individer
            är en viktig del i patientsäkerhetsarbetet, både för män och för
            kvinnor. Symtom som inte stämmer överens med föreställningen riskerar
            annars att negligeras. Ett exempel är depression, där flera forskare
            menar att sjukdomen är så tydligt förknippad med kvinnor att vården
            missar depressionssymtom hos män. Män dominerar också självmordsstatistiken.
            Förutfattade meningar är inte bara förekommande inom den direkta
            sjukvården utan även vad gäller undervisning, forskning och karriärmöjligheter.
            Omotiverade könsskillnader eller avsaknaden av motiverade könsskillnader
            är ofta inte en fråga om medveten diskriminering. I stället handlar
            det om att hälso- och sjukvården är en del i ett samhällssystem
            där kvinnor värderas lägre än män. Mot bakgrund av ovan bör regeringen
            tillsätta en utredning om ett nationellt styrdokument för hälso-
            och sjukvården som särskilt betonar genus och vikten av jämställd
            hälso- och sjukvård.
          </p>
          <p xml:id="i-L9fjvhk64QMb49mku39bA7">
            Detta bör riksdagen ställa sig bakom och ge regeringen till känna.
          </p>
          <head xml:id="i-X6G7ofSQfef9qtxT4ozyAx" type="h1">
            5 Jämställdhetsbudgetering
          </head>
          <p xml:id="i-WwJLzpuDP88tHqCuHpAo27">
            Jämställdhetsbudgetering betyder att ansvariga för budgetar åtar
            sig att analysera föreslagna reformer och politik ur ett genus-
            och jämställdhetsperspektiv. Det innebär att en analys över vart
            de offentliga resurserna går ska göras och är ett effektivt sätt
            att blottlägga eventuella skillnader i satsningar och hur resursfördelningen
            ser ut mellan t.ex. de offentliga utgifterna för män respektive
            kvinnors behov och prioriteringar. Budgetar gör ofta anspråk på
            att vara könsneutrala men en inneboende egenskap i en budget är
            ju att den fördelar en begränsad mängd resurser och då är det
            intressant att kunna följa upp hur fördelningen sett ut. Vidare
            leder metoden till större kunskap om vilka effekter för jämställdheten
            en budget har och det blir enklare att stämma av jämställdhetspolitiska
            mål mot budgetens reella effekter och förslag. Jämställdhetsbudgetering
            är ingen speciellt ny företeelse och Sverige har, i Beijing Platform
            for Action, slutdokumentet från FN:s kvinnokommission 1995, i
            likhet med ett antal andra länder förbundit sig att införa ett
            jämställdhetsperspektiv i de offentliga budgetarna: ”En budget
            ska ha ett konsekvent, synligt och genomarbetat könsperspektiv
            som gör det möjligt att säkra en utveckling till en jämställd
            värld”. Regeringen har tagit välkomna steg beträffande sådan jämställdhetsbudgetering
            och Vänsterpartiet förutsätter att arbetet fortsätter och att
            det utvecklas.
          </p>
          <head xml:id="i-Ci9gwpU86Eyp9pfHynt5C3" type="h1">
            6 Nationell uppföljning av vårdtillgång/kvalitet
          </head>
          <p xml:id="i-UEd8t4ttfQfHFA1Uyvjtfw">
            Kvinnor drabbas av fler kvalitetsbrister i vården: färre kvinnor
            vårdas på strokeenhet, fler kvinnor omopereras vid tjocktarmscancer,
            fler kvinnor klagar på vården. Dessa skillnader minskar inte över
            tid och är en oacceptabel utveckling. Kön och genus ska inte avgöra
            kvaliteten på den vård som ges. I Sverige är det huvudsakligen
            Socialstyrelsen som är den myndighet som ansvarar för uppföljning
            av både vårdens tillgänglighet och kvalitet. Socialstyrelsen samarbetar
            givetvis med flertalet andra myndigheter. Socialstyrelsen arbetar
            också med att vårdens huvudmän ska bedriva systematiskt kvalitetsarbete
            och redovisa resultat från detta. I Socialstyrelsens rapport ”Ojämna
            villkor för hälsa och vård” påvisas ett flertal faktorer som påverkar
            hälso- och sjukvården och de parametrar som bestämmer skillnader
            i vården. Skillnader kan iakttas både bland geografiska platser,
            män och kvinnor och socioekonomiska grupper. Vidare kan det finnas
            skillnader i vilken vård som ges och resultatet av den vården.
            För att kunna analysera sådana skillnader och utveckla jämställdhetsarbetet
            inom hälso- och sjukvården är det viktigt att jämförelser görs.
            De öppna jämförelser som Socialstyrelsen redovisar är ett bra
            verktyg för att kunna göra just jämförelser men det innebär att
            det är egenjämförelser som måste göras. Det finns alltså inga
            sammanställningar med genusanalyser av resultaten. Ofta beskrivs
            resultaten snarare än analyseras vilket är till väldigt måttlig
            hjälp för en ökad förståelse av genusaspekters inverkan på vårdtillgång
            och kvalitet. I nuläget har inte heller Socialstyrelsen något
            uttalat uppdrag att genomföra genusanalyser på insamlade data
            i de nationella registren. Mot bakgrund av detta bör regeringen
            ge Socialstyrelsen i uppdrag att analysera statistik med ett genusperspektiv.
            Detta bör riksdagen ställa sig bakom och ge regeringen till känna.
          </p>
          <head xml:id="i-Jq5bsxNQUGGQbNx3dKFQPg" type="h1">
            7 Integrering av genusperspektivet i sjukvårdens alla led
          </head>
          <p xml:id="i-UJPHz4AH2PJnhogZJVGVxB">
            För att män och kvinnor ska få lika bemötande, tillgång till
            vård och kvalitet på vård krävs en medvetenhet om de förtryckande
            strukturer som genomsyrar samhället, det vi kallar könsmaktsordningen.
            Vårdpersonal har därför en viktig roll att spela i arbetet för
            en jämställd vård. I underlaget till Jämställdhetsutredningen
            på tema hälsa redogörs för vilket arbete landstingen gjort med
            jämställdhets- och/eller könsperspektiv på utbildningen och det
            framkommer att allt fler landsting erbjuder sådana utbildningar
            vilket är positivt. Mellan åren 2009 och 2013 gjorde Sveriges
            kommuner och landsting, SKL, en satsning för att främja likvärdig
            kvalitet. Avsikten var att utveckla sätt att arbeta och metoder
            inom vård och omsorg. Satsningen föll väl ut men det konstaterades
            också att det för att nå långsiktiga effekter behövs nationell
            samordning och styrning av jämställdhetsarbetet. Också Läkarförbundet
            påpekar att hur genus beaktas eller inte beaktas spelar roll och
            att höja kompetensen på området skapar en förståelse för genus
            inverkan på både rollen som läkare organisatoriskt men också i
            relationen patient–läkare. Staten bör ta rollen som nationell
            samordnare och styra hälso- och sjukvårdens utbildningar i en
            genusanalytisk riktning. Regeringen bör därför tillsätta en utredning
            med uppdraget att se över hur genus behandlas i de nationella
            vårdutbildningarna. Detta bör riksdagen ställa sig bakom och ge
            regeringen till känna.
          </p>
          <head xml:id="i-MT1Q8BA96WLktPYQCiWwLq" type="h1">
            8 Mannen som norm
          </head>
          <p xml:id="i-CmV1osNrwdRoJ9k3b7u8PL">
            I könsmaktsordningen ingår att män är normen för det allmänmänskliga
            och hälso- och sjukvården är inget undantag – också här är män
            utgångspunkten för utformningen av medicinering, metoder, bemötande,
            osv. Professor Kristina Alexanderson vid Institutionen för klinisk
            neurovetenskap på Karolinska institutet citeras i SKL:s rapport
            ”(O)jämställdhet i hälsa och vård – en genusmedicinsk kunskapsöversikt”
            och slår fast att: ”Den medicinska kunskapsbasen om män, mäns
            kroppar och mäns sjukdomar är större än den om kvinnor”. Detta
            kombinerat med information från Socialstyrelsen om att det föreligger
            oskäliga skillnader i fråga om i vilken omfattning kvinnor och
            män får behandling är oroväckande. Exempelvis finns påvisade betydande
            variationer avseende behandling med pacemaker vid hjärtsvikt samt
            implanterbar defibrillator vid hjärtrytmsrubbningar och att behandlingarna
            är tre gånger vanligare hos män än hos kvinnor. I enskilda landsting
            är könsskillnaderna ännu större och tillsammans tecknar detta
            en bild av en icke jämställd vård där hänsyn till kön tas i väldigt
            liten eller ingen utsträckning. Vidare kan kvinnor och män reagera
            på olika sätt på läkemedel. De allra flesta kliniska läkemedelsstudier,
            och även andra studier inklusive basalforskningen, görs på män
            och endast några procent av stamcellerna är av honkön. Som exempel
            kan nämnas forskning inom smärta där 97 procent av de djurexperimentella
            försöken utförs på handjur trots att kvinnor är överrepresenterade
            inom smärtdiagnoser och följaktligen målgruppen. Dessutom saknas
            fortfarande helt köns- och genusanalyser av de kliniska studiernas
            resultat. Könsskillnader bör beaktas i forskning inom hälso- och
            sjukvård eftersom kön kan påverka såväl riskfaktorer som reaktioner
            på medicinering och prognoser.
          </p>
          <p xml:id="i-VP8iU7Af1hM1WgXTY9sbco">
            Läkemedelsförskrivning är ett ytterligare område där det finns
            oskäliga skillnader mellan män och kvinnor. Kvinnor rapporterar
            oftare att de drabbats av biverkningar och är också överrepresenterade
            i den läkemedelsrelaterade dödligheten. Socialstyrelsen menar
            att ”dosering och behandlingsrekommendationer grundas på studier
            på medelålders män” vilket Vänsterpartiet tycker är problematiskt.
            Män ordineras oftare receptbelagd medicin medan kvinnor ofta hänvisas
            till receptfria alternativ. Mot bakgrund av detta bör regeringen
            tillsätta en utredning för att se över hur köns- och genusaspekter
            beaktas i medicinsk forskning. Detta bör riksdagen ställa sig
            bakom och ge regeringen till känna.
          </p>
          <head xml:id="i-7ddzwCQrewN4c1fhSghvHv" type="h1">
            9 Läkemedelsförskrivning till flickor och unga kvinnor
          </head>
          <p xml:id="i-CBRJ4zQKNtbcScVaNB18E1">
            Ungefär var tredje kvinna drabbas någon gång i livet av en ångestsjukdom
            och ångestsjukdomar är mellan två och tre gånger så vanliga hos
            kvinnor som hos män. Andelen flickor som drabbas av psykisk ohälsa
            i tonåren ökar och psykisk ohälsa är också generellt den vanligaste
            sjukskrivningsorsaken bland vuxna i Sverige i dag. Enligt SCB
            låg andelen unga i åldrarna 16–24 år med sömnproblem, oro eller
            ångest under 1980-talet på nivån 7–8 procent. Sedan dess har andelen
            stigit till över 20 procent. Vänsterpartiet har tillsammans med
            regeringen genomfört satsningar för att främja ungas psykiska
            hälsa och genom dessa satsningar kan ungdomsmottagningarna ha
            generösare öppettider samtidigt som tillskottet av medel kan användas
            till att stimulera nya initiativ såsom självinläggningsprojekt
            och inom första linjens psykiatri. Det har varit viktiga och välkomna
            steg att ta i arbetet med att bygga ut välfärden men arbetet måste
            fortsätta.
          </p>
          <p xml:id="i-FT7GQTdoNDq2k84wTLN9xX">
            Statistik visar att kvinnor förskrivs mer antidepressiva läkemedel
            och sömnmedel än män och det kan också fastställas att det skett
            en ökning i åldern 15–29 år där antalet kvinnor som äter antidepressiv
            medicin ökar. Studier visar att unga som får ångestdämpande läkemedel
            löper en upp till tolv gånger större risk att hamna i missbruk
            jämfört med dem som inte fått medicin förskriven.
          </p>
          <p xml:id="i-GZNmXnixZJ6FobrKojDJRA">
            Det är viktigt att professionen får styra vilken medicinering
            och vård som är lämplig men det är också viktigt att utreda om
            det finns någon annan bakgrund till att flickor och unga kvinnor
            oftare hänvisas till medicinering än pojkar och unga män. Mot
            bakgrund av det bör regeringen initiera en utredning av läkemedelsförskrivningen
            till unga med ett genusanalytiskt uppdrag. Detta bör riksdagen
            ställa sig bakom och ge regeringen till känna.
          </p>
          <head xml:id="i-6Xi8cHhYbawaGX1oq67H75" type="h1">
            10 Gynekologisk cancer
          </head>
          <p xml:id="i-QFJzbqW7JY6vwXH211edd7">
            Med samlingsbegreppet gynekologisk cancer avses cancer i de kvinnliga
            könsorganen och inkluderar därför äggstockar, äggledare, livmoder,
            livmoderhals, slida och blygdläppar. Cancerformen livmoderkroppscancer
            är den tredje vanligaste cancerformen för kvinnor. Program för
            screening, s.k. cellprover, har varit en väsentlig del av att
            livmodercancern dock minskar. Cellprovtagning gör att tidiga cellförändringar
            kan upptäckas och behandlas redan innan de utvecklats till cancer
            i livmoderhalsen. Det är också dokumenterat att de kvinnor som
            regelbundet deltar i screeningprogrammet för gynekologisk cellprovtagning
            sänker sin risk för livmoderhalscancer med cirka 90 procent. I
            nuläget är det 4 av Sveriges 21 landsting som erbjuder kvinnor
            cellprovtagning kostnadsfritt. Det är inte rimligt att preventiv
            vård av detta slag är behäftad med kostnader och statistik visar
            också att patientavgifter, oavsett hur ”låga”, har en negativ
            inverkan på deltagandet. Mot bakgrund av detta bör regeringen
            utreda avgifternas koppling till benägenheten att gå och testa
            sig vad gäller gynekologisk screening för gruppen kvinnor upp
            till 60 års ålder. Detta bör riksdagen ställa sig bakom och ge
            regeringen till känna.
          </p>
          <head xml:id="i-NG9nxNnvYKerV9opqzUoMF" type="h1">
            11 Avgiftsbefriad mammografi utan övre åldersgräns
          </head>
          <p xml:id="i-V6S4rVNoLRbrdaEHntSrzo">
            Bröstcancer är den vanligaste cancersjukdomen bland kvinnor i
            västvärlden och ökar dessutom. Totalt ställs omkring drygt 61
            000 cancerdiagnoser varje år i Sverige. Av dessa är över 9 000
            bröstcancerdiagnoser. Till skillnad från många andra cancerformer
            är bröstcancer vanlig redan i 50–60-årsåldern och förekommer även
            hos kvinnor som är yngre än så. Cirka 80 procent av alla som får
            en bröstcancerdiagnos är över 50 år. Samtidigt som bröstcancer
            blir vanligare, ökar chansen att överleva sjukdomen. Att allt
            fler kan botas anses framför allt bero på förbättrad behandling
            och mammografikontrollerna som gör att bröstcancer upptäcks tidigare.
            Ungefär hälften av alla fall av bröstcancer upptäcks vid screening
            med mammografi och tre fjärdedelar av tumörerna upptäcks hos kvinnor
            55 år eller äldre. Två av tre fall i ålderskategorin 40–74 år
            upptäcks tack vare screening. Vänsterpartiet har tillsammans med
            regeringen infört avgiftsfri mammografi i hela landet för kvinnor
            mellan 40 och 74 år. Åldersgränsen är baserad på Socialstyrelsens
            rekommendationer om åldersgränser. Mot bakgrund av att medellivslängden
            ökat och flertalet av de förändringar som hittas bland de äldre
            kvinnorna är just cancer som behöver behandlas kan det finnas
            skäl att se över rekommendationerna. Under år 2014 insjuknade
            över 2 000 kvinnor över 74 års ålder i bröstcancer vilket utgör
            20 procent av de insjuknade kvinnorna det året. Mot bakgrund av
            detta bör regeringen uppdra åt lämplig myndighet att se över rekommendationerna
            kring den övre åldersgränsen beträffande screening för bröstcancer.
            Detta bör riksdagen ställa sig bakom och ge regeringen till känna.
          </p>
          <head xml:id="i-JX3soYmdJyN5QQaJDMrQXE" type="h1">
            12 Förlossningsvården
          </head>
          <p xml:id="i-HgQ4V4wZqGXQXMYL5FJZEn">
            I Sverige föds ungefär 110 000–115 000 barn per år och 80 procent
            av dessa barn kommer till världen genom en vaginal förlossning.
            Förlossningsskador har registrerats sedan början på 1970-talet.
            I Socialstyrelsens rapport Graviditeter, förlossningar och nyfödda
            barn har andelen kvinnor med allvarliga bristningar varit relativt
            konstant över tid men stora regionala skillnader föreligger och
            Sverige har halkat efter i de internationella jämförelserna och
            ligger nu relativt högt i statistiken över förlossningsskador.
            Enligt OECD skadas ungefär 11 procent av kvinnorna i Sverige vid
            en förlossning med instrument – motsvarande siffra i exempelvis
            Polen och Israel är 0,5 respektive 1,3 procent. Dessutom drabbas
            3 500–4 000 kvinnor per år av sfinkterruptur vid sin förlossning,
            vilket innebär att samtliga lager i underlivet brustit. Vidare
            lider så många som 50 procent av de kvinnor som fött barn vaginalt
            av någon typ av problem såsom urininkontinens, framfallsbesvär,
            avföringsläckage och problem med sexlivet.
          </p>
          <p xml:id="i-R8jjZegiXLWD3mBd68Kvam">
            Vänsterpartiet känner till och välkomnar att regeringen har gett
            myndigheten Statens beredning för medicinsk och social utvärdering
            (SBU) i uppdrag att bl.a. tillgängliggöra kunskap om metoder som
            minskar komplikationer och skador i förlossningsvården. SBU redovisade
            att skador hos den födande kvinnan, såsom allvarliga bristningar,
            är underdiagnostiserade i förlossningsvården. Rapporten från SBU
            visar bl.a. att det saknas kunskap generellt om behandling av
            förlossningsskador hos kvinnan. Vidare har Vänsterpartiet tillsammans
            med regeringen genomfört en satsning på förstärkt förlossningsvård
            om 200 miljoner kronor 2015 och därefter 400 miljoner kronor per
            år. Dessa satsningar behöver kompletteras med en utredning om
            förlossningsskador och nationella riktlinjer för skadefri förlossning.
            Regeringen bör tillsätta en sådan utredning. Detta bör riksdagen
            ställa sig bakom och ge regeringen till känna.
          </p>
        </div>
        <div xml:id="i-25wU1QrfRhADeX63mewqEe" type="signatureBlock">
          <list xml:id="i-QNcq46V3kTY7BBa5dWqyLv">
            <item xml:id="i-YVtrhsBowbvY2oNtBd6mEW" type="signature">
              Jonas Sjöstedt (V)
            </item>
            <item xml:id="i-GWSVavQmxs6UzJUUH8EUX5" type="signature">
              Jens Holm (V)
            </item>
            <item xml:id="i-HowJXDnoyDLAXoWHwSDYFu" type="signature">
              Maj Karlsson (V)
            </item>
            <item xml:id="i-D4S8qWkpV5E2M3uSyGVjyv" type="signature">
              Linda Snecker (V)
            </item>
            <item xml:id="i-B1VgeNPk4uZD5kFj3VgC2d" type="signature">
              Mia Sydow Mölleby (V)
            </item>
            <item xml:id="i-3TSVh8rgPDFrJFUbc8ELQG" type="signature">
              Karin Rågsjö (V)
            </item>
          </list>
        </div>
      </div>
    </body>
  </text>
</TEI>
