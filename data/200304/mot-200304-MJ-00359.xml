<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200304/mot_200304_MJ_0359/mot_200304_MJ_0359-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2003/04 mnr: MJ359 pnr: fp546
          </p>
          <p>
            Motion till riksdagen 2003/04:MJ359
          </p>
          <p>
            av Eva Flyborg (fp)
          </p>
          <p>
            Mobiltelefonernas strålning
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om krav på offentliggörande av strålningsvärden
            från tillverkarna för varje mobiltelefonmodell. 2. Riksdagen tillkännager
            för regeringen som sin mening vad i motionen anförs om lagstiftad
            tillsyn av mobiltelefonernas strålningsvärde. 3. Riksdagen tillkännager
            för regeringen som sin mening vad i motionen anförs om snabb forskning
            kring nivåerna av gränsvärdena. 4. Riksdagen tillkännager för
            regeringen som sin mening vad i motionen anförs om varningstext
            på mobiltelefoner. 5. Riksdagen tillkännager för regeringen som
            sin mening vad i motionen anförs om utredning av miljöavgift för
            mobiltelefoner. 6. Riksdagen tillkännager för regeringen som sin
            mening vad i motionen anförs om krav på tillsättande av en oberoende
            kommission.
          </p>
          <p>
            Motivering
          </p>
          <p>
            Larmrapporter om att radiostrålning från mobiltelefoner kan orsaka
            nervskador, cellförändringar och cancer har duggat tätt de senaste
            åren. Resultaten är omtvistade och det finns många forskningsrapporter
            som tyder på att telefonerna är ofarliga. Vi har helt enkelt för
            lite kunskap för att kunna slå fast mobiltelefonernas hälsorisker
            i dag. Lika lite som det är bevisat att telefonerna är farliga,
            kan vi hävda att de är ofarliga. De resultat som presenterats
            hittills ger definitivt anledning till eftertanke. Exponeringen
            skiljer sig stort mellan olika telefonmodeller, men mätningarna
            kontrolleras inte av några myndigheter eller oberoende forskningsinstitut
            och tillverkarna vill inte redovisa sina mätvärden. Det borde
            vara naturligt för mobiltelefontillverkarna att ge konsumenterna
            själva möjlighet att bedöma vilka faktorer man vill väga in när
            man skaffar
          </p>
          <pb facs="riksdagen-motions-pdf/data/200304/mot_200304_MJ_0359/mot_200304_MJ_0359-0002.pdf"/>
          <p>
            2003/04:MJ359
          </p>
          <p>
            mobiltelefon. Att hemlighålla uppgifter som strålningsvärden
            tyder på en förmyndarmentalitet, som inte hör hemma i ett modernt
            samhälle. Vill inte tillverkarna offentliggöra uppgifterna frivilligt,
            måste vi lagstifta i frågan. Det har framkommit indikationer på
            senare tid att tillverkarna skulle vara villiga att lämna ut dessa
            uppgifter, men av detta har det ännu så länge bara blivit prat.
            Såväl nationella som internationella forskarteam har visat att
            det finns en koppling mellan strålning från mobiltelefoner och
            negativa biologiska effekter. Bland annat tyder resultaten på
            att balansen mellan viktiga joner och enzymer i cellerna kan rubbas
            och att elektromagnetiska fält underlättar bildandet av så kallade
            fria radikaler, kraftfulla oxidanter, som kan förstöra cellernas
            funktioner. Undersökningar, som bland annat genomförts i Sverige,
            visar att mobiltelefonanvändare känner av huvudvärk, koncentrationssvårigheter,
            sömnrubbningar och trötthet som de förknippar med användningen
            av mobiltelefoner. Exponeringen misstänks också påverka minnet,
            arvsmassan och ge förändrat blodtryck. Sambandet med tumörer är
            omdebatterat. Ett forskarlag från Australien har rapporterat om
            fördubblad cancerfrekvens hos cancerkänsliga möss som utsatts
            för radiostrålning av samma typ som från mobiltelefoner. Denna
            undersökning har avvisats som irrelevant av mobilteleindustrin.
            Nyligen inkom rapporter från tre holländska departement som fastslår
            att strålning från 3 G-nätet kan orsaka huvudvärk och yrsel. Studien,
            den första i sitt slag i världen, testade effekter av strålning
            från basstationer i de nya mobilnätverken och jämförde dem med
            effekterna från äldre nätverk. En basstation, som normalt täcker
            ett område på flera kvadratkilometer, sänder ut signaler till
            mobiltelefoner med hjälp av ett elektromagnetiskt fält. Då testgruppen
            utsattes för den tredje generationens basstationer uppvisades
            betydande påverkan. De kände av pirrande känslor, fick huvudvärk
            och blev yra, meddelade en taleskvinna för det holländska finansdepartementet.
            Enligt den holländska regeringen krävs ytterligare studier för
            att bekräfta re- sultaten, som dock kommer att tas upp med ansvariga
            inom EU-kommissionen. Studien genomfördes av det holländska forskningsinstitutet
            TNO på uppdrag av finans-, hälso- och kommunikationsdepartementen.
            Vi vet redan i dag att starka mikrovågor är farliga. Det vi inte
            vet ännu, är om långtidseffekter av svag radiostrålning kan påverka
            hälsan. Det som framför allt ger anledning till eftertanke, är
            att dagens mobiltelefonantenner hålls så nära huvudet och att
            en så stor andel av befolkningen är utsatt för exponeringen. Det
            gör att även hälsoeffekter som drabbar en mycket liten del av
            befolkningen skulle kunna få stor betydelse för folkhälsan. Dessutom
            kan effekter som höjd cancerrisk ge genomslag först efter 10—30
            års exponering. Lägg härtill att själva användningen av mobiltelefoner
            har ändrats dramatiskt under de senaste åren. Från korta affärsmeddelanden
            till långa samtal med familj, vänner och konferenssamtal som kan
            vara upp till flera timmar. Dessutom har användarnas snittålder
            sänkts dramatiskt under de
          </p>
          <p>
            senare åren. Det är inte alls ovanligt att tonåringar själva
            förfogar över sin
          </p>
          <pb facs="riksdagen-motions-pdf/data/200304/mot_200304_MJ_0359/mot_200304_MJ_0359-0003.pdf"/>
          <p>
            egen mobiltelefon och använder den till i stort sett alla sina
            privatsamtal. Användandet ökar i såväl omfattning som frekvens
            och går allt längre ner i åldrarna. Detta är de starkaste skälen
            till att man måste aktualisera och ifrågasätta nu gällande gränsvärden
            och omedelbart klargöra om de behöver skärpas. Ett gränsvärde
            är ingenting konstant utan måste revideras i takt med att kunskaperna
            ökar och sammanhangen förändras. En tillsynsmyndighet måste också
            utses för kontroll av strålningsvärdena — SAR-värde (milliwatt
            strålning per gram hjärnvävnad). Debatten om huruvida mobiltelefoners
            strålning är farlig eller ej lär fortsätta. Nya rön och forskningsresultat
            kommer att presenteras. Trenden står emellertid ganska klar —
            det hittas fler och fler samband mellan mobil strålning och negativa
            biologiska, medicinska effekter. I det ljuset tycker jag att det
            är en olycklig signal, som diverse företag ger till Sveriges föräldrar,
            att det är okej och t.o.m. nödvändigt att förse sin 7-åring med
            en mobiltelefon. En mobiltelefon som hålls intill huvudet på ett
            litet barn har samma strålningsdjup som för en vuxen person, men
            då ett barns huvud är mindre kommer strålningen att nå från öra
            till öra. För en tid sedan kom ännu en rapport som visar att just
            barns hjärnor är mer känsliga för strålning än vad man tidigare
            har trott. Olle Johansson, som är docent i neurovetenskap på Karolinska
            sjukhuset i Stockholm, kommenterar barns användande av mobiltelefoner
            enligt följande: ”Som att låta sitt barn dyka från en brygga rakt
            ner i grumligt vatten som kan dölja vilka farligheter som helst.”
            Sverige är ett av världens mest mobiltäta länder. Här exponeras
            människor dagligen för denna strålning vare sig de vill eller
            ej. Den frekventa användningen samt de basstationer som finns
            gör att alla utsätts för denna olägenhet. Miljöbalken föreskriver
            försiktighetsprincipen som regel, när man inte kan bevisa om en
            produkt är ofarlig eller ej. Den hållningen anser jag att man
            borde ha intagit även i detta fall. Särskilt med tanke på att
            det är små barn det gäller. En varningstext, som talar om att
            mobilstrålning kan ge upphov till negativa biologiska konsekvenser
            borde åtfölja varje mobiltelefon. Särskilt viktigt är detta för
            de speciella barnmobilerna. I Storbritannien har man bl.a. gått
            ut med rekommendationer att barn endast skall använda mobiltelefonen
            till det allra nödvändigaste. Där har man också satsat ca 100
            miljoner kronor för att forska om strålning på särskilt utsatta
            grupper, t.ex. barnen. Att utreda strålningens effekter mer noggrant
            måste vara en prioriterad angelägenhet för alla länder, men särskilt
            för Sverige där mobiltätheten är så hög. En oberoende kommission
            bör därför tillsättas för att noga gå igenom det aktuella forskningsläget
            och snarast avge rekommendationer för hur frågan skall hanteras.
            Frågan om en miljöavgift för mobiltelefoner kan med fördel prövas
            av en sådan kommission.
          </p>
          <p>
            Stockholm den 5 oktober 2003
          </p>
          <p>
            Eva Flyborg (fp)
          </p>
          <p>
            2003/04:MJ359
          </p>
          <pb facs="riksdagen-motions-pdf/data/200304/mot_200304_MJ_0359/mot_200304_MJ_0359-0004.pdf"/>
          <p>
            2003/04:MJ359
          </p>
        </div>
      </div>
    </body>
  </text>
</TEI>
