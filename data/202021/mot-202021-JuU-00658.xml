<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-JuU-00658">
  <teiHeader>
    <fileDesc>
      <titleStmt>
        <title>Åtgärdsprogram för kvinnors trygghet i vardagen</title>
        <author corresp="i-HUSmFsL1Y8xYLMbYyPfby2">av Ebba Hermansson m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:658 av Ebba Hermansson m.fl. (SD)</title>
          <idno type="rdwebb">H802658</idno>
          <rs type="number">658</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H802658/text</ref>
          <ref type="dokument_url_html">http://data.riksdagen.se/dokument/H802658</ref>
          <ref type="dokumentstatus_url_xml">http://data.riksdagen.se/dokumentstatus/H802658</ref>
          <ref type="docx">http://data.riksdagen.se/fil/B8C353DB-1EC4-4C42-ACD7-5943D5A38060</ref>
          <ref type="pdf">http://data.riksdagen.se/fil/4061DE96-7120-4BD6-A637-DCE2FB586A37</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HUSmFsL1Y8xYLMbYyPfby2</idno>
            <name>Ebba Hermansson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-63whZFxsr3MAneyb8u5Db3</idno>
            <name>Magnus Persson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4wsP6LwQoWWj732ozhmgSc</idno>
            <name>Ludvig Aspling</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-7p7goD9VC5HZh4VdEN1AFo</idno>
            <name>Sara Gille</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-Uq8cgRMrRNcxY3QYetppCT</idno>
            <name>Linda Lindberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-9fmcZcGuiE51S4XGih65wn</idno>
            <name>Mikael Eskilandersson</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-8fLDFKe7DukdiZtVTQStKM</idno>
            <name>Angelica Lundberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-4up3MKHRwxhpoLfZgub9Fu</idno>
            <name>Roger Hedlund</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-LjpaL4XhPNoSZ44TkA9j3w</idno>
            <name>Katja Nyberg</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-7HvCHEwjbKSjsnRP39c1s9</idno>
            <name>Patrick Reslow</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-NWdHR7KQK3CJdyTY7AgHxR" type="signed"/>
        <correspContext corresp="i-NWdHR7KQK3CJdyTY7AgHxR">
          <note type="signatory" corresp="i-HUSmFsL1Y8xYLMbYyPfby2"/>
          <note type="signatory" corresp="i-63whZFxsr3MAneyb8u5Db3"/>
          <note type="signatory" corresp="i-4wsP6LwQoWWj732ozhmgSc"/>
          <note type="signatory" corresp="i-7p7goD9VC5HZh4VdEN1AFo"/>
          <note type="signatory" corresp="i-Uq8cgRMrRNcxY3QYetppCT"/>
          <note type="signatory" corresp="i-9fmcZcGuiE51S4XGih65wn"/>
          <note type="signatory" corresp="i-8fLDFKe7DukdiZtVTQStKM"/>
          <note type="signatory" corresp="i-4up3MKHRwxhpoLfZgub9Fu"/>
          <note type="signatory" corresp="i-LjpaL4XhPNoSZ44TkA9j3w"/>
          <note type="signatory" corresp="i-7HvCHEwjbKSjsnRP39c1s9"/>
        </correspContext>
        <correspAction xml:id="i-NgFFh9pQ7oFK7wMu85u4iu" type="submitted">
          <date when="2020-09-30"/>
          <time when="18:02:17"/>
        </correspAction>
        <correspAction xml:id="i-8TP8qqjXt7c3yZcoTdLsbP" type="reviewed">
          <date when="2020-09-30"/>
          <time when="19:02:16"/>
        </correspAction>
        <correspAction xml:id="i-R3w88g6JkpEKKHeGbzfhig" type="referred">
          <date when="2020-10-14"/>
        </correspAction>
        <correspAction xml:id="i-Md8oHTY2JAwcyNDDjkSigY" type="assigned">
          <date when="2022-03-24"/>
          <time when="18:03:06"/>
        </correspAction>
        <correspContext corresp="i-Md8oHTY2JAwcyNDDjkSigY">
          <ref type="assignedTo">Justitieutskottet</ref>
        </correspContext>
        <correspAction xml:id="i-T59tzdrM1FrGXNYCuqt4zv" type="behandlas_i"/>
        <correspContext corresp="i-T59tzdrM1FrGXNYCuqt4zv">
          <ref type="uppgift">2020/21:CU9</ref>
          <ref type="ref_dok_id">H801CU9</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">CU9</ref>
          <ref type="ref_dok_titel">Bostadspolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XuJJB6gYc9YyxXmCLEuDWh" type="behandlas_i"/>
        <correspContext corresp="i-XuJJB6gYc9YyxXmCLEuDWh">
          <ref type="uppgift">2020/21:UbU12</ref>
          <ref type="ref_dok_id">H801UbU12</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">UbU12</ref>
          <ref type="ref_dok_titel">Grundläggande om utbildning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-46DWp5so5bL2iJMWFsuqBC" type="behandlas_i"/>
        <correspContext corresp="i-46DWp5so5bL2iJMWFsuqBC">
          <ref type="uppgift">2020/21:JuU25</ref>
          <ref type="ref_dok_id">H801JuU25</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU25</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-XEzs6vrW5oaQV55JWkRfRm" type="behandlas_i"/>
        <correspContext corresp="i-XEzs6vrW5oaQV55JWkRfRm">
          <ref type="uppgift">2020/21:JuU24</ref>
          <ref type="ref_dok_id">H801JuU24</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU24</ref>
          <ref type="ref_dok_titel">Straffrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-27D98kHrd26hoWS4ALJPjJ" type="behandlas_i"/>
        <correspContext corresp="i-27D98kHrd26hoWS4ALJPjJ">
          <ref type="uppgift">2020/21:JuU23</ref>
          <ref type="ref_dok_id">H801JuU23</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">JuU23</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-KjVoWzrKxJkqyXFxTwak1Q" type="behandlas_i"/>
        <correspContext corresp="i-KjVoWzrKxJkqyXFxTwak1Q">
          <ref type="uppgift">2020/21:AU11</ref>
          <ref type="ref_dok_id">H801AU11</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">AU11</ref>
          <ref type="ref_dok_titel">En god arbetsmiljö för framtiden - regeringens arbetsmiljöstrategi 2021-2025 m.m.</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2020/21:658 av Ebba Hermansson m.fl. (SD)
          Åtgärdsprogram för kvinnors trygghet i vardagen
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-E1wXLHaAuycmN38ee3Lox6">
            Förslag till riksdagsbeslut
          </head>
          <list style="ol">
            <item xml:id="i-DDbA8msJVMpryXvSHKWvmg">
              Riksdagen ställer sig bakom det som anförs i motionen om fler
              civilanställda inom polisen och tillkännager detta för regeringen.
            </item>
            <item xml:id="i-H1Qiftfbwu4Nnqx24ZmqMb">
              Riksdagen ställer sig bakom det som anförs i motionen om att
              utbilda fler poliser och tillkännager detta för regeringen.
            </item>
            <item xml:id="i-7JCjSoFST18AhNoMEjbyRz">
              Riksdagen ställer sig bakom det som anförs i motionen om trygghetsskapande
              kamerabevakning och tillkännager detta för regeringen.
            </item>
            <item xml:id="i-5u4Hm69bNS2CXEPVU55EVr">
              Riksdagen ställer sig bakom det som anförs i motionen om en nationell
              handlingsplan för kommuner för att identifiera otrygga områden
              och tillkännager detta för regeringen.
            </item>
            <item xml:id="i-WtVuDTmyxRG2dB3K9WGhHi">
              Riksdagen ställer sig bakom det som anförs i motionen om effektiv
              och trygghetsskapande belysning och tillkännager detta för regeringen.
            </item>
            <item xml:id="i-TpYh14ReiMEBTRg5yHFCpP">
              Riksdagen ställer sig bakom det som anförs i motionen om en fortsatt
              årlig uppföljning av arbetsgivare som bedriver SAM och tillkännager
              detta för regeringen.
            </item>
            <item xml:id="i-7vJydYEmas9jHPL8zYiaGq">
              Riksdagen ställer sig bakom det som anförs i motionen om arbetsgivarens
              ansvar att bedriva ett fullgott arbetsmiljöarbete och tillkännager
              detta för regeringen.
            </item>
            <item xml:id="i-HHTXHUgazFRM3wfxYLs7Fg">
              Riksdagen ställer sig bakom det som anförs i motionen om att
              höja minimibeloppet för det vite som arbetsgivare kan dömas att
              betala vid brott mot arbetsmiljölagen och tillkännager detta för
              regeringen.
            </item>
            <item xml:id="i-PnNpogvWMhVtQwPGQS1XLC">
              Riksdagen ställer sig bakom det som anförs i motionen om skydd
              mot våld av sexuell karaktär för yrkesutövare i allmänhet och
              tillkännager detta för regeringen.
            </item>
            <item xml:id="i-5DTEVGNo33ZfYXutqEAEfJ">
              Riksdagen ställer sig bakom det som anförs i motionen om en ny
              försvårande omständighet vid brott av sexuell karaktär där offret
              drabbats inom ramen för sin yrkesutövning, och detta tillkännager
              riksdagen för regeringen.
            </item>
            <item xml:id="i-3HTPEn7T2n2YEeatHFxPRj">
              Riksdagen ställer sig bakom det som anförs i motionen om att
              slopa ordningen där påföljd och straff sänks om gärningsmannen
              sägs upp till följd av brottslighet, och detta tillkännager riksdagen
              för regeringen.
            </item>
            <item xml:id="i-Fo1CRCpNwqUfF32ZgBCMo6">
              Riksdagen ställer sig bakom det som anförs i motionen om särskild
              undervisning för elever som begått brott, och detta tillkännager
              riksdagen för regeringen.
            </item>
          </list>
        </div>
        <div type="motContent">
          <head xml:id="i-U3oiE8FMQh561gjdMZm284" type="h1">
            Motivering
          </head>
          <p xml:id="i-D8hjoLnt1Vth5ZZoZN2QXD">
            Den utbredda otryggheten i samhället har varit påtaglig under
            lång tid, och det finns i nuläget inga indikationer på att det
            i närtid kommer att förändras till det bättre. Även om all otrygghet
            är att betrakta som oacceptabel finns en betydande skillnad mellan
            könen. Otryggheten är särskilt utbredd bland kvinnor, vilka är
            kraftigt överrepresen­terade bland dem som känner sig otrygga.
            Som exempel kan här nämnas Brottsföre­byggande rådets (Brå) nationella
            trygghetsundersökning från år 2019 som bland annat visar att nästan
            varannan kvinna i åldersgruppen 20–24 år ofta har valt att gå
            en annan väg än den önskade, på grund av otrygghet. Hela 49 procent
            av kvinnorna i samma åldersgrupp uppger i undersökningen att de
            är rädda för att utsättas för ett sexualbrott.
            <ref target="i-PmEYpXtxFAxu8u6fAdNshA">
              [1]
            </ref>
          </p>
          <p xml:id="i-EbjCDrsP1usEX6EcR74a5n">
            Som svar på otryggheten känner många kvinnor sig nödgade att
            ändra sina egna vanor och beteendemönster. Det kan handla om att
            undvika att gå till fots och i stället cykla, åka kommunalt eller
            bli hämtade i bil, alternativt helt undvika att vara ute ensamma
            och istället vara i sällskap med en eller flera personer som de
            känner. Dessa begränsningar i tillvaron utgör ett oacceptabelt
            hinder för ett jämställt samhälle. Att kvinnor därtill ser det
            som deras eget ansvar att slippa bli angripna vittnar om hur pass
            allvarligt problemet är och om behovet av kraftfulla åtgärder.
          </p>
          <head xml:id="i-NQdUpbM4FQZDdpwasMVr8X" type="h1">
            Trygghet i det offentliga rummet
          </head>
          <head xml:id="i-GYKLva19arihs4DvEBg9LF" type="h2">
            Fler patrullerande poliser
          </head>
          <p xml:id="i-AcHJjzqxauVnSgUi9kj5eL">
            Poliserna ska vara betydligt mer närvarande och synliga ute i
            samhället än vad de är idag. Såväl potentiella gärningsmän som
            vanliga medborgare ska känna att polisen alltid är nära till hands.
            Det kommer att leda till både minskad brottslighet och ökad trygghet.
            Problemet idag är att polisens resurser inte räcker till att sköta
            både administrativa och utredande tjänster samtidigt som man ska
            tillgodose behovet av förebyggande arbete i yttre tjänst. För
            att lösa polisens resursmässiga problem och öka den polisiära
            närvaron i det offentliga rummet bör anslagen till polisen ökas,
            dels i syfte att anställa fler civilan­ställda till kontorstjänster
            så att fler utbildade poliser kan komma ut i fält, dels för att
            kunna utbilda fler poliser.
          </p>
          <head xml:id="i-CnoQvffEx82AAyoVhFAmoF" type="h2">
            Trygghetsskapande kameror på strategiska platser
          </head>
          <p xml:id="i-4fBtpdJHgPe7EztCYS9ryt">
            Det finns många fördelar med kameraövervakning. Det kan öka den
            faktiska tryggheten genom att förebygga att brott begås genom
            att verka avskräckande på gärningsmän. Det kan även användas för
            att slå larm till polis och väktare som i sin tur kan avbryta
            pågående brott. Det kan också identifiera gärningsmän när brott
            väl har begåtts.
          </p>
          <p xml:id="i-3ni4CKteC9996hmeBJyfFx">
            Från integritetssynpunkt är det viktigt att poängtera att inspelat
            material från kameraövervakning alltid destrueras efter en tid
            om det inte har kommit till polisens användning för att lösa brott.
            Kameraövervakningen kan därför inte påstås dokumentera och användas
            mot vanliga skötsamma medborgare.
          </p>
          <p xml:id="i-Fj9QJRQ32Pg3tKBn33Zdjb">
            För det första bör butiker och företag tillåtas att kameraövervaka
            inte bara insidan av sina butiker utan också gatuentréer, detta
            endast efter anmälan till länsstyrelsen. På så sätt kommer trottoarer
            i stadskärnor att få ett naturligt övervakningsperspektiv som
            brottsbekämpande myndigheter kan använda för att identifiera gärningsmän
            och deras flyktvägar och lösa brott. För det andra bör kommuner
            uppmuntras att övervaka sådana platser som kvinnor upplever som
            otrygga och undviker, exempelvis gångtunnlar i stadsmiljö, ingångar
            till stadsparker och joggingstråk.
          </p>
          <p xml:id="i-DADVm1KwDSsxLaSF7S1mfn">
            Vår förhoppning är att det på sikt kommer att minska antalet
            sexualbrottslingar som exempelvis överfaller kvinnor på allmänna
            platser, samtidigt som det bidrar till en ökad upplevd trygghet
            och ett offentligt rum där alla kan röra sig fritt på lika villkor
            – oavsett kön. Begås ett sådant brott ska polisen snabbt kunna
            identifiera gärningsmannen och vara denne på spåret innan brottet
            hinner upprepas.
          </p>
          <head xml:id="i-zPYqKihGhcXL42QvtyaCt" type="h2">
            Nationell handlingsplan och belysningsprojekt för ökad trygghet
            utomhus
          </head>
          <p xml:id="i-CfBGh8MnMEAvGBCV1mfTRv">
            Kvinnor kan uppleva en extra otrygghet på vissa typer av platser
            – såsom gångtunnlar och stadsparker – särskilt efter mörkrets
            inbrott. På somrarna är det lyckligtvis ljust länge, men under
            stora delar av året är Sverige mycket mörkt och under perioder
            är det dagsljus bara några timmar per dag. Därför kan ny och effektivare
            belysning göra stor skillnad för hur kvinnor och andra utsatta
            grupper uppfattar det offentliga rummet.
          </p>
          <p xml:id="i-5hsY7GgTY6X62Ni5ZKUXQ2">
            Vem som helst kan föreställa sig att en starkt upplyst gångtunnel
            vars insida kan ses av en förbigående upplevs som mycket tryggare
            än en mörk gångtunnel som någon kan gömma sig i. Detta har även
            belägg i forskningen. Med utgångspunkt i flera krimino­logiska
            studier i USA och Storbritannien går det att fastslå att ökad
            belysning ökar den upplevda tryggheten för medborgare i allmänhet
            och för kvinnor i synnerhet.
            <ref target="i-GdH1xFsZQ8tKh2g2bW6tMM">
              [2]
            </ref>
          </p>
          <p xml:id="i-3yBQx9zMmftm6eKQVsaPrj">
            En nationell handlingsplan bör därför tas fram. Den ska fungera
            som en handbok för landets kommuner i att identifiera otrygga
            områden i alla landets tätorter och tillgodose dessas behov av
            effektiv och trygghetsgivande belysning. Målet med handlingsplanen
            är att kvinnor i hela Sverige ska kunna känna sig trygga efter
            mörkrets inbrott på många fler platser än i dag. Detta bör vara
            nog för att motivera åtgärden. En möjlig positiv bieffekt kan
            även vara att den ökade belysningen leder till att fler människor
            vistas utomhus. Detta kan i sin tur leda till en ökad social kontroll
            och i slutändan också en ökad faktisk trygghet genom minskad brottslighet.
          </p>
          <head xml:id="i-F2etPHB46aedHZdbNhH26v" type="h1">
            Trygghet på arbetsplatsen
          </head>
          <p xml:id="i-JFuVA9EHu3L9zaENaU3ARd">
            Precis som alla människor ska ha rätt till ett tryggt liv i hemmet
            och i det offentliga rummet måste också tryggheten garanteras
            i arbetslivet. Kvinnovåld som sker på arbetsplatser kan ibland
            inte ensamt skyllas på enskilda gärningsmän eller på attityder
            i samhället. En del så kallat strukturellt kvinnovåld beror på
            en felaktig organisations­struktur som ökar riskerna för att våld
            och hot ska inträffa. Inte minst vittnade metoo-rörelsen om att
            många arbetsplatser präglas av tystnadskultur där övergrepp och
            trakasserier mörkas. Det kan också röra sig om osäker kontanthantering,
            att en social­sekreterares besöksrum inte är inom höravstånd för
            övriga medarbetare, underbeman­ning på en vårdinrättning med farliga
            patienter eller ensamarbete på kvällar.
          </p>
          <p xml:id="i-SLkWL3QfrJ94sy1N7fZtFo">
            Det är oacceptabelt att man inte kan känna sig trygg och säker
            på sin arbetsplats. Mer måste därför göras för att säkerställa
            att samtliga arbetsplatser bedriver ett aktivt arbetsmiljöarbete.
          </p>
          <p xml:id="i-UKWUcp2jsK4hrzAekZ9fmL">
            När våldstillbud inträffar till följd av dysfunktionella strukturer
            är det viktigt att inte bara gärningsmännen utan också strukturerna
            bemöts på rätt sätt. För det första bör tillbuden rapporteras.
            För det andra bör tillbuden diskuteras och utvärderas. Slutligen
            bör man utifrån utvärderingen utforma en förebyggande åtgärd som
            implementeras i organisationsstrukturen för att förhindra att
            tillbudet inträffar igen. Detta bör på alla arbetsplatser ske
            inom ramen för SAM – systematiskt arbetsmiljöarbete. Antalet arbetsgivare
            som bedriver SAM ska fortsatt följas upp årligen.
          </p>
          <p xml:id="i-YTLSB4HcY7xuGJ78ewvszD">
            Även ett höjt minimibelopp för det vite som arbetsgivare kan
            dömas att betala vid brott mot arbetsmiljölagen förordas.
          </p>
          <head xml:id="i-PzGa9hDBUMe5WhSWGNrFL6" type="h2">
            Brott av sexuell karaktär mot yrkesutövare som ny försvårande
            omständighet
          </head>
          <p xml:id="i-NcTsEg91DWRKXEg8EEq7eL">
            Att utsättas för sexuella trakasserier eller andra brott på en
            arbetsplats kan orsaka stort lidande för den utsatta. Å ena sidan
            blir arbetsplatsen förknippad med något mycket obehagligt ont,
            å andra sidan måste man gå dit varje dag för att upprätthålla
            en dräglig försörjning. Det kan också uppstå situationer där lojalitet
            till arbetsgivaren får den utsatta att känna en press att tåla
            snarare än att anmäla och säga ifrån när brottsligheten begås
            av en chef eller överordnad, kollegor eller kunder.
          </p>
          <p xml:id="i-S7ZSwFkM5bULUMKWVaE1Fb">
            Samhället måste tydligare markera att alla former av sexuella
            trakasserier på arbetsplatser är helt oacceptabla. Precis som
            exempelvis bestämmelserna om hot och våld mot tjänstemän syftar
            till att skydda myndighetsutövare ska yrkesutövare i allmänhet
            skyddas särskilt mot våld av sexuell karaktär.
          </p>
          <p xml:id="i-5z9c5Za68ogwNKPz1U24be">
            Därför bör en ny försvårande omständighet läggas till i listan
            över omständigheter som ger strängare straff i 29 kap. brottsbalken.
            Det ska ses som försvårande om en gärningsman har begått brott
            av sexuell karaktär, såsom sexuellt ofredande, om offret har drabbats
            inom ramen för sin yrkesutövning. Visserligen kan det redan i
            dag ses som försvårande om någon missbrukar sin tjänsteutövning
            och begår brott. Dagens reglering har dock sin utgångspunkt i
            gärningsmannens befattning och inte offrets. Skyddet bör stärkas
            så att även sexualbrott begått av en utomstående mot någon i tjänsten
            ses som försvårande, exempelvis av en restaurangkund mot en servitris.
          </p>
          <p xml:id="i-Rn4qemjAWaJqXLpjY8Z7Hu">
            För att även markera skarpare mot dem som begår brotten i egenskap
            av chef eller kollega till den drabbade bör dagens ordning där
            påföljd och straff sänks om gärnings­mannen sägs upp till följd
            av brottsligheten slopas. Den som begår ett sexualbrott på arbetsplatsen
            ska i första hand dömas för brottet. Huruvida personen är lämplig
            eller inte för fortsatt arbete ska avgöras av arbetsgivaren, och
            dennes omdöme ska inte påverka straffet.
          </p>
          <head xml:id="i-9uy9JMBHf4eF3WgWJ8caCy" type="h2">
            Trygghet i skolan
          </head>
          <p xml:id="i-R8PApxhrqJiAE7qSi5EDEJ">
            Skolan är elevernas arbetsplats, och det är därför viktigt att
            de kan känna sig trygga i skolans lokaler, där de spenderar flera
            timmar varje veckodag. I de fall elever utsätts för allvarliga
            trakasserier eller övergrepp i skolan bör det vara regel att den
            som har begått gärningen tas bort från undervisningen. Skolor
            behöver tydligt markera mot alla former av sexuella trakasserier
            och uppvisa nolltolerans. Skolor som inte upprätthåller en noll­tolerans
            bör kunna utkrävas ett tydligt ansvar. Precis som arbetsgivare
            har som uppgift att garantera sina anställda en trygg arbetsplats,
            har skolor samma uppgift gentemot sina elever. Brister man i detta
            bör det få kännbara konsekvenser.
          </p>
          <head xml:id="i-Nzjyb1SznM7NCgioTumH9D" type="h2">
            Särskild undervisning för elever som har begått brott
          </head>
          <p xml:id="i-Pa8nm2aS1nX2zCumzYusck">
            Elever som har begått brott som exempelvis hot, våld eller sexualbrott,
            och som är föremål för förundersökning och utreds för brott, bör
            avskiljas från skolan och få särskild undervisning på annan plats.
            Även om en gärningsman döms till en annan påföljd än sluten ungdomsvård
            eller lagen om vård av unga (LVU) ska vederbörande avskiljas från
            skolan och få undervisning på annan plats. Om det senare visar
            sig att den som har blivit föremål för åtgärder är oskyldig, ska
            denne självklart återvända till sin klass. Det omgivande samhället
            ska alltid främst se till brottsoffrets behov och den som har
            varit utsatt för brott ska inte riskera att möta gärningsmannen
            under skoltid.
          </p>
          <p xml:id="i-Tx74uUwa8TYbbVpGvS4vVf">
            Särskild undervisning kan enligt skollagen (2010:800) vara till
            för de elever som inte kan delta i det vanliga skolarbetet under
            en längre tid. Det krävs, enligt skollagen, samtycke från vårdnadshavaren,
            vilket inte ska behövas i fall av begånget brott eller brottsutredning
            om ett begånget brott. Det finns inte någon motsvarande reglering
            för undervisning som anordnas i hemmet av andra anledningar än
            sjukdom eller liknande, och detta ska därför skrivas in i skollagen.
          </p>
          <p xml:id="i-XqZAwHLCobzLfuve4gm9Xj">
            I 14 § ”Avstängning i vissa obligatoriska skolformer” och 15
            § ”Avstängningstid i vissa obligatoriska skolformer” 5 kap. skollagen
            ska texten justeras i enlighet med följande: ”En elev som utreds
            för brott av så allvarlig art att det inte är lämpligt att vederbörande
            är kvar på skolan ska stängas av. Avstängning innebär att eleven
            ska få särskild undervisning, men på annan plats. Reglerna i skollagen
            om avstängningstid ska tas bort. Det är polis, socialtjänst och
            andra berörda instanser som avgör när gärnings­mannen kan återgå
            till skolan.”
          </p>
        </div>
        <div type="motSignatures">
          <list>
            <item xml:id="i-YWpcZi5xFjFXixwEfaVAE4">
              Ebba Hermansson (SD)
            </item>
            <item xml:id="i-PtJRi4sybTjvjStQCDgCb3">
              Magnus Persson (SD)
            </item>
            <item xml:id="i-P8Zs6xF9ihMZWtM8RMVn9Q">
              Ludvig Aspling (SD)
            </item>
            <item xml:id="i-ERcxJrU1Qod9weTnDYNDHP">
              Sara Gille (SD)
            </item>
            <item xml:id="i-E9pXmyz8r7fXnv8Gg3rJU4">
              Linda Lindberg (SD)
            </item>
            <item xml:id="i-CEm7HXtojKUN6qQp7BGzHp">
              Mikael Eskilandersson (SD)
            </item>
            <item xml:id="i-8bDbZFu66yPNw6JsRBdchz">
              Angelica Lundberg (SD)
            </item>
            <item xml:id="i-8i7aJuwJke88v1d6oQVjwT">
              Roger Hedlund (SD)
            </item>
            <item xml:id="i-3Zs65jHqo5mn9hyXEwUEq8">
              Katja Nyberg (SD)
            </item>
            <item xml:id="i-AZKdX6eq1KZfrYzzf1jGQm">
              Patrick Reslow (SD)
            </item>
          </list>
        </div>
        <div type="motNotes">
          <noteGrp>
            <note xml:id="i-PmEYpXtxFAxu8u6fAdNshA">
              [1] https://www.bra.se/download/18.62c6cfa2166eca5d70ec536d/1586336285308/2019_11_Nationella_trygghetsundersokningen_2019.pdf.
            </note>
            <note xml:id="i-GdH1xFsZQ8tKh2g2bW6tMM">
              [2] Lab, Steven P. (2007), Crime Prevention, sixth edition.
            </note>
          </noteGrp>
        </div>
      </div>
    </body>
  </text>
</TEI>
