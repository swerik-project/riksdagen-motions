<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1928--ak--00310">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1928/mot_1928__ak__310/mot_1928__ak__310-001.pdf"/>
      <fw xml:id="i-UPF5RmofnA6XLW9wVV7sRG">
        Motioner i Andra kammaren, Nr 310. 1
      </fw>
      <div xml:id="i-VBCVXkGNteCig7Nc6gEhVJ" type="motHeader">
        <div xml:id="i-Yc5uYp5sWJeGSz2z1WWbwX" type="motTitle"/>
        <div xml:id="i-8BUfuXKsQv7FUf2N68xsEh" type="motSubmissionInfo"/>
      </div>
      <div xml:id="i-SA9r6L33ACy3EX6C6mtDYs" type="motBody">
        <div xml:id="i-52xfjSNgxVYvHV7v6EnngR">
          <p xml:id="i-LkHFbVTjxhgXiaSZZJXanR">
            Nr 310.
          </p>
          <p xml:id="i-D7droX4zMB2AREnJSZzAQb">
            Av herr Andersson i Grimbo, angående avlösning av vissa till
            Gö- teborgs stad utgående skogsräntor.
          </p>
          <p xml:id="i-UQm54v3ryuMJUet8ZJmSec">
            En den 6 mars 1830 av Kungl. Maj:t fastställd överenskommelse
            mellan Göteborgs stad å ena sidan samt hemmansägarna i Landvetter,
            Härryda och en del av Partille socknar i Göteborgs och Bohus län
            å andra sidan, innehål- ler, att staden till häradsborna överlåter
            sin rätt till den inom nämnda sock- nar belägna andelen av Sävedals
            härads allmänning, mot att häradsborna ut- fästa sig att årligen
            till stadsborna inbetala 400 R:dr B:co, beräknade efter viss markegångssättning,
            varjämte staden förbehåller sig all rätt till å all- männingen
            växande ekar, medan häradsborna tillerkännes andel i de på all-
            männingen befintliga uppodlingarna och torplägenheterna. Överenskommelsen
            betecknades av parterna uttryckligen som skatteköp. Sedan har
            allmännin- gen genom olika lantmäteriförrättningar delats de olika
            socknarna emellan och därefter har inom var och en av de olika
            socknarna fördelning av den varje socken sålunda tillskiftade
            delen skett i respektive socken befintliga hemman emellan, vilka
            senare numera proportionellt gälda ovannämnda av- gift, vilken
            benämnes skogsränta, till Göteborgs stad. Berörda överenskom-
            melse har träffats under förutsättningar, som måste anses strida
            icke blott mot modern rättsuppfattning utan även mot vid tiden
            för överenskommelsens träffande gällande rättsuppfattning. Den
            situation, vid vilken häradsborna vid överenskommelsens träffande
            befunno sig, tvang dem emellertid att godtaga den omförmälda överenskommelsen.
            Genom av kronan under 1600-talet mer eller mindre obehörigen vidtagna
            åtgärder hava häradsborna försatts i nämnda si- tuation. | Stadens
            rätt till berörda skogsmark grundas på 2 8 i Gustaf II Adolfs
            privilegier för Göteborgs stad av den 4 juni 1621, där det heter,
            att till sta- den skänktes bl. a. »Säfvedals Härad och Fögderi,
            med alle dess land och tillhörige pertinenter — — — — såvida ovannämnde
            Härad Oss tillhörer, men härmed hvarjom och enom privato sitt
            rättmätiga Dominium och rättighet 1 allo måtto förbehållet» varjämte
            kronan till staden överlät sin regalrätt till vissa fisken och
            sakören. Genom drottning Kristinas resolution av den 20 december
            1650 stadfästes detta stadens privilegium i följande ordalag:
            »En- kannerligen förunne och tillegne Vi staden Götheborg härmed
            nådigst Härad
          </p>
          <p xml:id="i-4nhDAExo9EJQUtPbhkMr9X">
            Bihang till riksdagens protokoll 1928. 4 saml. 65 häft. (Nr 310—311.)
            1
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-002.pdf"/>
          <fw xml:id="i-AUH6yM6fdvJMcw6xVy1MuD">
            2 Motioner i Andra kammaren, Nr 310.
          </fw>
          <p xml:id="i-HwRRFkMmo31AYNxHWhzEEA">
            Säfvedahl aldeles efter privilegiernas andra punkts lydelse och
            innehåll, med rätt Frälses vilkor, fri- och rättighet.» Av 1621
            års kronoräkenskaper för Askims och Säfvedals härad inhämtas följande:
            »Efter H. K. Maj:ts utgifne Bref och Götheborgs underskrifne Pri-
            vilegier — — — — — är lagt under bem :te Götheborg 4 socknar (Partilleds,
            Örgryte, Landvetters och Harlida eller Härryda) — — — — — 1 Säfvedahls
            Häradet både visse och ovisse partzeler (= persedlar), nämligen
            — — — — ——», varefter dessa räntepersedlar uppräknas. Privilegiernas
            allmänna innebörd ansågs sålunda vid denna tid vara att kronan
            till staden donerat sina räntor från bemälda härad. I detta avseende
            bör framhållas, att vid denna tidpunkt någon ränta från allmänningarna
            som sådana ej utgick utan endast från på dessa anlagda intagor
            (jfr Bref !/, 1312 från biskopen i Skara m. fl. [Dipl. Sv. III
            s. 1] M. E. L. L. Tingmala B. cap. V.; Kungl. Bref ”/; 1540 [Gustaf
            I:s registr. XIII:s 521). Tydligt är dock att privilegierna måste
            så tolkas, att kronan till staden överlåtit övriga regalrättigheter
            beträffande nämnda härad. Den enda regal- rätt, som härvidlag
            kan komma i betraktande, torde vara skogsregalet till bärande
            träd, grundlagt genom Gustav I:s brev av den "/, 1537 (Gustaf
            I:s registr. XI s. 292 f.). Det enda praktiskt taget värdefulla
            skogsregalet å hbemälda skogsmark, nämligen rätten till ekskog,
            har staden emellertid i ovan- nämnda överenskommelse förbehållit
            sig, varför den häradsborna enligt sagda överenskommelse åliggande
            skyldigheten att gälda en årlig ränta till staden icke kan anses
            utgöra ekvivalent för en dylik regalrätt. Av den år 1830 ingångna
            överenskommelsen synes för övrigt framgå, att parterna ansett,
            att densamma huvudsakligen skulle innefatta en överlåtelse av
            äganderätten till allmänningsskogen. Det återstår alltså att undersöka,
            om staden genom berörda privilegier fått sig överlåten äganderätten
            till nämn- da allmänning, ty om så icke är fallet, torde det få
            anses uppenbart obilligt, att häradsborna skola fortfarande till
            staden betala någon ränta för allmän- ningen, enär ju staden vid
            sådant förhållande genom överenskommelsen av år 1830 avstått till
            häradsborna något, som staden icke själv ägt. Förutsättnin- gen
            för att staden genom privilegierna skall kunna anses hava erhållit
            ägande- rätten till berörda skogsmark är, att kronan vid tidpunkten
            för privilegiernas utfärdande varit ägare av allmänningen. I detta
            avseende synes följande böra framhållas. De första underrättelserna
            om förefintligheten av häradsallmänningar i Västergötland torde
            inhämtas ur yngre Västgötalagen Fornamis B XLLV och Kirlagen B
            VII samt Lydekini anteckningar till samma lag N:ris 58, 113 och
            144. Av anförda lagrum framgår med full tydlighet, att häraderna
            — eller åtminstone häradsborna — ansågos som ägare till detta
            slags allmännin- gar. Tänkbart och troligt är att nämnda område
            på denna tid var obebyggt och ouppodlat, men torde det i så fall
            hava ansetts som res nullius, d. v. s. som föremål för vars och
            ens ockupation. Det första spåret av, att konungen ansett sig
            äga en viss rätt till allmän- ningarna i Västergötland torde återfinnas
            i ett brev den ?2/s 1286 av Magnus
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-003.pdf"/>
          <fw xml:id="i-WiDyuS4GFthVTRYSLfh9Hb">
            Motioner i Andra kammaren, Nr 310. 3
          </fw>
          <p xml:id="i-QAqe3T6qGAZNEDLprGmSAJ">
            Ladulås (Dipl. Sv. IT s. 13), däri han tillåter »at visingxöös
            inbyggare skulo haffna fullan rätt i allmenningsskogarna i vestergylland».
            Frånsett den om-- ständigheten att av ordalagen ingen slutsats
            kan dragas angående den be- fogenhet konungen ansett sig hava
            att utfärda en dylik bestämmelse, torde brevet avse endast en
            landsallmänning och ej häradsallmänningar (se härtill: Styffe:
            Skandinavien under unionstiden s. 235 noten). Denna slutsats före-
            faller desto sannolikare, om man betänker, att de enda landskap,
            där konungen under landskapslagarnas tid ostridigt tillerkändes
            en viss rätt till häradsall- männingarna, torde hava varit Östergötland
            och Småland (Tiohärad), vars lagar stodo på en betydligt modernare
            samt för Konungen och stormännen fördelaktigare ståndpunkt än
            yngre västgötalagen. Men icke ens enligt dessa lagar tillerkändes
            konungen äganderätt till hela häradsallmänningarna utan en- dast
            till en tredjedel av dem. Såväl Magnus Erikssons landslag i Byggninga
            B cap. XXIV som Kristof- fers landslag i Byggninga B cap. XXIX
            och XXXI utgå också från att hära- derna äro ägare till häradsallmänningarna,
            vilket styrker den uppfattningen att konungen icke hade någon
            äganderätt till häradsallmänningarna alls. Dock innehålla dessa
            lagar i Tingmala B. cap. V resp. cap. IV ett stadgande, som 1
            detta avseende är av stort intresse. Där stadgas nämligen, att
            konungen äger uppbära en tredjedel av avgälder och räntor från
            häradsallmänningar. Av en räfststingsdom av den ”/, 1414 (Styffe
            a. a. del II c. LXX) framgår, att detta stadgande ej får så tolkas,
            att kronan därigenom erhöll någon slags äganderätt till häradsallmänningarna
            utan endast en rätt till en tredjedel av från häradsallmänningarna
            utgående avgälder. Först under Gustav I:s tid blir kronan i stånd
            att mera konsekvent genom- driva sina anspråk på äganderätt till
            av enskilda ej innehavd jord. Bekant är Konungens brev av den
            ?”/, 1542 (registr. XIV s. 40) till menige man i vissa norrländska
            landskap, i vilket brev konungen förklarar, att »sådana ägor som
            obygde liggie, höre Gud, oss och Sveriges Crone till och ingen
            annan». Brevet avser tydligen sådan mark, som vid denna tid fortfarande
            var res nullius. Forskningen har emellertid beträffande Götaland
            kunnat konstatera, att an- tagligen endast de stora skogarna Kolmården,
            Tiveden och Holaveden vid den- na tid ansetts som res nullius.
            Icke heller torde detta brev, efter vad senare forskning ådagalagt
            (se härom: Ihrfors: Om Häradsallmänningar s. 115 f.) anses åsyfta
            redan befintliga häradsallmänningar. Häradenas äganderätt till
            allmänningarna synes konungen sålunda icke hava velat göra intrång
            på. Visserligen talas i åtskilliga brev om »Cronones och Konungens
            allmänningar», men dessa brev torde hava en tämligen begränsad
            räckvidd och bör för övrigt beaktas, att Gustav I i andra brev
            erkänt häradenas äganderätt till allmännin- garna (ex. brev av
            den "”/; 1535, [registr. X. s. 216 f.]). Vidare bör ej hel- ler
            förbises att hans efterföljare uttryckligen förklarat, att kronan
            icke hade äganderätt till häradsallmänningarna. Sålunda heter
            det i Sigismunds försäk- ran på adelns privilegier av den "/,
            1594 (Stiernman: Alla riksdagars och mötens besluth I s. 395):
            »så skole och icke heller wåre och Cronones Embets eller Befallningsmän
            widare befatte sig med Hereds allmenning än som lag-
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-004.pdf"/>
          <fw xml:id="i-FJpiu6qwDEN6ZjFtoGFSdK">
            4 Motioner i Andra kammaren, Nr 310.
          </fw>
          <p xml:id="i-MVLBYgYBdLSrZNQZfEj6F2">
            booken uthwijser om Konungs tridinug.» Härmed bör sammanställas
            att i Karl IX:s förslag till ny landslag häradena erkännas som
            ägare av allmän- ningarna. Även de av Gustav II Adolf år 1617
            utfärdade adelsprivilegierna utgå från, att häradet eller häradsborna
            äro ägare av sina allmänningar. Av vad ovan anförts torde framgå,
            att intill tidpunkten för utfärdandet av 1621 års privilegier
            för Göteborgs stad icke fanns någon i kraft varande lag eller
            författning, som tillerkände kronan någon som helst äganderätt
            till hä- radsallmänningarna. På denna grund måste det väl anses
            uteslutet, att kronan till Göteborgs stad genom bestämmelserna
            i omförmälda privilegiebrev över- låtit äganderätten till här
            ifrågavarande skogsmark, vilken, så vitt handlin- garna utvisa
            också helt naturligt alltid betecknats som »Säfvedahls Härads
            skog». Det återstår dock att undersöka, hur den felaktiga uppfattningen
            om kronans äganderätt till häradsallmänningarna uppstått. Härvidlag
            torde tryggt kun- na påstås, att orsaken till att en dylik uppfattning
            så småningom kunnat tränga igenom är att söka 1 en reception av
            den tyska feodalrätten. I sistnämn- da rätt hade så småningom
            en sammanblandning av privaträttsliga och offent- ligrättsliga
            synpunkter gjort sig gällande, varigenom äganderättsbegreppet,
            som betecknades med termen dominium, kom att avse såväl den privaträttsliga
            äganderätten (proprietas) som det offentligrättsliga herraväldet
            (imperium), vilket utövades av länsherren över vasallen. Då man
            dock ej kunde bortse från, att den senare hade en på visst sätt
            beskaffad äganderätt till jorden, tillgrep man den konstruktionen,
            att man ansåg dominium som tudelat. Länsherren eller räntetagaren
            hade den egentliga äganderätten eller dominium directum, medan
            vasallen endast erhöll dominium utile (se härom: Henslar: Institutionen
            des deutschen Privatrechts). Denna teori, vilken i hög grad bidrog
            att befordra adelns intressen, började få inslag i Sverige under
            1500- och 1600-talen. Så- lunda återfinnes den i det av adeln
            under Karl IX:s tid framlagda förslaget till landslag det s. k.
            Rosengrenska förslaget, varjämte den omfattas av se- nare levande
            rättslärda såsom Abrahamsson och Nehrman. Till och med dom- stolarna
            hava delat denna uppfattning. Sålunda förklaras i en dom från
            1693 (cit. Ihrfors a. a. s. 194) att ett visst härad ägde »dominium
            utile fast sij directum» till en viss allmänningsjord. Så småningom
            ansåg man sig där- för berättigad att på angivna grunder uppkonstruera
            en regalrätt för kronan till allmänningsjorden, varvid kronan
            betraktades som »possessor fundi». Stöd härför ansåg man sig,
            dock med orätt, enligt vad ovan visats, hava funnit bl. a. i landslagens
            bestämmelse om Konungens tredjedel av avgälden från häradsallmänningarna
            samt i det beryktade Helgeandsholmsbeslutet, där det förklarades
            (i den ena bevarade editionen av brevet, Dipl. Sv. I nr 745),
            att »allin stora skogha skulte hiera Rikno till». Beslutet, vilket
            ansågs hava fat- tats år 1282, har dock visat sig vara en grov
            på 1500-talet gjord förfalskning. Uppfattningen om kronans dominium
            directum till häradsallmänningarna höll dock i sig och fick ett
            klart uttryck såväl i professor Lundius förslag år 1713 till ny
            Byggningabalk (Sjögren: Förarbetena till Sveriges rikes lag V
            s. 209) som ännu tydligare i Resolutionen på allmogens besvär
            ”/,, 1734 p. 25,
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-005.pdf"/>
          <fw xml:id="i-H5rh4sAWYQxG4jxENv4EVy">
            Motioner i Andra kammaren, Nr 310. öd
          </fw>
          <p xml:id="i-U1uJUJ5ismsajNxX1EEaHw">
            där det talas om »häradsallmänningarna, som äro Cronones tillhörigheter».
            I den samma dag utfärdade skogsordningen, p. 12, heter det åter:
            »Dock där någon med laga afwittringar och andre wälgrundade skiäl
            kan bewisa någon del af sådane skogar med rätta höra en wiss socken
            eller Härad til, då wil Kongl. Maj:t dem sådan deres rättighet
            icke betagit hafwa.» Samma stånd- punkt, nämligen att häradena
            äro ägare av häradsallmänningarna, intogs även i 1739 års förklaring
            till nyssnämnda skogsordning. Det torde vara överflödigt att i
            detalj följa utvecklingen av denna upp- fattning om äganderätten
            till häradsallmänningarna. Dock bör framhållas, att medan rättsvetenskapen
            och rättsuppfattningen i allmänhet i början på 1800-talet alltmer
            poängterade kronans äganderätt till berörda allmänningar, myndigheterna
            så småningom om än med tvekan övergingo till en motsatt uppfattning.
            I proposition till 1823 års riksdag (Propositioner band I s. 455)
            förklarade sålunda Kungl. Maj:t i anledning av väckt fråga om
            försälj- ning av viss kronans jord, att häradsallmänningarna borde
            som en häradets tillhörighet anses, och att någon försäljning
            därav således alldeles icke kunde äga rum. Efter gillande från
            ständernas sida av de föreslagna åtgärderna (se bl. a. statsutskottets
            betänkande band VTI s. 588) utfärdade kammarkolle- gium på nådig
            befallning den 14/4 1824 ett cirkulärbrev, vari utsäges, att hä-
            radsallmänningarna böra såsom »häradets tillhörighet anses». Även
            har rätts- praxis under den senaste tiden utgått från, att häraderna
            äro att anse såsom ägare till berörda allmänningar (se H. 1875:538
            jfr H. 1909:589). Att nu ifrågavarande skogsmark i Härryda och
            Landvetter tidigare varit en häradsallmänning framgår otvetydigt
            av handlingarna. Framhållas bör sålunda, att sedan ovanberörda
            överenskommelse av år 1830, vilken biträtts bl. a. av Konungens
            befallningshavande, ingåtts, allmänningen delats mellan socknarna,
            en delning som för övrigt är på tal i själva överenskommelsen.
            I kammarkollegii ovannämnda cirkulärbrev av år 1824 stadgas, att
            det åligger K. B. att, om fråga om häradsallmänningens delning
            uppstår, noggrant under- söka och konstatera markens natur av
            häradsallmänning. Nu ifrågavarande områdens natur av häradsallmänning
            framgår dock ännu tydligare av skogs- kommissionens i Älvsborgs
            län uttalande av den 21 september 1692 (Cit. Histo- risk-Statistisk
            beskrivning över Göteborg s. 87), där kommissionen förklarar,
            att »Säfvedahlsskogen, som härtill af Landvetter och Härryda samt
            några hemman i Partilleds socken samfäldt häfdad är, skall hädanefter
            hållas för en kronoskog och Allmänning». Av uttalandets ifråga
            innehåll för övrigt framgår med full tydlighet, att avsikten ej
            varit att förklara skogen för kro- nopark utan endast såsom ett
            område liggande utom enskildes äganderätt. Det- ta bestyrkes ytterligare
            av instruktionen av den 31/12 1691 för samma kom- mission, vari
            denna ålägges att »giöra ren åthskilnad emellan Wåre frije Par-
            ker och Allmänningar det i Lähnet», samt de till grund för denna
            instruktion liggande kammarkollegii skrivelser av den 1/2 och
            22/12 1891 (cit. Ihrfors a. a.). Genom Gustaf II Adolfs privilegier
            den 4 juni 1621 överläts till Göteborgs stad såsom förut nämnts
            all den rätt, kronan hade till de ifrågavarande all-
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-006.pdf"/>
          <fw xml:id="i-3jn1W1gBiA8tuA8RnnYzzv">
            6 Motioner i Andra kammaren, Nr 310.
          </fw>
          <p xml:id="i-CokRvbLWuFexbB4c79BS59">
            männingarna. Detta har haft till följd, att Göteborgs stad förutom
            den nu om- förmälda s. k. skogsräntan erhållit en del andra förmåner
            så t. ex. en från Mölndals kvarn utgående grundränta samt en rättighet
            att för vakttjänstgö- ring i de omförmälda skogarna använda för
            Sävedals härads rothåll uppsatta, till Älvsborgs regemente hörande
            soldater. Den ifrågavarande grundräntan från Mölndals kvarn upphävdes
            genom kungl. kungörelsen av den 30 decem- ber 1865, varvid Göteborgs
            stad av statsmedel erhöll en ersättning i penningar för kvarnräntan.
            Rättigheten att använda för Sävedals härads rothåll upp- satta
            Älvsborgs regemente tillhöriga soldater upphörde genom kongl.
            brev av den 4 juli 1889. Man kan då fråga sig av vilken anledning
            den nu ifrågava- rande skogsräntan icke genom någon Kungl. Maj:ts
            nådiga kungörelse eller annorledes upphört att gälla utan i stället
            ännu i dag utgår och tynger hem- mansägarna i Härryda och Landvetters
            socknar då ju densamma icke spelar någon som helst roll för Göteborgs
            stads finansiella ställning. Vid ett till- fälle då det var ifrågasatt
            att på överenskommelsens väg söka avlyfta den ifrå- gavarande
            bördan för hemmansägarna framhölls vid sammanträde med stads-
            fullmäktige i Göteborgs stad bl. a. »att skatten ifråga på överenskommelsens
            väg tillkommit, vadan den även bör kunna på samma väg avlyftas,
            och dels att denna skatteinkomst är alltför ringa för att numera
            kunna vara för Göte- borgs stad med dess många och rika inkomstkällor
            av någon nämnvärd bety- delse, ehuru dess uttagande kännes för
            de skattskyldiga hemmansägarna gan- ska tryckande — — — att så
            snart som möjligt åstadkommes en avskrivning eller avlösning av
            nämnda otidsenliga skattebörda, vilken redan nu hade varit till
            en stor del avlyftad, om dessa skogsräntor ansetts vara av samma
            natur, som övriga inom våra socknar förut även till Göteborgs
            stad utgående hem- mansräntor, vilka från och med år 1886 till
            statsverket indragits och för när- varande äro till halva sitt
            belopp avskrivna». I detta yttrande, vilket icke ledde till något
            resultat av den anledningen att hemmansägarna icke ansågo sig
            kunna utgiva den engångssumma, som för skogsräntans avlyftande
            begär- des av staden, synes den verkliga anledningen till att
            räntan icke genom Kungl. Maj:ts försorg kommit att upphöra sålunda
            hava tydligt angivits såsom va- rande den att räntan tillkommit
            efter överenskommelse och att densamma på den grund icke kan anses
            vara av samma beskaffenhet som övriga hemmans- räntor. Det är
            visserligen sant, att skogsräntan direkt har sin grund i 1830
            års överenskommelse, som fastställts av Kungl. Maj:t, men det
            torde vara ofrån- komligt, att densamma indirekt har sin grund
            i privilegiebrev av år 1621. I själva verket är grundskattesystemet
            en nödvändig förutsättning för avta- lets giltighet. Det är förklarligt,
            att hemmansägarna år 1830 utgått från att detta system skulle
            vara orubbligt för framtiden och därför underlåtit att i av- talet
            intaga ett förbehåll, att avtalet skulle gälla endast så länge
            grundskat- terna i vårt land bibehöllos. Ehuru icke uttryckligen
            utsatt, måste dock på grund av sakens natur ett sådant förbehåll
            anses ligga inneslutet i avtalet. Man torde på grund därav icke
            böra betrakta skogsräntan från annan synvin- kel än övriga genom
            nämnda privilegiebrev staden tillerkända förmåner. Hem- mansägarna
            hava visserligen då de underskrivit överenskommelsen av år 1830
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-007.pdf"/>
          <fw xml:id="i-6pQr4eNP91eJ6Kz7z4g1Vb">
            Motioner i Andra kammaren, Nr 310. 17
          </fw>
          <p xml:id="i-RT98uThYdJDYHmMKN4eCFp">
            begått ett stort misstag, ett misstag, som för övrigt, synes
            det, borde hava und- vikits genom Kungl. Maj:ts och ett flertal
            myndigheters ingripande, vilka ytt- rade sig i saken år 1830,
            då det ju för var och en, som tagit närmare del av saken, utan
            tvekan framgår, att hemmansägarna träffat den mest obilliga över-
            enskommelse man kan tänka sig, men nämnda misstag kan genom statens
            in- gripande lätt repareras. Enligt mitt förmenande har staten,
            låt vara oavsikt- ligt, försatt hemmansägarna i den situation
            de nu befinna sig och därför bör det rätteligen åligga staten
            att hjälpa dem ur den besvärliga situationen. Alla andra härader
            i vårt land, som undgått att bliva objekt för privilegierna för
            Göteborgs stad av år 1621, hava från början varit likställda med
            Landvetters och Härryda socknar men hava sedermera på ett lyckligt
            sätt genom statens ingripande blivit befriade från alla dylika
            bördor, som en gång i tiden åvilat dem. Under sådana förhållanden
            kan man icke undgå att göra den reflexio- nen, att hemmansägarna
            inom Härryda och Landvetter blivit utsatta för orätt- vis behandling,
            då de tvingats att få Göteborgs stad såsom den i förhållande till
            dem berättigade i stället för kronan. Då staten sålunda är orsaken
            till att så blivit förhållandet, synes det mig, som om staten
            bör träda hjälpande emel- lan. Ytterligare en orättvisa kan emellertid
            påvisas. Vissa delar av de områden, som berördes av privilegiebrevet
            av år 1621, hava under tidernas lopp gjorts nästan rena från allt
            vad skog heter, trots de vid tiden för privilegiernas till- komst
            varit lika mycket bevuxna med skog som Landvetter och Härrydas
            om- råden voro, vilket för de inom dylika områden bosatta hemmansägarna
            haft den lyckliga följden, att Göteborgs stad helt och hållet
            avstått från skogsränta, eftersom ingen ekvivalent för räntan
            vid tiden för överenskommelsens träffan- de fanns. Hade hemmansägarna
            i Härryda och Landvetter sålunda på något sätt gjort sig av med
            skogarna, hade de tydligen sluppit den tyngande skogs- räntan.
            Vid överenskommelsens av år 1830 träffande representerades härads-
            borna av några särskilt utvalda personer, men det är ingalunda
            säkert, att nämnda personer valts av samtliga häradsbor, utan
            är det tvärtom i stället tro- ligt, att ett flertal hemmansägare
            icke ens hade en aning om att några stycken personer utvalts att
            föra hemmansägarnas talan vid förhandlingarna med Gö- teborgs
            stad, varför det måste anses i högsta grad obilligt, om de hemmans-
            ägare, vars dåvarande rättsägare icke voro i tillfälle att bevaka
            sin rätt, nu skulle vara bundna av överenskommelsen. Av den föregående
            utredningen torde framgå, att på grund av oriktiga för- utsättningar,
            delade av samtliga parter, häradsborna genom ovannämnda över-
            enskommelser i verkligheten mot en årlig ränta av 400 r:dr b:co
            av staden in- köpt mark, till vilken staden ej haft äganderätt;
            att denna mark rätteligen all- tid tillhört häradsborna; att stadens
            förmenta rätt till berörda mark uppkom- mit på grund av och funnit
            ett stöd i kronans strävanden att obehörigen för- vandla häradsallmänningarna
            till kronojord; att berörda överenskommelse ej torde kunna anses
            böra bibehålla sin giltighet efter grundskattens upphävande; att
            stadens rätt till berörda avgäld eller ränta icke är av sådan
            art, att den kan inlösas på sätt om vissa frälseräntor är stadgat;
            samt att häradsborna genom
          </p>
          <pb facs="riksdagen-motions-pdf/data/1928/mot_1928__ak__310/mot_1928__ak__310-008.pdf"/>
          <fw xml:id="i-48W2izKF8dPGm2wdVPLtoJ">
            8 Motioner i Andra kammaren, Nr 310.
          </fw>
          <p xml:id="i-VBbfjJrZENXeruEFDfifrP">
            dessa omständigheter, vilka ytterst kunna föras tillbaka på för
            nutida rätts- uppfattning obilliga och till en del även uppenbart
            oriktiga åtgärder, vidtagna av statsmakterna i äldre tid, lidit
            en uppenbar orättvisa. På grund av vad sålunda anförts får jag
            vördsamt anhålla,
          </p>
          <p xml:id="i-EFNHMp6vWZP79yCNYDDhRC">
            att riksdagen måtte besluta att i skrivelse till Kungl. Maj:t
            anhålla, att Kungl. Maj:t måtte verkställa utredning, huru- vida
            den från hemmansägare i Landvetter, Härryda och en del av Partille
            socknar i Göteborgs och Bohus län till Göteborgs stad utgående
            skogsräntor billigtvis är att anse såsom egentli- gen av grundskattenatur
            eller såsom av beskaffenhet att böra behandlas på liknande sätt,
            som tillämpats i fråga om grund- skatterna, och på vilka villkor
            den bör avlösas, samt för riks- dagen framlägga de förslag, vartill
            utredningen må föran-
          </p>
          <p xml:id="i-Qp9MXgJ4RZyA53au4R1ERD">
            leda.
          </p>
          <p type="date" id="i-26RFF8g1qMtZtHznxTvefW">
            Stockholm den 20 januari 1928.
          </p>
          <p xml:id="i-AFHMdA3VTeNVmis4ERo1ah" type="signatureBlock">
            Herman Andersson.
          </p>
        </div>
      </div>
    </body>
  </text>
</TEI>
