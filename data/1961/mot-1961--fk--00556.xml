<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1961--fk--00556">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1961/mot_1961__fk__556/mot_1961__fk__556-001.pdf"/>
      <fw xml:id="i-GKbAm1bCbkRCTPvCmYFpoL">
        8 Motioner i Första kammaren, nr 556 år 1961
      </fw>
      <div xml:id="i-UW9Ntrz5WYuEnvoPKnMg5j" type="motHeader">
        <div xml:id="i-9A8WfpC8GZniqqdjP25g9T" type="motTitle"/>
        <div xml:id="i-ChZr6EJjssfuyQRyra7Thm" type="motSubmissionInfo"/>
      </div>
      <div xml:id="i-HkmcgvmqNspAqhZjKGduTi" type="motBody">
        <div xml:id="i-M9NBWvegqz9DWS2MchHx1V">
          <p xml:id="i-J6EtQNGAxa7N1HRrCacGQx">
            Nr 550
          </p>
          <p xml:id="i-D4vdf4Vi95kG2TSJYkteYC">
            Av herr Nilsson, Ferdinand, m. fl., i anledning av Kungl. Maj:ts
            proposition nr 34, angående vissa stödåtgärder i anledning av
            skadorna å 1960 års skörd.
          </p>
          <p xml:id="i-SY2abfpMGC8dja5UdJNDUR">
            (Lika lydande med motion nr 659 i Andra kammaren)
          </p>
          <p xml:id="i-Wn2B95fGnAtJ9cqgQEsTqM">
            I proposition nr 34 till innevarande års riksdag framlägges förslag
            om kontantbidrag till jordbrukare, som drabbats av oförvållade
            inkomstbort- fall på grund av skördeskador. Jämförelsen med det
            skydd åt löneanställda som från statens sida tryggas vid oförvållade
            inkomstbortfall på grund av arbetslöshet ligger nära till hands,
            detta i synnerhet som båda områdena åt- njuter omfattande stödåtgärder
            och skydd mot pristryckande utländsk kon- kurrens. Detta gäller
            ej blott produkter, vilkas prissättning ligger till grund för
            lönen för arbetet inom jordbruket, utan i minst lika hög grad
            beträf- fande import av arbetskraft. Den obligatoriska tillämpningen
            av avtalade priser för arbetet tryggar sålunda jämte andra åtgärder
            arbetsmarknaden mot pristryckande tendenser. I båda fallen är
            vår inhemska marknad skyd- dad i förhållande till världsmarknaden.
            | Då jordbruksnäringen är genomsnittligt sämre ställd än andra
            näringar och en upprepade gånger i utsikt ställd likställighet
            icke uppnåtts, synes detta skapa ett ömtåligare läge för dess
            utövare. I varje fall bör åtgärder mot mera omfattande oförvållade
            bortfall av arbetsinkomst icke avvägas knappare för denna sämre
            ställda näringsgren än för löntagare även inom 8. k. höglönegrupper.
            Stödet åt arbetsmarknaden för full sysselsättning, som är grunden
            för de oavbrutet stigande lönerna, liksom arbetslöshetsförsäkring,
            kontantbi- drag och andra åtgärder mot arbetslöshet, utgår utan
            hänsyn ej blott till mer eller mindre höga löneinkomster utan
            också utan hänsyn till veder- börandes ekonomiska ställning. Så
            mycket mera iögonenfallande är att i proposition nr 34 utgås från
            att kontantbidrag vid skördeskador skall utgå på grundval av behovsprövning.
            Det är naturligt att jordbrukare som före- tagare skall bära viss
            självrisk. Men medan den av staten stödda arbets- marknaden —
            som till icke ringa del tack vare statens stöd är så förmånlig
            för arbetstagarna — är i princip fri, bindes jordbrukets prissättning
            genom ett avtalat pristak, som är förutsättning för statens stöd.
            Då jordbrukspri- serna genomgående är njuggt tillmätta och det,
            som berörts, ännu är långt till likställighet med andra jämförliga
            grupper, synes hänsyn härtill böra tagas beträffande vilken självrisk
            jordbrukarna skall anses kunna åläggas. Rimlig hänsyn synes härvid
            böra tagas till vad som av jordbrukets organisa-
          </p>
          <pb facs="riksdagen-motions-pdf/data/1961/mot_1961__fk__556/mot_1961__fk__556-002.pdf"/>
          <fw xml:id="i-UUgzt6nZiGZsk7ypvSUuZc">
            Motioner i Första kammaren, nr 556 år 1961 9
          </fw>
          <p xml:id="i-AF58mZxtGKZKPjyCYWQxLn">
            tioner anförts. Att driva något slags behovsprövning så långt,
            att gene- rellt två tredjedelar av de utav skördeskador drabbade
            jordbrukarna ute- stänges från skördeskadebidrag framstår emellertid
            som uppenbarligen orimligt. I konsekvens härmed måste ett anslagsbelopp
            som det i proposi- tionen föreslagna framstå som alldeles för
            lågt. Beträffande arbetslöshetsförsäkringen bidrager staten med
            hälften av kostnaderna. Så mycket mer påfallande framstår att
            när det gäller bidrag åt jordbrukare, som hittills icke lyckats
            komma i åtnjutande av obligato- riskt verkande åtgärder utan skall
            undsättas genom specialaktioner för var gång, föreslås i propositionen
            att de 20 milj. kr., som därför avses, skall ut- gå av medel,
            som upptagits för att stödja jordbrukets avtalsenliga prissätt-
            ning. Vid förhandlingar som föregått propositionen har man stannat
            vid kompromissen att den tredjedel av skördeskadorna som skall
            ersättas skall i sin tur till endast en tredjedel utgå av skattemedel.
            Denna kompromiss har uppenbarligen upprivits, och när den inte
            tycks binda ena parten lär man väl inte kunna hävda att den skall
            binda den andra. Rent principiellt synes man även ha anledning
            konstatera, att om bidrag skall lämnas jordbrukarna efter en renodlad
            behovsprövning så borde så- dan hjälp — liksom annan socialhjälp
            — lämnas helt av allmänna skatte- medel. Som berörts skulle en
            rimligare prövning av stödet till jordbrukare, som oförvållat
            berövats — icke arbetet men — skälig lön för kostnader och arbete,
            dra betydligt större medel än som i propositionen avses. En pröv-
            ning, som tar tillbörlig hänsyn ej blott till deras svagare ställning
            som upp- repade år drabbats av skördeskador utan som grundläggande
            princip har att ersättning skall inom gränsen av en rimlig företagarrisk
            lämnas för det oförvållade inkomstbortfallet, borde kunna ge jordbrukare
            ersättning ge- nomsnittligt motsvarande åtminstone två tredjedelar
            av skördeskadeför- lusten. Detta skulle i överensstämmelse med
            vad som ovan berörts inne- bära, att till de från jordbruksregleringen
            tagna beloppen staten skall av skattemedel tillskjuta ytterligare
            20 milj. kr. I proposition nr 34 omprövas även behovet av skördeskadelån,
            närmast med tanke på begärligheten av de i höstas beslutade statliga
            garantilånen med sådant ändamål. Kreditbehovet bland jordbrukarna
            är känt och omvittnat. För många har det säkerligen inneburit
            svårigheter att prestera de säkerheter som erford- ras. Men även
            räntefoten är en påtaglig faktor att beakta. Departements- chefens
            prövning har på denna punkt icke föranlett åtgärder. Därmed är
            det i propositionen upptagna låneproblemet ingalunda löst. Räntan
            på stöd- lån åt av skördeskador drabbade jordbrukare har varierat.
            Det har fram- stått som önskvärt att konvertera sådana lån, och
            från jordbrukarhåll har därvid ifrågasatts en ränta av 4 procent.
            För icke så många år sedan be- traktades detta som en ganska hög
            ränta, och läget har för jordbrukarna
          </p>
          <pb facs="riksdagen-motions-pdf/data/1961/mot_1961__fk__556/mot_1961__fk__556-003.pdf"/>
          <fw xml:id="i-H5TTNodogrMuoTr21gxVLF">
            10 Motioner i Första kammaren, nr 556 år 1961
          </fw>
          <p xml:id="i-5vrvrzY48TTTRQuxtNXL4Q">
            sedan dess knappast förbättrats, om hänsyn tages till de växande
            omkost- naderna. Men de statliga garantilån som i höstas beslöts
            upptages i den s. k. öppna lånemarknaden på villkor som av statsmakterna
            bestämmes. Med den ökade tilltro till räntevapnet som medel att
            påverka konjunkturen, som numera utmärker de makthavande, har
            man pressat upp räntan, i tro att man därmed dämpar den högkonjunktur
            som någon del av vårt närings- liv faktiskt gläder sig åt. I detta
            sammanhang kan bortses från att de kapi- talstarka, självfinansierande
            företagen, liksom de som har de stora vinster- na, föga dämpas
            därav. På dem verkar en hög ränta icke särdeles återhål- lande.
            Ett annat är läget för de delar av näringslivet som icke har samma
            goda konjunktur. Rent orimligt torde det vara att vilja hjälpa
            de delar av svenskt jordbruk som, utöver de ganska knappa villkor
            som prisavtalet ger, dessutom belastas med stora inkomstbortfall
            på grund av skördeskador. För dessa är det orimligt att de — därför
            att andra har högkonjunktur — skall ha ”skördeskadelån” med över
            6 procent ränta.
          </p>
          <p xml:id="i-NE3peS8m7PW8Fn7i7gvsMZ">
            Förhållandena har bedömts på liknande sätt i fråga om vissa andra
            delar av näringslivet, exempelvis inom bostadsbyggandet. Där hari
            viss utsträck- ning ordnats så, att staten betalat s. k. ränteeftergift,
            utgörande viss del av den orimliga låneräntan. Just när det gäller
            krediter till jordbruket, och till den del därav som träffats
            av skördeskador, synes ett liknande system på- kallat. Genom en
            ränteeftergift av statsmedel, tills vidare utgående av de medel
            som avses för bidragsgivning på grund av svårare skördeskador,
            borde de statsgaranterade skördeskadelånen kunna bringas att löpa
            med en ränta på ungefär 4 procent. Det skulle innebära att ränteeftergifter
            skulle sättas till förslagsvis 2 procent.
          </p>
          <p xml:id="i-4K9PjbsRnYEDyPNfEPj6iY">
            Under åberopande av vad som ovan anförts föreslås,
          </p>
          <p xml:id="i-GEg8XXyCnfZzZ7Dev54C4c">
            att de i proposition nr 34 avsedda skördeskadebidragen måtte
            utgå med särskild hänsyn tagen till jordbrukare, som under flera
            år drabbats hårt av skördeskador, men i övrigt utan behovsprövning
            på grund av det oförvållade inkomst- bortfallet samt med skälig
            självrisk för företagaren; att det föreslagna anslaget för skördeskadebidrag
            måtte höjas med 20 milj. kr., för att möjliggöra att bidrag skall
            kunna utgå med i genomsnitt två tredjedelar av de för 1960 beräknade
            skadornas värde, men med högre bidrag åt sär- skilt hårt drabbade;
            att medel för skördeskadebidrag måtte till hälften utgå av skattemedel
            och till hälften av avgifter, upptagna för att stödja den avtalsenliga
            jordbruksprissättningen; samt att till låntagare med statliga
            garantilån på grund av skördeskador måtte — tills vidare av de
            ovan angivna bi-
          </p>
          <pb facs="riksdagen-motions-pdf/data/1961/mot_1961__fk__556/mot_1961__fk__556-004.pdf"/>
          <fw xml:id="i-N98X4Y4Jyp1XNxbeM54y6J">
            Motioner i Första kammaren, nr 556 år 1961 11
          </fw>
          <p xml:id="i-G1Nh1nDDrZkrkpimt9yGie">
            dragsmedlen — utgå ränteeftergift med 2 procent, så att den effektiva
            låneräntan nedbringas till ca 4 procent.
          </p>
          <p xml:id="i-JFGYHp2abXiv4PUkyGfnD9" type="date">
            Stockholm den 20 februari 1961
          </p>
          <div xml:id="i-AoEWeRiGK5uQsrwSJymW1H" type="signatureBlock">
            <list xml:id="i-UmNjGk2nFcS5ftQCwz3ozC">
              <item xml:id="i-FeYdBQUZ5YYEpddPqpWTDc" who="unknown" type="signature">
                Ferdinand Nilsson Ivan Svanström Axel Emanuel Andersson
              </item>
            </list>
          </div>
          <p xml:id="i-YGuiCU5ANv1M54qM1hnob9">
            i Kungsängen
          </p>
        </div>
      </div>
    </body>
  </text>
</TEI>
