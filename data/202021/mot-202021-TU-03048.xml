<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202021-TU-03048">
  <teiHeader>
    <fileDesc>
      <titleStmt>
        <title>En mer miljövänlig sjöfart</title>
        <author corresp="i-KTmTMYsoqjqixxDSAwcrPb i-4K631U2FyQthafuME3cNGX">av Emma Berginger och Janine Alm Ericson (båda MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2020/21:3048 av Emma Berginger och Janine Alm Ericson (båda MP)</title>
          <idno type="rdwebb">H8023048</idno>
          <rs type="number">3048</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/H8023048/text</ref>
          <ref type="dokument_url_html">http://data.riksdagen.se/dokument/H8023048</ref>
          <ref type="dokumentstatus_url_xml">http://data.riksdagen.se/dokumentstatus/H8023048</ref>
          <ref type="docx">http://data.riksdagen.se/fil/AF548097-C8E5-4319-AE72-A0FDBBC5DE5E</ref>
          <ref type="pdf">http://data.riksdagen.se/fil/61309E99-20B6-4E9B-A84D-E05BC7EBD588</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-KTmTMYsoqjqixxDSAwcrPb</idno>
            <name>Emma Berginger</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-4K631U2FyQthafuME3cNGX</idno>
            <name>Janine Alm Ericson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-KwvrU9Fw87WRzXqY566AK5" type="signed"/>
        <correspContext corresp="i-KwvrU9Fw87WRzXqY566AK5">
          <note type="signatory" corresp="i-KTmTMYsoqjqixxDSAwcrPb"/>
          <note type="signatory" corresp="i-4K631U2FyQthafuME3cNGX"/>
        </correspContext>
        <correspAction xml:id="i-SH4e7qrhD1Ri3fyKWTMcqL" type="submitted">
          <date when="2020-10-06"/>
          <time when="11:52:00"/>
        </correspAction>
        <correspAction xml:id="i-9PFmBdim1s3CYfrQ9AWq1a" type="reviewed">
          <date when="2020-10-06"/>
          <time when="12:50:49"/>
        </correspAction>
        <correspAction xml:id="i-Ug42t22S3xvCJGXJ9Y4M6V" type="referred">
          <date when="2020-10-14"/>
        </correspAction>
        <correspAction xml:id="i-6QvtR27c6L6yby4R2iHxM9" type="assigned">
          <date when="2021-09-24"/>
          <time when="16:23:35"/>
        </correspAction>
        <correspContext corresp="i-6QvtR27c6L6yby4R2iHxM9">
          <ref type="assignedTo">Trafikutskottet</ref>
        </correspContext>
        <correspAction xml:id="i-J9agEmqNyKzAwM1iszPJy3" type="behandlas_i"/>
        <correspContext corresp="i-J9agEmqNyKzAwM1iszPJy3">
          <ref type="uppgift">2020/21:TU7</ref>
          <ref type="ref_dok_id">H801TU7</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU7</ref>
          <ref type="ref_dok_titel">Sjöfartsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HnHKF4YaUSbHdGYAqwhZVS" type="behandlas_i"/>
        <correspContext corresp="i-HnHKF4YaUSbHdGYAqwhZVS">
          <ref type="uppgift">2020/21:TU16</ref>
          <ref type="ref_dok_id">H801TU16</ref>
          <ref type="ref_dok_typ">bet</ref>
          <ref type="ref_dok_rm">2020/21</ref>
          <ref type="ref_dok_bet">TU16</ref>
          <ref type="ref_dok_titel">Framtidens infrastruktur</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-QZsAvUTT8NiXY2rTSiAHjN" type="motHeader">
        <div xml:id="i-QWbpz5MYZivg59wVQ7rkxC" type="motTitle">
          Motion till riksdagen 2020/21:3048 av Emma Berginger och Janine
          Alm Ericson (båda MP) En mer miljövänlig sjöfart
        </div>
      </div>
      <div xml:id="i-Apff5yRfq7mWMvHN5E5VVs" type="motBody">
        <div xml:id="i-nar7ngpJKUh6SKFu5xwVD" type="motProposal" subtype="förslag">
          <head xml:id="i-WdEUnQCANMMr3mEi3AgTfB">
            Förslag till riksdagsbeslut
          </head>
          <list xml:id="i-JExS9J94NsQqLvaCfWzBXV" style="ol">
            <item xml:id="i-WZmGCTm7FLQyfk9c3kJN1o">
              Riksdagen ställer sig bakom det som anförs i motionen om en kraftfullare
              miljödifferentiering av farledsavgifterna och tillkännager detta
              för regeringen.
            </item>
            <item xml:id="i-D4KSM5N1pt4UVeiAVeHi4n">
              Riksdagen ställer sig bakom det som anförs i motionen om att
              utveckla ekobonusen till en breddad ekobonus och tillkännager
              detta för regeringen.
            </item>
            <item xml:id="i-Uw3LeTi9TCKBk7wP6ApymY">
              Riksdagen ställer sig bakom det som anförs i motionen om en grön
              hamnstrategi och tillkännager detta för regeringen.
            </item>
            <item xml:id="i-XWP8vLwS29movTZYCuvgCh">
              Riksdagen ställer sig bakom det som anförs i motionen om översyn
              av behovet av stödsystem och ekonomiska incitament för en ökad
              elektrifiering av sjöfarten och tillkännager detta för regeringen.
            </item>
            <item xml:id="i-6hR1iEeG1nUHJKCtGJdkAr">
              Riksdagen ställer sig bakom det som anförs i motionen om behovet
              av att arbeta inom IMO för ytterligare miljöanpassning av sjöfarten
              och tillkännager detta för regeringen.
            </item>
            <item xml:id="i-6Fi97LBVD1d2WmZ1W29b83">
              Riksdagen ställer sig bakom det som anförs i motionen om förbud
              mot utsläpp av skrubbervatten och tillkännager detta för regeringen.
            </item>
          </list>
        </div>
        <div xml:id="i-QnPuNX48qJTUh8KQkTQRd" type="motContent">
          <head xml:id="i-R3wzWboR4APdKXCxuymbxL" type="h1">
            Motivering
          </head>
          <p xml:id="i-2Emt1qp5FCWoSRBFE8yKZv">
            Klimatkrisen ställer stora krav på omställning av samhället,
            inte minst en omställning hos alla transportslag. För att vi inte
            ska få alltför stora konsekvenser av ett förändrat klimat behöver
            den globala temperaturökningen hållas under två grader, helst
            under en och en halv grad i enlighet med Parisavtalet. Sverige
            har i och med klimatlagen satt som mål att vi ska ha nettonollutsläpp
            år 2045, det innebär att i princip alla sektorer måste nå nollutsläpp.
          </p>
          <p xml:id="i-Na3JbppSsg3hUAEuPXEsy6">
            Sjöfart har potential att vara en viktig del av klimatomställningen
            då det är ett energieffektivt transportslag. Ett fartyg kan motsvara
            300 lastbilar, men drivs av motsvarande 20 lastbilsmotorer. Därför
            har regeringen också en godstransportstrategi som syftar till
            att flytta gods från lastbilstrafiken till järnväg och sjöfart.
            En över­flyttning till sjöfart kommer bäst till stånd om konkurrensskillnaderna
            mellan olika transportslag utjämnas genom att respektive transportslag,
            även vägtrafiken, bär kostnaderna för den miljö- och klimatpåverkan
            de orsakar.
          </p>
          <p xml:id="i-9YwNQWPc4zgEbXiNhE6j4P">
            Samtidigt är sjöfarten fortfarande oerhört beroende av fossil
            energi. Tyvärr ökar växthusgasutsläppen från sjöfarten både för
            inrikes sjöfart och utrikes sjöfart. Utsläppen från inrikes sjöfart
            var 738 tusen ton koldioxidekvivalenter år 2018 att jämföra med
            678 tusen ton koldioxidekvivalenter år 2010. Utsläppen från utrikes
            sjöfart är dock betydligt större och har från 2010 till 2018 ökat
            med 22 procent från 6 946 tusen ton koldioxid­ekvivalenter från
            utrikes sjöfart år 2010 till 8 474 tusen ton koldioxidekvivalenter
            från utrikes sjöfart år 2018.
          </p>
          <p xml:id="i-QDAomACmSrJHuxL7xqpKtF">
            Det här är en utveckling som måste brytas. I den klimatpolitiska
            handlingsplanen presenterade regeringen att den vill bereda möjligheten
            till mål även för sjöfarten genom ett uppdrag till miljömålsberedningen.
            Anledningen är att den utrikes sjöfarten egent­ligen inte inkluderas
            i nettonollmålet för 2045. Likväl är dessa utsläpp betydande och
            måste minska. Regeringen påpekar att det är viktigt ”att inte
            viktiga utsläppskällor står utan tillräcklig styrning”. Att sätta
            ett mål är steg ett, men det behövs också konkreta åtgärder för
            att sjöfarten ska ställa om. Det behövs därför fortsatta insatser
            för att ställa om sjöfarten.
          </p>
          <head xml:id="i-LieQvxVpe6o5prXLxuCHND" type="h2">
            Mer miljöstyrande farledsavgifter
          </head>
          <p xml:id="i-K66JpuzrbDb1ZctR9SqH5a">
            För att få till en nödvändig omställning av sjöfarten krävs ekonomiska
            incitament som motiverar rederierna att investera i så miljö-
            och klimatsmarta fartyg som möjligt. De behöver även främja en
            trafikering som leder till minskad energiåtgång och därmed minskade
            utsläpp. Ett viktigt verktyg är farledsavgifterna som redan idag
            har en viss miljödifferentiering. Denna differentiering skulle
            dock behöva bli betydligt mer styrande. Därför bör en kraftfull
            miljödifferentiering av farledsavgifterna genomföras som premierar
            investeringar och drift som bidrar till minskad klimatpåverkan.
          </p>
          <head xml:id="i-WNxxxi8FRQpdp7i8d2jhQF" type="h2">
            Breddad ekobonus
          </head>
          <p xml:id="i-4HQLzNQbDcpi4YU8zeiDLp">
            Miljöpartiet var med och införde ekobonus i slutet på 2018. Det
            är ett tidsbegränsat ekonomiskt stöd till redare som flyttar gods
            från väg till sjöfart. För perioden 2020–2022 har regeringen avsatt
            50 miljoner kronor per år för att fortsatt stödja uppstarten av
            nya sjöfartslinjer. Men nu behöver vi växla upp arbetet. Fler
            aktörer i transportkedjan behöver involveras för att vi ska kunna
            nå en omställning på bredare front. Därför bör ekobonusen utvecklas
            till en breddad ekobonus som också inkluderar järnväg och intermodala
            transporter. Trafikanalys har tidigare utrett hur intermodala
            transporter kan främjas och lyfter särskilt fram en breddad ekobonus
            som en möjlig åtgärd.
          </p>
          <p xml:id="i-4ykCeZvheRTPjzMDfUEKM4">
            Med en bredare ansats skulle även tågoperatörer, speditörer,
            hamnar och terminal­ägare kunna ansöka om ett tidsbegränsat stöd
            för att starta upp nya energieffektiva transportupplägg som avlastar
            det svenska vägnätet. Men det är också viktigt att transporterna
            utförs med så låg miljöpåverkan som möjligt. Därför måste klimatsmarta
            transportupplägg prioriteras. Det ska helt enkelt löna sig att
            satsa på alternativa bränslen och andra lösningar som minimerar
            godstransporternas belastning på klimat och miljö. Då kan järnvägens
            och sjöfartens gemensamma potential utnyttjas fullt ut.
          </p>
          <head xml:id="i-N5SzBxrkj8C7McTr6ktNQz" type="h2">
            Grön hamnstrategi
          </head>
          <p xml:id="i-KLdiTvmRup49LhwuLPHcKR">
            För att ställa om sjöfarten krävs dock inte bara insatser från
            rederier som äger och driver fartyg. Sveriges hamnar spelar en
            avgörande roll för sjöfartens möjlighet att ställa om. Det är
            i en hamn som det kan finnas möjlighet till anslutning till landström
            eller bunk­ring av mer hållbara bränslen. Det är också infrastrukturen
            i en hamn som avgör om sjöfarten på ett effektivt sätt kan kopplas
            samman med järnvägen. Även genom mer miljödifferentierade hamnavgifter
            skulle hamnarna kunna ge incitament till rederier att ställa om.
            Trots att hamnarna har avgörande betydelse som knutpunkter för
            sjöfarten så adresseras de inte tillräckligt i den nationella
            politiken. De svenska hamnarna ägs ofta av kommuner, och det saknas
            idag en tillräcklig samordning. Därför skulle det behövas ett
            tydligare arbete för att samordna att driva insatser för hamnarnas
            medverkan till en grön omställning och överflyttning av gods till
            sjöfart.
          </p>
          <p xml:id="i-MJLM74YHCniiyAmue4V3c3">
            I Norge togs det 2019 fram en nationell kuststrategi som är den
            norska regeringens verktyg för att få mer effektiva hamnar och
            för att flytta över mer gods till sjöfart. Där är målet att hamnarna
            ska vara fossilfria redan 2030. Ett motsvarande arbete med en
            svensk grön hamnstrategi skulle kunna ge en bättre koordinering
            och styrning av hamnarnas viktiga roll i omställningen.
          </p>
          <head xml:id="i-9VrGNFE9yEkSRLeDjb9bhv" type="h2">
            Ökad elektrifiering av sjöfarten
          </head>
          <p xml:id="i-WSWvpxrPSNRkhWXmHCdpcb">
            Precis som inom transportsektorn i stort behöver omställningen
            av sjöfarten stå på flera ben. Såväl en generell effektivisering
            av transporterna som övergång till hållbara bio­bränslen, såsom
            flytande biogas (LBG), och elektrifiering behöver komma till.
            Eldrift och batterier kan utgöra en bra lösning framförallt för
            färjor som går relativt korta sträckor. Det finns också en möjlighet
            med hybridlösningar som kan komma att vara bra alternativ, exempelvis
            batterier i kombination med alternativa bränslen såsom HVO, metanol,
            vätgas eller biogas. Även när fartyg ligger i hamn gör en landanslutning
            med el att fartyget slipper köra dieselmotorer för att försörja
            fartyget med el.
          </p>
          <p xml:id="i-2JHUUEEABAHvq7FaL4xskR">
            När det gäller elektrifiering av sjöfart krävs det både en omställning
            av själva fartygen, men också laddinfrastruktur som gör att fartygen
            kan ladda batterierna när de ligger i hamn. Vätgas lyfts i vissa
            sammanhang fram som en möjlig energibärare, men det är då nödvändigt
            att gasen är producerad med hjälp av förnybar el.
          </p>
          <p xml:id="i-Czq9Y1MtjKbhPSWg3QvQtk">
            Förutom kostnader för drift med elektrifiering så är det dessutom
            en stor ekonomisk investering för konvertering eller nybyggnation,
            där batterikostnad, kringsystem och installation är de tre stora
            kostnadsposterna (Elektrifiering av sjöfarten, Lighthouse 2018).
            Därför bör regeringen se över om existerande stödsystem och ekonomiska
            incitament är tillräckliga för att främja elektrifiering. Såväl
            hamnar som rederier arbetar för en ökad elektrifiering och kan
            behöva stöd.
          </p>
          <head xml:id="i-Eb42b7EqrdzRsspKhQdXj8" type="h2">
            Sjöfartens miljöpåverkan
          </head>
          <p xml:id="i-2k7QSH1hn6Tenat9tt2xh7">
            Sjöfarten har alltjämt en miljöpåverkan utöver koldioxidutsläpp,
            exempelvis utsläpp av kväveoxider, svaveloxider och partiklar.
            På detta område behöver det ständigt ske förbättringar. Sjöfarten
            är komplex och trögrörlig. Den styrs av internationella regleringar
            och fartygens livslängd är lång, över 30 år. Det innebär att de
            fartyg som byggs idag kommer att trafikera haven under lång tid.
            Därför är det viktigt att ständigt arbeta för att minska miljöpåverkan
            såväl genom de nationella verktyg som kan tillämpas som genom
            internationella förhandlingar. Sverige behöver vara en fortsatt
            stark röst för en mer hållbar och miljöanpassad sjöfart inom IMO.
          </p>
          <p xml:id="i-RrMH8iy4Kg4sxuooXHnjpu">
            Sedan den 1 januari 2020 tillämpas skärpta svavelregler som antogs
            av IMO år 2008. Det finns dock risk för att exempelvis tillämpandet
            av skrubbrar ökar med konsekven­sen att stora volymer försurat
            och förorenat vatten släpps ut. Ett förbud mot utsläpp av skrubbervatten
            behöver komma på plats, något som flera länder, regioner och hamnar
            har beslutat om.
          </p>
        </div>
        <div xml:id="i-C1JFzjrnLa2ZSQf6JN71Fv" type="motSignatures">
          <list xml:id="i-Fo2y5eQJMNsJdNXBS9QQ7m">
            <item xml:id="i-49KAVX8ppihrZvXEo7Dugk">
              Emma Berginger (MP)
            </item>
            <item xml:id="i-XHrAc1gbv5jByM5W6zvbp6">
              Janine Alm Ericson (MP)
            </item>
          </list>
        </div>
      </div>
    </body>
  </text>
</TEI>
