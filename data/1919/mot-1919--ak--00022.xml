<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1919/mot_1919__ak__22/mot_1919__ak__22-001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            Motioner i Andra kammaren, Nr 22. 3
          </p>
          <p>
            Nr 22.
          </p>
          <p>
            Av herr Anderson i Knapasjö m. fl., om anslag till bidrag för
            anläggning av elektriska kraftstationer vid mindre vattenfall
            m. m.
          </p>
          <p>
            Aldrig förr har ett så intensivt arbete bedrivits för utnyttjande
            av de »vita kolen», de svenska vattenfallen, till framalstrande
            av elektriskt ljus och kraft, som under det år som flytt. Nöden
            är en god läromästare, och det mörker, i vilket större delen av
            vår landsbygds befolkning befann sig under vintern 1917—18 väckte
            den till besinning och till närmare beprö- vande av de underlåtenhetssynder
            denna befolkning låtit komma sig till last. Dag och natt forsar
            vattnet fram i de vattenfall, som bildas i den mängd bäckar, åar
            och floder, som genomkorsa all Sveriges kuperade bygd, till intet
            gagn, då denna kraft, bunden i belysningens och kraftförbruk-
            ningens tjänst, kunde bringa nytta och glädje i stora och små
            hem. Och under tiden förlitar sig detta folk på utlandets beredvillighet
            att lämna bränsle och lyse mot svensk valuta. Detta är sannerligen
            »att gå över ån efter vatten». Men andra tider stundade. Svenska
            folket vaknade. Statsmakterna likaså. Förutom de medel 1918 års
            riksdag ställde till förfogande för spridande av upplysning om
            lämpliga elektrifieringsplaner, ställdes en million kronor till
            lånebehovets täckande vid de med vattenkraftens bindande nö- diga
            kostnaderna. Enligt departementschefens upplysning i statsverkspropo-
            gitionen uppgingo låneansökningarna till sex millioner kronor.
            Vad dessa siffror än säga oss, ett är visst, de visa oss, att
            i folkmedvetandet har vaknat till liv ett allt för länge slumrande
            begär att tillgodogöra sig den oskatt- bara förmån de egna vattenfallen
            bereda ett folk. Detta vaknade intresse måste ytterligare stimuleras
            genom statsmakternas raska ingripande med medelsanskaffning. Varje
            i bruk taget vattenfall, större eller mindre, ökar
          </p>
          <pb facs="riksdagen-motions-pdf/data/1919/mot_1919__ak__22/mot_1919__ak__22-002.pdf"/>
          <p>
            4 Motioner 1 Andra kammaren, Nr 22.
          </p>
          <p>
            nationalförmögenheten och minskar den till utlandet strömmande
            valutan för bränsle och lyse. Den tid måste komma och komma snart,
            då varje industri, större eller mindre, och varje lantbruk, större
            eller mindre, har erforderligt ljus och kraft av de svenska »vita
            kolen&gt;. I årets statsverksproposition anhålles om riksdagens medverkan
            såväl till utökande av den förlidet år upplagda kraftledningslånefonden
            som till uppläggande av en vattenkraftlånefond. Vinnes riksdagens
            bifall härtill, har ett gott grepp tagits om denna landsbygdens
            livsfråga. Men vi kunna utgå från det från andra kulturområden
            kända för- hållandet, att befolkningen i tätare bebyggda orter
            först tillgodogör sig här berörda förmåner. Där dragas antingen
            de stora kraftledningarna fram eller tillgodogöres den lokala
            krafttillgången lättare genom mångas samverkan. Det får dock icke
            förbises, att inom vårt land med dess många utvecklingsmöjligheter
            finnas undangömda platser, enstaka byar och gårdar, smålägenheter
            och torpare miltals från de stora kraftledningarnas stråkväg och
            från den för många gemensamma större lokala krafttillgången. Dessa
            obygdens pioniärer kämpa redan en hård och ojämn kamp för tillvaron,
            helst som de goda kommunikationerna, allmänna vägar och järnvägar,
            oftast befinnas långt från deras råmärken. Och dock finns kanske
            just här framtidens rikaste utvecklingsmöjligheter. Gör man en
            rond i en sådan avlägsen bygd, finner man rikliga mär- ken efter
            gammal kultur. I socknar med en kvadratmils ytinnehåll har räknats
            trettiotalet ödelägenheter, där endast stenfoten efter den rifna
            stugan och stenar efter den öppna spisel, omkring vilken dåtida
            familjemedlemmar samlades, minna om den landsbygdsavfolkning,
            som skett. Vid varje litet vattenfall (och dessa äro många) synas
            ruiner efter primitiva kvarn- och sågverk. De gamla vattenhjulen
            av trä togo onödigt stor kraft i anspråk. Nutida turbiner kunna
            samla varje vattendroppe i fallet utför branten och förvandla
            den till elektrisk energi. Utnyttjandet av jorden till livsmedelsproduktion
            i en utsträckning, som syftar hän till landets självförsörjning,
            är ett problem, varom alla folk- klasser böra ena sig efter senare
            årens erfarenheter i livsmedelsfrågan. De gamla ödelägenheterna
            i obygden måste åter tagas i bruk. Varje litet vattenfall måste
            tagas 1 tjänst härför, icke som fordom till »hjulkvarn&gt;» och »nickesåg»,
            utan för att med tillhjälp av nutida ingenjörskonst därur framlocka
            elektrisk energi till ljus och kraft för jordens brukare. Men
            även i tätare bygd, där energin från större kraftanläggningar
            kunde genom kraftledningsnätets förgreningar komma jämväl varje
            jordbrukare
          </p>
          <pb facs="riksdagen-motions-pdf/data/1919/mot_1919__ak__22/mot_1919__ak__22-003.pdf"/>
          <p>
            Motioner + Andra kammaren, Nr 22. 5
          </p>
          <p>
            till godo, vore det en nationalvinst att för storindustrin och
            det centralare belägna jordbruket förbehålla denna energi, och
            där så lämpligen ske kan taga de mindre vattenfallen i anspråk
            för närliggande jordbruks räkning. Uti motion nr 15 vid förra
            årets riksdag påyrkade åtta ledamöter av andra kammaren, under
            framhållande av i huvudsak samma synpunkter, som här gjorts gällande,
            att riksdagen måtte besluta anslå ett belopp av 500,000 kr. att
            användas för anläggning av elektriska kraftstationer vid mindre
            vattenfall, antingen i form av anslag utan återbetalningsskyldighet
            eller som räntefria lån. Jordbruksutskottet, som behandlade denna
            motion i samband med Kungl. Maj:ts proposition om inrättande av
            en kraftled- ningslånefond, avslog motionen i vad den avvek från
            propositionen, dock under framhållande av att ur kraftledningslånefonden
            skulle få utanord- nas medel jämväl för anläggning av elektriska
            kraftstationer. Som skäl för avslag anförde utskottet, att »då
            någon utredning icke föreligger angående behovet av dylika understöd,
            synes det utskottet lämpligt att för vinnande av erfarenhet härutinnan
            avvakta resultatet av den nu föreslagna lånerörelsen&gt;», Redan
            nu visar erfarenheten, vad man då kunde förmoda, att låne- medlen
            ej skulle förslå. Endast en sjettedel av årsbehovet 1918 kunde
            tillgodoses genom lånefonden. Och föga utsikt finnes att under
            den när- maste framtiden kunna fullt tillgodose lånebehovet med
            de medel Kungl. Maj:t begär och riksdagen antagligen kommer att
            bevilja. Under sådana omständigheter frukta vi, att det just blir
            de avlägsna landsdelarna, det mindre jordbruket, de i andra avseenden
            mest vanlottade, som komma att bli tillbakasatta. Det är därför
            vi våga påkalla riksdagens uppmärksamhet härpå och föreslå jämväl
            andra former för statsmakternas bistånd till utnyttjande av de
            förmåner, de många små vattenfallen kunna lämna jordbrukets idkare.
            En av de svårigheter, mot vilka jordbruket har att kämpa i mången
            landsända, är frostskador å grödan till följd av den mängd försumpade
            marker, från vilka frosten sprides till odlad bygd. Tack vare
            statsmakternas med- verkan genom anslag utan återbetalningsskyldighet
            för utdikning och torr- läggning av dylika försumpade marker,
            vilka anslag år efter år ökats och för innevarande år uppgå till
            2,700,000 kronor har månget förut obrukbart jordområde förvärvats
            till kulturen och lagts under plog med hopp om minskad frostfara.
            Att dessa kulturens markförvärv till följd av ogynn- samma omständigheter
            mångenstädes nu måst avstanna, då jordägaren är urståndsatt att
            fullfölja företaget under nu rådande arbetspriser, är en his-
            toria för sig och torde komma att avhjälpas av denna riksdag.
          </p>
          <pb facs="riksdagen-motions-pdf/data/1919/mot_1919__ak__22/mot_1919__ak__22-004.pdf"/>
          <p>
            6 Motioner i Andra kammaren, Nr 22.
          </p>
          <p>
            Sistliden riksdag anvisade jämväl avsevärda summor som bidrag
            utan återbetalningsskyldighet för odlingskostnad i avsikt att
            därmed vinna mera jord - för brödsädesproduktionen. Och i stort
            sett lärer ändamålet hava vunnits till gagn för nutid och framtid.
            Icke mindre viktig och som ett led i samma strävan synes oss lands-
            bygdselektrifieringen vara. För de små vattenfallens utbyggande
            och kraft- ledningarnas framdragande till respektive jordbruk
            de korta sträckor, varom här är fråga, synes oss statens bistånd
            i form av anslag utan återbetal- ningsskyldighet vara den lämpligaste
            och ändamålsenligaste. Om riksdagen beslutar att som bidrag till
            såväl kraftstationsanläggning vid mindre före- tag, där kostnaden
            icke torde bli allt för betungande, som till distribution av energin
            de korta sträckor här kan förekomma, anvisa för år 1920 ett förslagsanslag
            av 500,000 kr. att i likhet med vad som sker i en del andra fall
            bidraga med t. ex. halva kostnaden efter sakkunnig persons beräkning
            och mot fullgod säkerhetsförbindelse från vattenfallets ägare
            att fullborda företaget, så torde detta anslag kanske i högre
            grad än månget annat komma att befordra det svenska jordbrukets
            uppsving jämväl i av- lägsna landsändar. På grund av det anförda
            våga vi alltså vördsamt hemställa, att riks- dagen måtte besluta
          </p>
          <p>
            att som förslagsanslag ställa till Kungl. Maj:ts förfogande för
            år 1920 ett belopp av 500,000 kr. att användas som bidrag utan
            återbetalningsskyldighet för anläggning av elektriska kraftstationer
            vid mindre vat- tenfall samt distribution av elektrisk energi,
            att lämnas med minst halva anläggnings- och distributionskostnaden
            efter sakkunnig beräkning och i enlighet med de sär- skilda villkor
            och föreskrifter, som Kungl. Maj:t bestämmer.
          </p>
          <p>
            Stockholm den 16 jan. 1919.
          </p>
          <p>
            C. Edor Anderson. Å. Damielsson. Oscar Osberg. ;i Knapasjö. Albert
            Mossberg. Lars Gustaf Larsson, Ängebäck.
          </p>
          <p>
            I motionens svfte instämmer:
          </p>
          <p>
            P. J. Persson
          </p>
          <p>
            i Tofta.
          </p>
        </div>
      </div>
    </body>
  </text>
</TEI>
