<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1904--ak--00176">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1904/mot_1904__ak__176/mot_1904__ak__176-001.pdf"/>
      <div xml:id="i-KM1525t8g8QASZjy4eSHEK" type="motHeader">
        <div xml:id="i-CDAqupBfpauP4pc41XntYw" type="motTitle"/>
        <div xml:id="i-8nRbt36Ch3tgBZ7r8bkfAe" type="motSubmissionInfo"/>
      </div>
      <div xml:id="i-HVXryZAQixYeQ96CvgXLVi" type="motBody">
        <div xml:id="i-A28moWA1YRwASvXKvPZ4Ua">
          <p xml:id="i-7wyxHKacV2UxNnwKtc3UE4">
            Motioner i Andra Kammaren, N:o 176. 1
          </p>
          <p xml:id="i-CaW8w5P2ifmnD7rfNkVofh">
            N:o 176.
          </p>
          <p xml:id="i-CF7ChESuCU972x24cnKDp5" type="titleString">
            Af herr C. A. Lindhagen, i anledning af Kungl. Maj:ts proposi-
            tion med förslag till lag om ändrad lydelse af $ 6 i lagen den
            12 mars 1886 angående ansvarighet för skada i följd af järnvägs
            drift m. m.
          </p>
          <p xml:id="i-QfSMR83a8ZtwNdDi82D9c3">
            Uti riksdagsskrifvelse af år 1901 begärdes utredning och lagför-
            slag rörande de villkor, under hvilka rätt till ersättning må
            kunna till- erkännas lapp för renar, som blifvit af järnvägståg
            öfverkörda och dödade. Riksdagen uttalade därvid, att ersättning
            icke borde ifrågakomma, därest den öfverkörda renens ägare själf
            uppsåtligen eller genom grof vårdslöshet föranledt skadan. Genom
            kungl. propositionen n:o 23 till innevarande års Riksdag har nu
            framlagts förslag om ett tillägg till, bland annat, 6 $ i lagen
            den 12 mars 1886 angående ansvarighet för skada i följd af järnvägs
            drift, hvarigenom rätt till ersättning i angifvet fall skulle
            tillkomma lapparne. Förslaget innehåller emellertid tillika, att
            järnvägens innehafvare är fri- tagen från skyldighet att gälda
            skadestånd, därest den, hvilken -vård om renen ålegat, uppsåtligen
            eller genom vårdslöshet vid bevakningen varit till skadan vållande.
            I propositionen gifves ingen upplysning, hvarför förslaget frångått
            Riksdagens uttalade mening, att endast grof vårdslöshet skulle
            betaga lappen rätt till ersättning. Under hand uppgifves emellertid,
            att man ansett sig böra begagna samma uttryckssätt, som förekommer
            i lagen den 1 juli 1898 om de svenska lapparnes rätt till renbete
            i Sverige. Där stadgas nämligen i 25 $, att den som uppsåtligen
            eller genom vårdslöshet Bih. till Riked. Prot. 1904. 1 Saml. 2
            Afd. 2 Band. 58 Häft. (N:o 176.)
          </p>
          <pb facs="riksdagen-motions-pdf/data/1904/mot_1904__ak__176/mot_1904__ak__176-002.pdf"/>
          <p xml:id="i-L6HsdYqDvC1HsM9uy98bsC">
            2 Motioner i Andra Kammaren, N:o 176.
          </p>
          <p xml:id="i-RKxjSL1LP7gzQP8464HgGr">
            förorsakar, att renarna ofredas på tillåtna uppehållsställen,
            eller att de skadas eller dödas vid skogsafverkning, är förfallen
            till ansvar och ersätt- ningsskyldighet. Och vidare innehålla
            de i 14 och 15 $$ upptagna bestämmelser om lapps ersättningsskyldighet
            för skada, som af ren för- orsakas å växande eller bärgad gröda,
            den grundsatsen, att ersättnings- skyldigheten, där den ej är
            ovillkorlig, inträder så snart den, som haft renarne i vård, vållat
            skadan genom uppsåt eller vårdslöshet vid renarnes bevakning.
            Denna sammanställning bortser emellertid enligt min uppfattning
            från, att här är fråga om olika saker. Att den, som af vanlig
            vårdslöshet ofredat renar i allmänhet, haft i sin makt att undvika
            dylikt ofredande och följaktligen, då så ej skett, bör stånda
            ansvar, är väl uppenbart. Äfven 1886 års lag om lapparnes rätt
            till renbete ställde sig i denna del på samma ståndpunkt. Hvad
            åter angår lapparnes ersättningsskyldighet för skada å gröda,
            så är att märka, att deras rätt till renbete omfattar ej inägor
            — till hvilka räknats, jämte åker och äng, äfven utängsslåtter
            af viss beskaffen- het — utan allenast hvad man kallat egentlig
            utmark. Enligt vanliga rättsregler skulle därför lappens skyldighet
            att gälda skadestånd vara ovillkorlig, när renarne göra skada
            å mark, som han ej har rätt att be- gagna. Det är således en eftergift
            i denna grundsats redan då ersätt- ningsplikten för vissa fall
            inskränkts till den händelsen, att uppsåt eller vårdslöshet föreligger.
            1886 års lag gick ännu längre och bestämde, att endast uppsåt
            eller grof vårdslöshet kunde i afsedda fallen föranleda ersätt-
            ningsskyldighet för lappen. Under förarbetena till 1898 års lag
            vidhölls denna ståndpunkt såväl inom vederbörande kommitté af
            dess ordförande som i det af Kungl. Maj:t till högsta domstolen
            remitterade lagförslaget. Men förändringen vidtogs emellertid
            med hänsyn till den nya lagstift- ningens ändamål att bringa ordning
            1 förhållandet mellan lappar och bo- faste, för hvilket ändamål
            vissa nya band ansågs böra läggas på båda parterna och bevisningsskyldigheten
            i fråga om liden skada ej öfver höfvan försvåras för den bofaste.
            Helt annorlunda ställer sig förhållandet, då fråga är om ersättning
            för den förlust, som i angifvet afseende tillskyndas lapparne
            genom järn- vägsanläggningar inpå deras laga betesmarker. Här
            är det fråga om ett intrång, som äger rum i lapparnes rättigheter,
            och om en ersättning, som i anledning däraf skulle utgå till lapparne.
            Med hänsyn härtill och sär- skildt till de säregna svårigheter,
            som äro förenade med renarnes vård
          </p>
          <pb facs="riksdagen-motions-pdf/data/1904/mot_1904__ak__176/mot_1904__ak__176-003.pdf"/>
          <p xml:id="i-93SSpwvq1u44pcxiP48brT">
            Motioner i Andra Kammaren, N:o 176. 3
          </p>
          <p xml:id="i-Kdgsvy9GSVpdx4BiMN5h6z">
            har i propositionen i öfverensstämmelse med Riksdagens och samtliga
            hörda myndigheters mening ansetts, att i detta fall järnvägens
            innehafvare skall vara skyldig gälda skadestånd, ändå att icke
            järnvägens förvaltning eller betjäning vållat skadan. Det gäller
            väl då att se till, att lappen också verkligen får hvad han skall
            hafva. Man måste då till en början af ofvan anfördt skäl icke
            fordra af lappen, att han skall ägna sina renhjordar den sorgfälliga
            bevakning, som en bofast kan ägna sin egendom. Och liksom man
            ej velat för- svåra för den bofaste att bevisa sin rätt till ersättning
            genom att fordra utredning om grof vårdslöshet hos lappen, så
            bör man ännu mindre för lappen göra det kanske hart när omöjligt
            att utfå sin godtgörelse blott därför, att den myndighet, som
            skall utbetala ersättningen, i uppgifvet intresse att skydda sig
            själf för efterräkningar finner sig uppfordrad att tillvita lappen
            äfven den minsta vårdslöshet, ehuru han icke rimligen bör läggas
            sådan till last, därest saken ses ur hans synpunkt. Hur det kan
            gå i dessa fall, belyses af de rättegångar, järnvägsstyrelsen
            utan med- håll från domstolarnes sida plägat föra genom alla instanser
            i fråga om ersättning för skada, som drabbat järnvägstjänsteman.
            Så mycket mer betänksam måste man därför å lapparnes vägnar blifva,
            då man af hand- lingarna i ärendet finner, att just järnvägsstyrelsen
            har påyrkat, att ut- trycket »grof vårdslöshet» utbytes mot »vårdslöshet»,
            under det att de tre Konungens befallningshafvande, som blifvit
            hörda i ärendet, ej haft något att erinra mot Riksdagens förslag
            i förevarande del. Inom lagstiftningen är det också en redan antagen
            rättsgrundsats, att en person, som lidit skada i förhållanden,
            där vanlig aktsamhet ej kan af honom fordras, förverkar sin rätt
            till ersättning endast om han vållat skadan genom uppsåt eller
            grof vårdslöshet. Enligt 3 $ i lagen om ersättning för skada i
            följd af järnvägs drift gäller detta om den, som är anställd i
            järnvägens tjänst eller arbete och i följd af järnvägens drift
            skadats. Lagen om ersättning i följd af olycksfall i arbete den
            5 juli 1901 har i 1 $ en motsvarande bestämmelse. Samma grundsats
            till- lämpas 1 fråga om rätt till ersättning för skada å såväl
            person som egen- dom i följd af elektrisk anläggning jämlikt stadgandet
            i 7 $&amp; af lagen den 27 juni 1902, innefattande vissa bestämmelser
            om elektriska an- läggningar. Det har framhållits, att en ändring
            af propositionen i anfördt af- seende möjligen borde föranleda
            ett tillägg till 11 $ i förevarande lag. Där stadgas nämligen,
            att utgifvet skadestånd må sökas åter af den, som
          </p>
          <pb facs="riksdagen-motions-pdf/data/1904/mot_1904__ak__176/mot_1904__ak__176-004.pdf"/>
          <p xml:id="i-Lpajv1m34o17sDpV2MsFMb">
            4 Motioner i Andra Kammaren, N:o 176.
          </p>
          <p xml:id="i-tJ3xZ6XSV1a6nTQxnD7uz">
            skadan vållat, »där icke denne själf lidit skadan och enligt
            3 $ är be- rättigad att därför njuta ersättning». I denna sats
            borde, menar man, införas en hänvisning äfven till den föreslagna
            6 8 2 mom. Detta är från formell synpunkt otvifvelaktigt riktigt.
            I sak har det emellertid ej någon betydelse. Det anförda tillägget
            är enligt motiven tillkommet endast för att gifva uttryck som
            ligger i sakens natur. Och vare sig detta utsäges äfven om den
            nu föreslagna ersättningen eller icke, så kommer alltid samma
            grundsats att gälla äfven för densamma. I 12 S af omnämnda lag
            om elektriska anläggningar, där ett lika stadgande bort ifrågakommit,
            har detta likväl såsom påtagligen öfverflödigt blifvit uteslutet.
            På grund af hvad sålunda anförts hemställes,
          </p>
          <p xml:id="i-3dT4DJtQuSwAQykBe7U6GM">
            att Riksdagen ville besluta den ändring i den genom propositionen
            n:o 23 föreslagna nya lydelsen af 6 $ i lagen om ersättning för
            skada i följd af järnvägs drift, att ordet vårdslöshet utbytes
            mot grof vårdslöshet, äfvensom vidtaga de öfriga tillägg till
            nämnda författning, som tilläfventyrs anses böra häraf föranledas.
          </p>
          <p xml:id="i-Lp1PDyVdF8UtAMK8Yo4NwV" type="date">
            Stockholm den 12 februari 1904.
          </p>
          <div xml:id="i-4aE2NsMVLqz9zjBbGjepXL" type="signatureBlock">
            <list xml:id="i-T5Q2eHrhFWxXc1eji7NLKA">
              <item xml:id="i-5j1hxuejqX9pJEysiKmTKN" who="i-XzSzFtnrtwQBSXHVwVhrCf" type="signature">
                Carl Lindhagen
              </item>
            </list>
          </div>
          <p xml:id="i-JpLa5cjeq9qZmRZ6TZDVWN">
            Stockholm, Nya Tryckeri-Aktiebolaget, 1904.
          </p>
        </div>
      </div>
    </body>
  </text>
</TEI>
