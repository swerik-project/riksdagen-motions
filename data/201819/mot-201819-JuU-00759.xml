<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201819-JuU-00759">
  <teiHeader>
    <fileDesc>
      <titleStmt>
        <title>Brottsoffer</title>
        <author corresp="i-PAfMpaW8KP2UfRTBpXARTc">av Linda Westerlund Snecker m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2018/19:759 av Linda Westerlund Snecker m.fl. (V)</title>
          <idno type="rdwebb">H602759</idno>
          <rs type="number">759</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H602759/text</ref>
          <ref type="dokument_url_html">http://data.riksdagen.se/dokument/H602759</ref>
          <ref type="dokumentstatus_url_xml">http://data.riksdagen.se/dokumentstatus/H602759</ref>
          <ref type="docx">http://data.riksdagen.se/fil/57D27608-1115-43E5-807B-43C21773F13A</ref>
          <ref type="pdf">http://data.riksdagen.se/fil/283E8DDB-4470-48D5-9F0B-F13A9F0D039B</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-PAfMpaW8KP2UfRTBpXARTc</idno>
            <name>Linda Westerlund Snecker</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Xte2hVf6qgEgJA6sWB1cDH</idno>
            <name>Momodou Malcolm Jallow</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3SiHjpmKqDX1ahURx9ZWt3</idno>
            <name>Maj Karlsson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-9XTMNkDLu5u66FsWiwysh1</idno>
            <name>Karin Rågsjö</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-B4hV7rgBZqLtXzSvZhQHbo</idno>
            <name>Mia Sydow Mölleby</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-FqirGpgVadzcvH1i4Q2RHU</idno>
            <name>Jon Thorbjörnson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-G9GHaoV5TJoYjtjUJ6EXYj</idno>
            <name>Jessica Thunander</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-EgXqeVnPhVAxu5tLpK9F8M</idno>
            <name>Vasiliki Tsouplaki</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-HNqcNZyBtmgrofHmKnNGY3" type="signed"/>
        <correspContext corresp="i-HNqcNZyBtmgrofHmKnNGY3">
          <note type="signatory" corresp="i-PAfMpaW8KP2UfRTBpXARTc"/>
          <note type="signatory" corresp="i-Xte2hVf6qgEgJA6sWB1cDH"/>
          <note type="signatory" corresp="i-3SiHjpmKqDX1ahURx9ZWt3"/>
          <note type="signatory" corresp="i-9XTMNkDLu5u66FsWiwysh1"/>
          <note type="signatory" corresp="i-B4hV7rgBZqLtXzSvZhQHbo"/>
          <note type="signatory" corresp="i-FqirGpgVadzcvH1i4Q2RHU"/>
          <note type="signatory" corresp="i-G9GHaoV5TJoYjtjUJ6EXYj"/>
          <note type="signatory" corresp="i-EgXqeVnPhVAxu5tLpK9F8M"/>
          <note type="signatory" corresp="i-3YXCipudYA4N8ZNFk2PrxQ"/>
        </correspContext>
        <correspAction xml:id="i-D3BDGayUJM9e8Ja16MKziT" type="submitted">
          <date when="2018-11-23"/>
          <time when="14:48:49"/>
        </correspAction>
        <correspAction xml:id="i-W1GAezTDUsX1esaG9qpHcg" type="reviewed">
          <date when="2018-11-26"/>
          <time when="08:27:02"/>
        </correspAction>
        <correspAction xml:id="i-J2pK5AWTm3LBDzHAkXqeZX" type="referred">
          <date when="2018-12-05"/>
        </correspAction>
        <correspAction xml:id="i-JY47cacHjfR8zyLSG1PPSG" type="assigned">
          <date when="2019-06-18"/>
          <time when="14:22:10"/>
        </correspAction>
        <correspContext corresp="i-JY47cacHjfR8zyLSG1PPSG">
          <ref type="assignedTo">Justitieutskottet</ref>
        </correspContext>
        <correspAction xml:id="i-PLKMd6awqeza9iraAdqzvw" type="behandlas_i"/>
        <correspContext corresp="i-PLKMd6awqeza9iraAdqzvw">
          <ref type="uppgift">2018/19:JuU12</ref>
          <ref type="ref_dok_id">H601JuU12</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU12</ref>
          <ref type="ref_dok_titel">Processrättsliga frågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-6VoEMasUUXj823cXga6KkJ" type="behandlas_i"/>
        <correspContext corresp="i-6VoEMasUUXj823cXga6KkJ">
          <ref type="uppgift">2018/19:JuU14</ref>
          <ref type="ref_dok_id">H601JuU14</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU14</ref>
          <ref type="ref_dok_titel">Våldsbrott och brottsoffer</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-P6GCHyB7jyEtFzBT9UmQ6H" type="behandlas_i"/>
        <correspContext corresp="i-P6GCHyB7jyEtFzBT9UmQ6H">
          <ref type="uppgift">2018/19:JuU13</ref>
          <ref type="ref_dok_id">H601JuU13</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU13</ref>
          <ref type="ref_dok_titel">Kriminalvårdsfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-JNJLfALtCLmRoNsaLwbBku" type="behandlas_i"/>
        <correspContext corresp="i-JNJLfALtCLmRoNsaLwbBku">
          <ref type="uppgift">2018/19:JuU10</ref>
          <ref type="ref_dok_id">H601JuU10</ref>
          <ref type="ref_dok_typ">bet</ref>
          <ref type="ref_dok_rm">2018/19</ref>
          <ref type="ref_dok_bet">JuU10</ref>
          <ref type="ref_dok_titel">Polisfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2018/19:759 av Linda Westerlund Snecker
          m.fl. (V) Brottsoffer
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-GMUhEa9rFzHAVZmYYU8KaG">
            Förslag till riksdagsbeslut
          </head>
          <list style="ol">
            <item xml:id="i-4mmg7wAucgEQ3fScxJ4TSz">
              Riksdagen ställer sig bakom det som anförs i motionen om att
              regeringen bör utreda ett nytt särskilt personsäkerhetsprogram
              och tillkännager detta för regeringen.
            </item>
            <item xml:id="i-AR4KATjHteM8MeiB3GespL">
              Riksdagen ställer sig bakom det som anförs i motionen om att
              Brottsoffermyndigheten bör få i uppdrag att utreda hur många barn
              som har föräldrar intagna på anstalt och hur stödet till dessa
              barn kan förbättras och tillkännager detta för regeringen.
            </item>
            <item xml:id="i-H9MevY888ESm272zeq7U8f">
              Riksdagen ställer sig bakom det som anförs i motionen om att
              regeringen bör återkomma med förslag till riksdagen om stärkta
              rättigheter till målsägandebiträde som grundar sig på betänkandet
              Målsägandebiträdet – ett aktivt stöd i rättsprocessen (SOU 2007:6)
              och tillkännager detta för regeringen.
            </item>
            <item xml:id="i-YEjzudZ8ZVE4GRPB4FHGhT">
              Riksdagen ställer sig bakom det som anförs i motionen om att
              regeringen bör ge i uppdrag till Polismyndigheten att se över
              hur tillämpningen av 13 a § förundersökningskungörelsen om förmedling
              av målsägandebiträde kan förbättras och tillkännager detta för
              regeringen.
            </item>
            <item xml:id="i-LP1JzxKQRSwfkxvjG6TVou">
              Riksdagen ställer sig bakom det som anförs i motionen om att
              regeringen bör utreda hur utbetalning av brottsskadeersättning
              kan bli enklare och mindre byråkratisk och tillkännager detta
              för regeringen.
            </item>
            <item xml:id="i-ETscytx7Rmk4bAM8QPXzFA">
              Riksdagen ställer sig bakom det som anförs i motionen om att
              regeringen bör ta ett helhetsgrepp kring frågan hur EU:s brottsofferdirektiv
              på bästa sätt ska implementeras och följas i Sverige och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-Ln576bfgx6uomq2LHSQCBc" type="h1">
            Inledning
          </head>
          <p xml:id="i-H7zYJEp8cFrbdymGKqXL2y">
            Rättspolitiken handlar i grund och botten om trygghet och säkerhet.
            Trygghet för allmänheten att kunna leva sitt liv i frihet med
            de mänskliga rättigheter vi har kommit överens om. Trygghet att
            sent på kvällen kunna gå en promenad utan att det händer någonting.
            Trygghet i att veta att samhället står upp mot brottslighet och
            finns där med hjälp och stöd när vi behöver det som allra mest.
            I dag är det inte alltid så. Det finns ingen myndighet som har
            övergripande ansvar, insyn och kontrollfunktion i alla de delar
            som gäller brottsoffer och alldeles för ofta ”faller personer
            mellan stolarna” och får inte den hjälp och det stöd som de ska
            ha rätt till. Det är naturligtvis inte acceptabelt. För att människor
            ska kunna känna den trygghet de har rätt att känna behöver brottsoffrens
            rättigheter stärkas ytterligare.
          </p>
          <p xml:id="i-Eq8Jfc4DXzgD4at4UDwVAG">
            Från att ha legat på en stabil nivå under en tioårsperiod fram
            till 2014 har den upplevda otryggheten ökat under de senaste åren.
            Den upplevda otryggheten har inte ett direkt samband med antalet
            anmälda brott. Däremot är det viktigt att ta människors upplevelse
            på allvar. Kvinnor och hbtq-personer upplever i betydligt större
            utsträckning än män otrygghet i offentliga miljöer. Av Brottsförebyggande
            rådets (Brå) sammanställning av centrala resultat från Nationella
            trygghetsundersökningen 2017 framgår att 19 procent av befolkningen
            (16–79 år) uppgett att de känner sig mycket eller ganska otrygga
            eller att de till följd av otrygghet avstår från att gå ut ensamma
            sena kvällar. Av kvinnorna är andelen 30 procent, vilket ska jämföras
            med 9 procent av männen. Det är ett av alla skäl till att rättspolitiken
            alltid måste genomsyras av ett feministiskt perspektiv.
          </p>
          <p xml:id="i-BCjRp41ER1GMVZZxtwyiic">
            Det öppna samhället bygger på demokrati, frihet och respekt för
            alla människors rätt att forma sina liv så länge man inte inkräktar
            på sina medmänniskors frihet. Våld och övergrepp kan aldrig accepteras
            och måste bekämpas oavsett vem som är förövare och vem som är
            offer och oavsett de bakomliggande motiven. Det är en mänsklig
            rättighet att slippa att utsättas för våld och övergrepp och att
            få skydd och stöd om så ändå sker.
          </p>
          <p xml:id="i-5GxGH4psMbMy9rH66fjhSx">
            Under de senaste decennierna har brottsoffers rättigheter i Sverige
            stärkts. Dock finns det fortfarande brister som beror dels på
            luckor i lagstiftningen, dels på problem med tillämpningen av
            gällande lagar och rutiner. Vänsterpartiet anser att bristerna
            behöver uppmärksammas och åtgärdas för att tillgodose de behov
            av skydd och stöd som ett brottsoffer kan ha. Förutom vissa lagändringar
            är utbildningsinsatser en nyckel för att i praktiken uppnå ett
            starkt och välfungerande skydd för brottsoffer i Sverige.
          </p>
          <head xml:id="i-6u3yMEcf5DbLUMuxpp4r1J" type="h2">
            Polisens särskilda personsäkerhetsprogram
          </head>
          <p xml:id="i-PuBbJu8o4NAikGWn5Dk6nR">
            Ett väl fungerande vittnesskyddsprogram är avgörande för att
            få människor att vittna i syfte att beivra grov brottslighet,
            men även annan brottslighet. Personer som har betydelse för utfallet
            i en rättslig process kan få skydd genom polisens särskilda personsäkerhetsprogram.
            Med det menas till exempelvis någon som vittnar under en rättegång
            och kan påverka om en misstänkt person fälls för ett visst brott.
            Det kan också gälla tidigare kriminella som genom att berätta
            avgörande uppgifter för polisen utsätter sig för risken att bli
            hotade.
          </p>
          <p xml:id="i-QiabGZmuHTVGgz8oS8zuRc">
            Även personer som arbetar inom exempelvis domstolsväsendet eller
            inom polisen och måste kunna utöva sitt yrke utan att påverkas
            av hot eller våld kan ingå i programmet. Bestämmelser om polisens
            särskilda personsäkerhetsarbete finns i 2 a § polislagen (1984:387)
            och i förordningen (2006:519) om särskilt personsäkerhetsarbete
            m.m. Polismyndighetens föreskrift och allmänna råd om särskilt
            personsäkerhetsarbete reglerar närmare den verksamhet som bedrivs
            enligt förordningen. Nationella operativa avdelningen (NOA) har
            det övergripande strategiska ansvaret för verksamheten. NOA kan
            efter särskilt beslut delegera utförandet av delar av verksamheten
            till en polisregion. NOA ansvarar även för Nationella brottsoffer-
            och personsäkerhetsrådet som bereder frågor om verksamhet, uppföljning,
            utvärdering, metodutveckling och utbildning. Rådet är också ett
            forum för informationsutbyte och bidrar till att nya arbetssätt
            och metoder införs på ett enhetligt sätt.
          </p>
          <p xml:id="i-QuUd1u1faA4V4RqssUJuVk">
            Särskilt personsäkerhetsarbete får bedrivas beträffande vittnen
            och andra hotade personer i syfte att skydda i första hand personer
            som lämnar uppgifter i samband med utredningar om allvarlig brottslighet.
            I förarbetena nämns att särskilt personsäkerhetsarbete ska bedrivas
            i förhållande till en begränsad krets särskilt hotade personer
            som har rätt att stadigvarande vistas i landet, i första hand
            bevispersoner, dvs. misstänkta, tilltalade, målsägande och vittnen,
            som medverkar i en rättegång eller förundersökning rörande grov
            eller organiserad brottslighet. Även andra grupper, såsom anställda
            inom rättsväsendet och s.k. informatörer samt närstående till
            personer i dessa grupper, kan komma att omfattas av arbetet. Om
            det finns särskilda skäl avses särskilt personsäkerhetsarbete
            även kunna bedrivas beträffande andra kategorier. Som exempel
            nämns bl.a. personer som är utsatta för särskilt allvarliga hot
            utan anknytning till grov eller organiserad brottslighet, som
            hot om hedersrelaterade brott. I enstaka fall skulle, enligt regeringen,
            situationen kunna vara sådan att också en person som utsätts för
            annat än hedersrelaterat hot om våld från någon närstående skulle
            kunna omfattas av särskilt personsäkerhetsarbete. Enligt regeringen
            kan detta bli aktuellt i undantagsfall eftersom det normalt är
            lämpligare att utforma skyddsarbetet på annat sätt när hotet framställs
            från någon närstående (bet. 2005/06:JuU36, prop. 2005/06:138).
            Vänsterpartiet anser att möjligheten för personer utsatta för
            brott i nära relationer att få skydd ska utökas. Dagens åtgärder
            är ofta inte tillräckliga.
          </p>
          <p xml:id="i-9UxdGfyAKNuDgrtQZsTT42">
            Genom personsäkerhetsprogrammet kan s.k. bevispersoner få hjälp
            med bl.a. sekretesskyddade personuppgifter, fingerade personuppgifter,
            personskydd, flytthjälp inom Sverige och utomlands samt ekonomiska
            medel i syfte att ersätta förlorad inkomst och egendom. Bevispersonen
            måste i sin tur följa en rad regler som myndigheten ställt upp,
            exempelvis gäller omfattande begränsningar av bevispersonens kontakt
            med anhöriga, rätt att vända sig till media etc. men det kan också
            gälla sådant som vilka jobb personen får söka och var personen
            får bo. Dessvärre finns det en rad problem och brister i dagens
            vittnesskydd. Till exempel är myndighetens beslut inte skriftligt
            och går inte att överklaga för den enskilde bevispersonen. I en
            situation där en person som fått lämna hela sitt gamla liv bakom
            sig för att ingå i programmet kan det leda till att hen blir helt
            utlämnad till myndigheten, helt utan insyn, rättssäkerhet eller
            möjlighet till prövning av beslut under tiden i programmet. Det
            vore lämpligt om målsägandebiträde eller annan stödperson med
            lämplig kompetens har mandat att hjälpa bevispersonen i kontakten
            med myndigheten. Vänsterpartiet anser att vittnesskyddet behöver
            moderniseras och uppdateras. Vidare behöver villkoren för de personer
            som ska ingå i det särskilda personsäkerhetsprogrammet bli tydligare.
          </p>
          <p xml:id="i-crAFAc4itV4LuUXuYgVjd">
            Regeringen bör därför utreda ett nytt särskilt personsäkerhetsprogram.
            Detta bör riksdagen ställa sig bakom och ge regeringen till känna.
          </p>
          <head xml:id="i-Lg3voPLXo75MSWNbyYCyrW" type="h2">
            Barn som har föräldrar på anstalt
          </head>
          <p xml:id="i-KwUtSZ8DhWVTkjcFurHGLx">
            Enligt Kriminalvården lever runt 30 000 barn i dag med någon
            förälder som sitter i fängelse eller som finns inom frivården.
            Beräkningar som tagits fram av organisationen Barn och ungdom
            med förälder/familjemedlem i fängelse (BUFFF) tyder på att siffran
            kan vara ännu högre. För de flesta barn innebär ett frihetsberövande
            en separation från en viktig vuxen, vilket troligtvis påverkar
            barn på ett annat sätt än andra former av föräldraförlust. Barn
            blir ofta förvirrade över sina känslor och osäkra på hur de ska
            sörja förlusten av en förälder som visserligen fortfarande lever
            men som är fysiskt frånvarande. Det unika för barn till frihetsberövade
            jämfört med andra barn som förlorar en förälder är att deras förlust
            är associerad med stigma och skam. För att undvika stigmatisering
            är det vanligt att familjer till intagna håller situationen hemlig,
            i många fall även för barnen. Barn som har en förälder i fängelse
            löper större risk att drabbas av psykisk ohälsa, egen kriminalitet
            och framtida utanförskap.
          </p>
          <p xml:id="i-DDUTx2ZdU7i1HBZg3Qk9hb">
            Enligt 5 kap. 7 § hälso- och sjukvårdslagen (HSL) och 6 kap.
            5 § patientsäkerhetslagen (PSL) finns det en skyldighet för vården
            att särskilt beakta barns behov av information, råd och stöd när
            en förälder eller någon annan som barnet bor med vårdas för missbruk,
            psykiatriska problem, allvarlig sjukdom eller oväntat avlider.
            Inom de rättsvårdande myndigheterna finns däremot inte denna skyldighet.
          </p>
          <p xml:id="i-27ZDCrnXyWkHD1pFjKfcap">
            Kriminalvården tar ansvar som myndighet för att barnet ska kunna
            ha kontakt med en anstaltsplacerad förälder, förutsatt att det
            är till barnets bästa. Kriminalvården arbetar på ett positivt
            sätt för att bevara föräldraskapet även under anstaltsperioden.
            Det finns bl.a. specialanpassade familjerum med övernattningsmöjligheter
            och hemsidan Insidan som riktar sig till barn med en frihetsberövad
            förälder. Ett stort problem är att det under hela rättsprocessen,
            men framför allt under häktningsperioden, endast finns små möjligheter
            för barn att ha kontakt med en häktad förälder. Socialtjänsten
            har också ett ansvar för dessa barn och det finns även ideella
            verksamheter som erbjuder hjälp. Stödets omfattning varierar dock
            mellan olika delar av landet. Ett grundläggande problem är att
            det saknas en myndighet som tar ett helhetsansvar för dessa barn.
            Detta gör att många barn och deras familjer inte får nödvändig
            hjälp då de riskerar att ”falla mellan stolarna” på involverade
            myndigheter.
          </p>
          <p xml:id="i-BNUMcVRCCJGQPB5exCExSR">
            Brottsoffermyndigheten bör få i uppdrag att utreda hur många
            barn som har föräldrar intagna på anstalt och hur stödet till
            dessa barn kan förbättras. Detta bör riksdagen ställa sig bakom
            och ge regeringen till känna.
          </p>
          <head xml:id="i-YQ57Ud8YBTyRBF4nukPihV" type="h2">
            Stärkt rätt till målsägandebiträde
          </head>
          <p xml:id="i-7WYA2Apd2FGDMy6xXSYZG2">
            I lagen (1988:609) om målsägandebiträde anges att målsägandebiträde
            ska förordnas när en förundersökning inletts eller återupptagits.
            Målsägandebiträdet förordnas av domstolen och ska ta till vara
            målsägandens intressen i målet samt lämna stöd och hjälp till
            hen. Målsägandebiträdet har rätt att närvara vid förhör med målsäganden
            och ska informera hen om hur en förundersökning och, i fall åtal
            väcks, hur en rättegång går till. Målsägandebiträde ska förordnas
            vid sexualbrott (6 kap BrB) om det inte är uppenbart att målsäganden
            saknar behov av det. Vidare vid brott mot liv och hälsa och mot
            frihet och frid som kan ge fängelse (3, 4 kap BrB) samt vid vissa
            fall av försök, förberedelse eller stämpling till rån och grovt
            rån (8 kap 5, 6 §§ BrB). Även vid andra brott som kan ge fängelse
            ska målsägandebiträde förordnas om det med hänsyn till målsägandens
            personliga förhållanden och övriga omständigheter kan antas att
            målsäganden har ett särskilt starkt behov av ett sådant biträde.
            Enligt förundersökningskungörelsen 13 a § ska brottsoffret så
            snart som möjligt underrättas om de regler som gäller för förordnande
            av målsägandebiträde eller meddelande av kontaktförbud samt om
            vilka skyddsåtgärder som finns och om möjlighet till alternativt
            boende för de fall brottet är sådant att dessa bestämmelser är
            tillämpliga.
          </p>
          <p xml:id="i-K3NknZNUs57rPCCxJXZL6v">
            Regeringen gav i februari 2005 en särskild utredare i uppdrag
            att göra en översyn av lagen (1988:609) om målsägandebiträde (dir.
            2005:19). Utredningen överlämnade i januari 2007 betänkandet Målsägandebiträdet
            – ett aktivt stöd i rättsprocessen (SOU 2007:6). Betänkandet har
            remissbehandlats. Utredningens förslag om kompetenskrav för målsägandebiträden
            och begränsningar för målsägandebiträdet att sätta någon annan
            i sitt ställe behandlades av regeringen i propositionen Mer ändamålsenliga
            bestämmelser om rättsliga biträden 2017/18:86. Regeringen valde
            dock att inte gå vidare med utredningens övriga förslag om stärkta
            rättigheter till målsägandebiträde. Vänsterpartiet står bakom
            de nyligen genomförda lagändringarna för ett mer effektivt och
            ändamålsenligt utnyttjande av resurserna när det gäller rättsliga
            biträden. Bland annat har riksdagen inför skärpta kompetenskrav
            för målsägandebiträden och krav på rättens tillstånd för att ett
            sådant biträde ska få sätta någon annan i sitt ställe (prop. 2017/18:86).
            Vänsterpartiet anser dock att även de övriga förslagen i utredningen
            bör genomföras i syfte att stärka brottsoffers rätt.
          </p>
          <p xml:id="i-Xk3tPQcWqr6ABoyi4K7pfz">
            Dessvärre brister ibland polisen när det gäller förmedlingen
            av målsägandebiträde till brottsoffret. Enligt Brottsofferjourernas
            riksförbund (BOJ) visar en rad tidigare undersökningar att brottsoffer
            inte fått informationen och detta innebär att målsägandebiträde
            inte har förordnats i den utsträckning som det borde eller att
            det har förordnats sent i rättsprocessen (se remissvar på SOU
            2007:6, BOJ 2007-06-11). Tyvärr finns det inget som tyder på att
            förmedlingen börjat fungera bättre sedan dessa undersökningar
            gjordes.
          </p>
          <p xml:id="i-NTv4Sn3xyVds5uQMA536j1">
            I betänkandet (SOU 2007:6) föreslår utredningen bl.a. en obligatorisk
            rätt till målsägandebiträde för sexualbrottsoffer med en behovsprövning
            bara i de fall där offret har utsatts för sexuellt ofredande.
            Vidare föreslås en ny bestämmelse om målsägandebiträde för barn
            vid grövre brottslighet. När det finns misstanke om att ett barn
            har utsatts för ett brott med fängelse i straffskalan ska ett
            målsägandebiträde förordnas. Barns utsatthet gör att barnets intressen
            bör tas till vara av en företrädare som enbart har till uppgift
            att lyssna på och stötta och vägleda barnet under förundersökning
            och rättegång. Utredningen föreslår även att åklagarna ska förordna
            målsägandebiträden under förundersökningen. Detta p.g.a. att åklagaren
            har bäst kännedom om utredningen och därför har de bästa förutsättningarna
            för att fatta beslut om förordnande av målsägandebiträde (Målsägandebiträdet
            – ett aktivt stöd i rättsprocessen SOU 2007:6).
          </p>
          <p xml:id="i-AG56Qn7i3fDqzDV84WCXHC">
            Vänsterpartiet anser att utredningens förslag ovan skulle leda
            till en väsentligt starkare skydd för de människor som utsätts
            för brott.
          </p>
          <p xml:id="i-8eQ3SP7CVsGezvZaxc6vLR">
            Regeringen bör därför återkomma med förslag till riksdagen om
            stärkta rättigheter till målsägandebiträde som grundar sig på
            betänkandet Målsägandebiträdet – ett aktivt stöd i rättsprocessen
            SOU 2007:6. Detta bör riksdagen ställa sig bakom och ge regeringen
            till känna.
          </p>
          <p xml:id="i-Y8AHJ3xfyntj48i5XVcrv9">
            Vänsterpartiet anser att det är viktigt att alla som har rätt
            till ett målsägandebiträde också får det. Det är därför centralt
            att rutinerna kring förmedlingen inte brister. Förmedlingen av
            målsägandebiträde måste prioriteras av polisen redan under det
            inledande förundersökningsstadiet, förslagsvis i samband med att
            polisanmälan görs.
          </p>
          <p xml:id="i-Aadr2zke2gFt2AvL2MqkTp">
            Regeringen bör därför ge i uppdrag till Polismyndigheten att
            se över hur tillämpningen av förundersökningskungörelsen 13 a
            § om förmedling av målsägandebiträde kan förbättras. Detta bör
            riksdagen ställa sig bakom och ge regeringen till känna.
          </p>
          <head xml:id="i-Bqz9Dqc9e7xHG8XKLgTF2u" type="h2">
            Enklare regler för brottsskadeersättningen
          </head>
          <p xml:id="i-NUfd2XtMGk4CFPqCQua2ZN">
            Om en dömd gärningsperson inte kan betala skadeståndet och brottsoffret
            inte har någon försäkring som täcker skadan kan hen i vissa fall
            få ersättning från staten, s.k. brottsskadeersättning. För att
            hen ska kunna få brottsskadeersättning måste brottet polisanmälas.
            Brottsoffret måste också ha undersökt de andra möjligheterna till
            ersättning. Brottsskadeersättning kan inte beviljas om brottsoffret
            redan har fått full ersättning genom skadestånd eller från sin
            försäkring.
          </p>
          <p xml:id="i-9zS5NSY7Tg2iHhfZJKvdfr">
            Ansökan om brottsskadeersättning ska skickas in till Brottsoffermyndigheten
            inom tre år efter att brottet begicks, förundersökningen lades
            ned eller domen efter rättegången ”vann laga kraft” och inte längre
            kan överklagas.
          </p>
          <p xml:id="i-SS4hVQ9mtYW5c43KCrzDpP">
            Barn som utsatts för brott har alltid rätt att ansöka om brottsskadeersättning
            till sin 21-årsdag. Dagens förfarande kan upplevas som krångligt
            och onödigt byråkratiskt av de personer som utsatts för brott.
            I Norge tillämpas en modell där ansökan om brottsskadeersättning
            sänds direkt till motsvarigheten till Brottsoffermyndigheten.
            Myndigheten gör sedan en bedömning om brott har skett och om så
            är fallet göra en utbetalning direkt till brottsoffret. Brottsoffermyndigheten
            (staten) driver sedan in skadeståndet från gärningspersonen. Denna
            modell innebär att brottsoffer får ersättning snabbare. Vänsterpartiet
            anser att det är av stor vikt att utformningen av systemet med
            brottsskadeersättning inte försvårar för människor som utsatts
            för brott att erhålla ersättning.
          </p>
          <p xml:id="i-Ap8LnHMZnUUVizKjJzDvZq">
            Regeringen bör därför utreda hur utbetalning av brottsskadeersättning
            kan bli enklare och mindre byråkratisk. Detta bör riksdagen ställa
            sig bakom och ge regeringen till känna.
          </p>
          <head xml:id="i-AZaAxaq9i3ao5yqMFwLVks" type="h2">
            EU:s brottsofferdirektiv
          </head>
          <p xml:id="i-N7Z9Zr9QCJAZrfKg9Hq9rc">
            EU:s brottsofferdirektiv trädde i kraft i november 2012. Det
            syftar till att garantera att brottsoffer får lämplig information,
            stöd och skydd samt att de kan medverka vid straffrättsliga förfaranden.
            Under våren 2014 presenterade regeringen genom proposition 2014/15:77
            Genomförande av brottsofferdirektivet ett antal förslag på lagändringar
            m.m. för att Sverige ska leva upp till de krav som direktivet
            uppställer. Bland annat ändrades reglerna om tolkning och översättning
            åt målsägande i brottmål. Dessutom stärktes rätten till information
            genom att målsäganden alltid kan begära att bli underrättad om
            tidpunkt och plats för sammanträden inför rätten. Lagändringarna
            trädde i kraft i november 2015. Vänsterpartiet är i stora delar
            positivt till de förändringarna men anser inte att dessa till
            fullo motsvarar vad som krävs i direktivet (se vår följdmotion
            2014/15:3063 med anledning av prop. 2014/15:77 Genomförande av
            brottsofferdirektivet). Vi beklagar att regeringen i anslutning
            till utredningen av direktivet inte tog ett större grepp kring
            brottsoffers rättigheter i Sverige och närmare utredde vilka förbättringar
            som krävs på området, inte bara för att leva upp till direktivets
            standard. I direktivet framgår det dessutom uttryckligen i skäl
            11 att medlemsstaterna får utvidga de rättigheter som fastställs
            i direktivet för att tillhandahålla en högre skyddsnivå. Flertalet
            av artiklarna i brottsofferdirektivet är formulerade utifrån ett
            rättighetsperspektiv och vi anser att det behöver finnas motsvarande
            formuleringar i svensk lag, dels för att säkerställa att såväl
            brottsoffer som alla berörda inom rättsväsendet ska känna till
            dem. dels för att ett brottsoffer ska kunna hävda sina rättigheter.
            I dag anges det exempelvis inte någonstans i lagstiftningen att
            polis, åklagare eller domstol måste anpassa och ta hänsyn till
            personer med funktionsnedsättningar.
          </p>
          <p xml:id="i-9xhQB9nTJttPb3XoyVvssR">
            Vänsterpartiet anser att Sverige inte bör nöja sig med att leva
            upp till miniminivåer, utan bör ha en högre ambition och göra
            mer för att säkerställa brottsoffers rättigheter. Här nedan följer
            delar av vår kritik av det svenska genomförandet av brottsofferdirektivet.
          </p>
          <head xml:id="i-RqnrXbntPUZddtr6D28udk" type="h3">
            Barn som brottsoffer
          </head>
          <p xml:id="i-JN5M8Aoozc9KXWp2u81hQK">
            I direktivet anges särskilt (artiklarna 22–24) att det ska säkerställas
            att barnets bästa kommer i främsta rummet när brottsoffret är
            ett barn. Barn presumeras enligt artikel 22 vara brottsoffer med
            specifika skyddsbehov som alltid ska genomgå en individuell behovsbedömning.
            Medlemsstaterna ska enligt artikel 24 säkerställa att barn som
            är brottsoffer kan komma i åtnjutande av ytterligare skyddsåtgärder.
            Vänsterpartiet anser att de genomförda ändringarna inte i tillräcklig
            grad uppfyller det barnorienterade förhållningssätt som direktivet
            kräver. Barn som själva utsatts för brott av sin vårdnadshavare
            eller partner till vårdnadshavare ska enligt gällande rätt få
            en särskild företrädare. Den särskilda företrädaren ska i vårdnadshavarens
            ställe ta till vara barnets rätt under såväl förundersökningen
            som rättegången. På samma sätt anser vi att det är rimligt att
            även barn som bevittnat våld mot närstående ska ha en möjlighet
            att få en särskild företrädare, en objektiv vuxen person, som
            kan tillgodose barnets rättigheter i en rättsprocess. Det bör
            därför utredas om även dessa barn ska omfattas av lag (1999:997)
            om särskild företrädare för barn. Enligt vår mening skulle det
            höja utsatta barns ställning som brottsoffer och ge ökad möjlighet
            till upprättelse. Dessutom skulle en rätt till särskild företrädare
            öka barnets möjlighet att få ett individanpassat stöd.
          </p>
          <p xml:id="i-HXA8K2XxZWGNEG55bnvaoa">
            Föreskrifter som omfattar barn som upplever våld finns inom socialtjänstens
            område men behövs även inom polisen. Det råder stora regionala
            skillnader i hur barn uppmärksammas och hur deras behov tillgodoses
            i polis och åklagares arbete. Vänsterpartiet anser även att det
            bör uppdras åt Polismyndigheten att meddela särskilda föreskrifter
            som syftar till att tillgodose behov och rättigheter hos våldsutsatta
            barn inklusive barn som upplever våld i nära relation och som
            införs i förundersökningskungörelsen. Sådana föreskrifter bör
            även innehålla förfaringssätt vid upprättandet av en polisanmälan,
            anmälan till socialtjänsten vid misstanke om att ett barn far
            illa eller riskerar att fara illa, skyldighet samt tillvägagångssätt
            gällande skyddsbedömning och konsekvensanalyser, bemötandefrågor
            samt hur information ska lämnas till barnet.
          </p>
          <head xml:id="i-HzbauQf4G8MRvXMHX38aEY" type="h3">
            Fortbildning i bemötandefrågor
          </head>
          <p xml:id="i-XtnSgcCNGhMtxaCUf9bni1">
            Medlemsstaterna ska enligt artikel 25 i EU:s brottsofferdirektiv
            säkerställa att tjänstemän som kan förväntas komma i kontakt med
            brottsoffer, exempelvis poliser och domstolspersonal, får både
            allmän och specialiserad utbildning på en nivå som är anpassad
            till kontakten med brottsoffer, i syfte att öka deras medvetenhet
            om brottsoffers behov och göra det möjligt för dem att behandla
            brottsoffer på ett opartiskt, respektfullt och professionellt
            sätt (Ds 2014:14). I samband med behandlingen av regeringens proposition
            Genomförande av brottsofferdirektivet framfördes kritik av flertalet
            remissinstanser, såsom RFSL, Handikappförbunden och Rädda Barnen,
            gällande rättsväsendets bristande bemötande av brottsoffer. Trots
            det föreslogs inga ändringar i den aktuella propositionen. Regeringen
            bör därför återkomma till riksdagen med förslag på åtgärder för
            att stärka fortbildningsinsatserna av rättstillämpare i syfte
            att säkerställa att brottsoffer bemöts på ett respektfullt, professionellt
            och icke-diskriminerande sätt.
          </p>
          <head xml:id="i-CmprHR9bJDkMP1yAM7aAm8" type="h3">
            Brottsoffer med särskilda behov
          </head>
          <p xml:id="i-NfuFWxuyYx7N3DdL5ZDAmj">
            Medlemsstaterna ska enligt artikel 3 i direktivet vidta lämpliga
            åtgärder för att hjälpa brottsoffren att förstå och att bli förstådda
            fr.o.m. den första kontakten och vid alla ytterligare nödvändiga
            kontakter med en behörig myndighet i samband med ett straffrättsligt
            förfarande, även när den myndigheten lämnar information. Kommunikationen
            med behöriga myndigheter ska ske på ett enkelt och begripligt
            språk, där hänsyn tas till brottsoffrets personliga egenskaper
            och eventuellt funktionshinder som kan påverka förmågan att förstå
            eller bli förstådd. Vänsterpartiet anser att det behövs ytterligare
            åtgärder för att behoven för brottsutsatta med funktionsnedsättning
            ska tillgodoses. Direktivets artikel 3 om rätten att förstå och
            bli förstådd är viktigt och utgör ett slags portalbestämmelse
            som även får betydelse för andra delar av direktivet. Motsvarande
            rättigheter bör därför finnas uttryckligt lagfästa i svensk rätt.
          </p>
          <head xml:id="i-EtYzdbzx7CDXBzRyP8Uwps" type="h3">
            Information och stöd till brottsoffer
          </head>
          <p xml:id="i-LWmY4maKLP8JF5faswemfB">
            Direktivet uppställer enligt artikel 18 krav på att medlemsstaterna
            ska begränsa risken för sekundär och upprepad viktimisering vid
            bl.a. myndighetskontakt, krav som vi inte anser att Sverige uppfyller.
            Den tid det tar för brottsoffer och deras anhöriga att få kontakt
            med en kommunal stödinsats varierar och skiftar kraftigt över
            landet. Vi ser även allvarligt på att sedan polisens omorganisation
            2015 har antalet brottsoffer som får stöd från Brottsofferjouren
            (BOJ) minskat kraftigt. Det beror på att antalet förmedlade ärenden
            från polisen till BOJ har sjunkit. På flera håll fungerar polisens
            förmedling bra, men ambitionsnivån och förutsättningarna måste
            generellt sett höjas för att alla brottsutsatta ska ha lika goda
            möjligheter till stöd oavsett var i landet de bor. Enligt förundersökningskungörelsen
            13 a § ska polisen bl.a. informera ett brottsoffer om vilka myndigheter,
            organisationer och andra som kan lämna stöd, hjälp och vård. Skrivningen
            kan uppfattas som att det är frivilligt för polisen att förmedla
            kontakten. Men enligt artikel 8 i EU:s brottsofferdirektiv ska
            medlemsstaterna underlätta för den behöriga myndighet till vilken
            anmälan gjordes och andra berörda enheter att hänvisa brottsoffer
            till stödverksamheter för brottsoffer, vilket tydliggör att det
            inte är en frivillig uppgift.
          </p>
          <p xml:id="i-UFDcDFp8yMgwZ46uT91Deu">
            En annan allvarlig brist är bristen på skyddade boenden och riskbedömningen
            för ärenden där hbtq-personer söker skydd hos socialtjänst. Insatserna
            för hbtq-personer behöver utökas och målgruppen måste inkluderas
            i fler begrepp, såsom partnervåld och hedersrelaterat våld.
          </p>
          <p xml:id="i-HLJDtBbi49TtnQKhDYnEzw">
            Mot bakgrund av vad som ovan anförts bör regeringen ta ett helhetsgrepp
            kring frågan hur EU:s brottsofferdirektiv på bästa sätt ska implementeras
            och följas i Sverige. Detta bör riksdagen ställa sig bakom och
            ge regeringen till känna.
          </p>
        </div>
        <div type="motSignatures">
          <list>
            <item xml:id="i-JfrCFP53SS9un4tdHwbx3q" who="i-PAfMpaW8KP2UfRTBpXARTc">
              Linda Westerlund Snecker (V)
            </item>
            <item xml:id="i-4wQLrPN9sEphHN3yUy1Q4m" who="i-Xte2hVf6qgEgJA6sWB1cDH">
              Momodou Malcolm Jallow (V)
            </item>
            <item xml:id="i-Tsnp6cYK3sa2zzEStCVHoY" who="i-3SiHjpmKqDX1ahURx9ZWt3">
              Maj Karlsson (V)
            </item>
            <item xml:id="i-4nLyKSZsdYiNeEdGB6AURN" who="i-9XTMNkDLu5u66FsWiwysh1">
              Karin Rågsjö (V)
            </item>
            <item xml:id="i-YGmyvLGBZ2CNnZBhYEjo3n" who="i-B4hV7rgBZqLtXzSvZhQHbo">
              Mia Sydow Mölleby (V)
            </item>
            <item xml:id="i-2djAwjez5yGCqnXSgJ33xK" who="i-FqirGpgVadzcvH1i4Q2RHU">
              Jon Thorbjörnson (V)
            </item>
            <item xml:id="i-SXWcjHxyEncWq7ZgXYuM9S" who="i-G9GHaoV5TJoYjtjUJ6EXYj">
              Jessica Thunander (V)
            </item>
            <item xml:id="i-8MZC9qozeKVqF2hGtqFnMt" who="i-EgXqeVnPhVAxu5tLpK9F8M">
              Vasiliki Tsouplaki (V)
            </item>
            <item xml:id="i-8bGaZWMGksauYGAXYPdgUQ" who="i-3YXCipudYA4N8ZNFk2PrxQ">
              Jessica Wetterling (V)
            </item>
          </list>
        </div>
      </div>
    </body>
  </text>
</TEI>
