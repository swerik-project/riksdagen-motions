<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1939--ak--00226">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1939/mot_1939__ak__226/mot_1939__ak__226-001.pdf"/>
      <fw xml:id="i-AKGAae41Qj6dHMb7GvecLq">
        Motioner i Andra kammaren, Nr 226. 3
      </fw>
      <div xml:id="i-3orqgbv4KGVhwLAHaF4qXm" type="motHeader">
        <div xml:id="i-MjtCJQsXW654kbaBUHGqBJ" type="motTitle"/>
        <div xml:id="i-W9NVgLcPgVf3CBe5iZErbM" type="motSubmissionInfo"/>
      </div>
      <div xml:id="i-7TZW6ZkkwKcpTpfXEpjndn" type="motBody">
        <div xml:id="i-LRtt8GkKTkbFcNNn2bmuHh">
          <p xml:id="i-FVAS1shne1AiCjnbF613A2">
            Nr 226.
          </p>
          <p xml:id="i-5oN8xEqfGC4r5zGMYZyqya">
            Av herr Wallén, angående utredning om ändring i sättet för auto-
            mobilskattens utgående.
          </p>
          <p xml:id="i-NYhTzHgXitaEnS4Y3tvE8p">
            Genom beslut vid 1938 års riksdag genomfördes en omläggning av
            skatten på motorfordon och bensin, varigenom för att komplettera
            slopandet av automobilringskatten dels en höjning av fordonskatten
            infördes, dels ock skatten på bensin ökades från 10 till 12 öre
            per liter samt skatten på vissa brännoljor från 7 till 9 öre per
            liter. Ändringen av fordonskatten grundar sig på ett förslag från
            statens väginstitut till 1937 års automobil- skattesakkunniga.
            Då väginstitutets synpunkter synas mig vara av be- tydelse för
            det följande, tillåter jag mig att i korthet återgiva desamma.
          </p>
          <p xml:id="i-AisceQGT2HYH1HkHayPAB">
            Ur vägteknisk synpunkt, framhåller institutet i sitt yttrande,
            borde väg- väsendets kostnader läggas till grund för ett bedömande
            av bilskattebör- dornas skäliga fördelning mellan olika fordonskategorier
            med hänsyn till deras krav på vägarna. Automobilbeskattningen
            skulle lämpligen uppdelas i vissa tänkta former: grundavgift,
            extra viktavgift, extra hastighetsavgift och vägslitningsavgift.
            Institutet framhåller beträffande grundavgiften, att då en icke
            ringa del av vägväsendets utgifter utgjordes av en grundkostnad,
            som medförde sam- ma nytta för varje fordon som trafikerade vägen,
            borde en grundavgift uttagas av alla motorfordon i form av en
            enhetsskatt, oberoende av for- donets vikt och beskaffenhet i
            övrigt. Storleken av denna avgift kunde diskuteras, enär skäl
            kunde anföras för att en del av grundkostnaden borde uttagas efter
            den nytta som fordonen hade av vägarna eller med andra ord efter
            transportarbetets storlek. Beträffande den extra viktavgiften
            har väginstitutet, som framhåller, att vikten på ett fordon har
            stor betydelse särskilt för kostnaden för anlägg- ningen av vägar
            och broar, framhållit, att institutet efter en summarisk beräkning
            ansett sig kunna uppskatta merkostnaden för de tyngre for- donens
            större krav på hållfastheten till 5 å 6 miljoner kronor per år.
            Den extra hastighetsavgiften saknade i detta sammanhang betydelse,
            då högre hastigheter krävde större mängd drivmedel och slitkostnaden
            på vägen härigenom kompenserades genom den större åtgången av
            drivmedel. Vägslitningsavgiften vore direkt proportionell till
            fordonets tyngd och borde beräknas efter »tonmil»&gt;. Med ledning
            av dessa beräkningar föreslogs av väginstitutet, att i fordonskatten
            borde för varje fordon ingå en fast grundavgift av 50 kronor,
            vartill skulle komma tillägg av olika storlek beroende på de större
            krav olika fordon ställde på anläggning och förslitning av vägbanan.
          </p>
          <p xml:id="i-VkP9MbS3xV5wMiMaJoEpYg">
            Väginstitutets förslag, som med vissa mindre betydande ändringar
            god- togs av de sakkunniga och sedermera av riksdagen, innebar
            för de flesta bilar en höjning av fordonskatten. Jag hänvisar
            i detta avseende till Kungl. Maj:ts proposition nr 234 till 1938
            års riksdag samt beviljningsutskottets
          </p>
          <pb facs="riksdagen-motions-pdf/data/1939/mot_1939__ak__226/mot_1939__ak__226-002.pdf"/>
          <fw xml:id="i-Jb6YGfMmUAyAnY13SMFp3W">
            4 Motioner i Andra kammaren, Nr 226.
          </fw>
          <p xml:id="i-RkfAJNGwLTjuwMr7pCrshW">
            betänkande nr 16 i anledning av densamma. I detta sammanhang
            upptogs även frågan, huruvida icke en så betydande utgift som
            fordonskatten utgör skulle kunna göras mindre kännbar genom att
            skatten fördelades på flera skatteterminer. Av tekniska skäl visade
            det sig emellertid nödvändigt att trots ökningen av skattebördan
            bibehålla det gamla systemet med skatte- betalning en gång om
            året. Som bekant användas bilskattemedlen i huvud- sak till anläggning
            och underhåll av vägarna. För att få ett begrepp om vilka betydande
            belopp det här gäller vill jag endast hänvisa till årets statsverksproposition,
            av vilken framgår, att för budgetåret 1939/40 beräk- nats att
            av sammanlagda bilskatter ej mindre än 132 miljoner kronor skulle
            uttagas; därav i fordonskatt 36 miljoner kronor och i bensinskatt
            96 mil- joner kronor. Detta innebär, att i medeltal på varje fordon
            skulle uttagas cirka 150 kronor i fordonskatt (beräknat efter
            ett bilbestånd av 240 000 skattepliktiga motorfordon). Ingen torde
            väl vilja bestrida, att det tillkommer bilägarna att betala sin
            skäliga andel för vägars byggande och underhåll. Vad jag här vänder
            mig mot är sättet för uttagandet av denna kostnad på grund av
            den olyckliga inverkan fordonskatten har på möjligheten för framför
            allt landsbygdens folk med dess knappa penningtillgång att komma
            i åtnjutande av de för- delar som tillgången till motorfordon
            innebär. De låga priser, för vilka nu en fullgod begagnad bil
            kan erhållas, skulle göra det möjligt för många människor i detta
            land att skaffa sig en bil. Vad detta skulle betyda för skapandet
            av drägligare förhållanden för de avlägset boende medborgarna
            i landet torde icke behöva närmare utvecklas. För många andra
            åter skulle det innebära en avsevärd lättnad i deras näringsfång.
            Vad som lägger hinder i vägen för förverkligandet av denna möjlighet
            är den stora en- gångsutgiften för skattens betalande. Talrika
            fall förekomma, då även fullgoda bilar hava nedskrotats endast
            för att ägaren icke sett sig någon möjlighet att betala skatten.
            Det är även känt, att fordonskatten starkt påverkar priserna för
            begagnade automobiler. Det kan icke vara skäligt, att en varas
            värde skall undergå starka fluktuationer endast därför att tekniska
            skäl lägga hinder i vägen för ett förnuftigt uttagande av en skatt.
            Det är ändå mindre skäl att låta ett förhållande kvarstå, som
            direkt omöjliggör för stora delar av samhället att komma i åtnjutande
            av tek- nikens framsteg. I dessa tider, då landsbygdens avfolkning
            är ett brän- nande problem, skall icke staten genom sina åtgärder
            ytterligare bidraga till dessa beklagliga förhållanden. Det föreligger
            så mycket mindre an- ledning härtill, som lösningen av problemet
            med litet god vilja icke torde vara svår att ernå. Den förhållandevis
            ringa del, som fordonskatten utgör av de sammanlagda automobilskattemedlen,
            synes mig direkt peka på ett slopande av denna skatt och uttagandet
            av motsvarande skatteintäkt ge- nom en höjning v bensinskatten.
            Enligt uppgift i årets statsverksproposi- tion kunde den beskattningsbara
            bensinmängden för budgetåret 1939/40
          </p>
          <pb facs="riksdagen-motions-pdf/data/1939/mot_1939__ak__226/mot_1939__ak__226-003.pdf"/>
          <fw xml:id="i-Mr3G84bNrGriccW7ZZ45L9">
            Motioner i Andra kammaren, Nr 226. 5
          </fw>
          <p xml:id="i-MS6FMPGpy8e3Big2SpAGB4">
            uppskattas till 790 miljoner liter. En höjning av bensinskatten
            med 5 öre per liter skulle då giva 39500 000 kronor eller mera
            än hela den beräk- nade fordonskatten. Härtill kommer, att bestyret
            med uttagandet och indrivningen av fordon- skatten avsevärt belasta
            länsstyrelserna och härigenom påverka de statliga förvaltningskostnaderna.
            Statsutgifternas ökning under senare år torde vara tillräckligt
            skäl att taga hänsyn till detta förhållande. Med anledning av
            det ovan anförda får jag därför hemställa,
          </p>
          <p xml:id="i-7bBG3px6FiL54m71QQcNLk">
            att riksdagen ville besluta att i skrivelse till Kungl. Maj:t
            anhålla om skyndsam utredning och förslag till sådan änd- ring
            av sättet för automobilskattens utgående att den i sin helhet
            uttages i form av skatt på bensin och andra driv- medel.
          </p>
          <p xml:id="i-MZP3YMCbr8wo4cjtTP4srC" type="date">
            Stockholm den 22 januari 1939.
          </p>
          <div xml:id="i-GYWPoa4WA9EYDUpWnkwU5y" type="signatureBlock">
            <p xml:id="i-FP6cKjXNioDDCMgtHWJr11" who="unknown" type="signature">
              Otto Wallén i Sånga-Säby
            </p>
          </div>
        </div>
      </div>
    </body>
  </text>
</TEI>
