<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-199798-UbU-00218">
  <teiHeader>
    <fileDesc>
      <titleStmt>
        <title>Konfessionella skolor</title>
        <author corresp="i-8Nio1rUw3hSjL6pvCGw22Y i-8Nio1rUw3hSjL6pvCGw22Y">av Carina Hägg (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konfessionella skolor</title>
          <idno type="rdwebb">GL02Ub218</idno>
          <rs type="number">Ub218</rs>
          <orgName type="comitteeAbbreviation">UbU</orgName>
          <ref type="dokument_url_text">http://data.riksdagen.se/dokument/GL02Ub218/text</ref>
          <ref type="dokument_url_html">http://data.riksdagen.se/dokument/GL02Ub218</ref>
          <ref type="dokumentstatus_url_xml">http://data.riksdagen.se/dokumentstatus/GL02Ub218</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>s</desc>
            </state>
          </person>
          <person gender="woman">
            <idno>i-8Nio1rUw3hSjL6pvCGw22Y</idno>
            <name>Carina Hägg</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KSHRAuf244PvTcY5ydGEjP" type="signed"/>
        <correspContext corresp="i-KSHRAuf244PvTcY5ydGEjP">
          <note type="signatory" corresp="i-8Nio1rUw3hSjL6pvCGw22Y"/>
          <note type="signatory" corresp="i-8Nio1rUw3hSjL6pvCGw22Y"/>
        </correspContext>
        <correspAction xml:id="i-T6ECQpWy5YtqFNBzUsu8wo" type="referral">
          <date when="1997-10-10"/>
        </correspAction>
        <correspAction xml:id="i-A1dQi6m5QbEg7JteV13nPD" type="dismissal">
          <date when="1997-10-10"/>
        </correspAction>
        <correspAction xml:id="i-EkCRn3SyLGPC3bJtVNgFej" type="submission">
          <date when="1997-10-06"/>
        </correspAction>
        <correspAction xml:id="i-KJXZpvXN4JUVB6QhWXz84U" type="referral">
          <date when="1997-10-10"/>
        </correspAction>
        <correspAction xml:id="i-XzTKdcpsgM8sznF2wZDue3" type="dismissal">
          <date when="1997-10-10"/>
        </correspAction>
        <correspAction xml:id="i-AAbh6xYScCRJa9WMwveHyY" type="submission">
          <date when="1997-10-06"/>
        </correspAction>
        <correspAction xml:id="i-Y3w1u4gtfRbzqZMWZ68CLw" type="assigned"/>
        <correspContext corresp="i-Y3w1u4gtfRbzqZMWZ68CLw">
          <ref type="assignedTo">Utbildningsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199798/mot_199798_UB_0218/mot_199798_UB_0218-0001.pdf"/>
      <div xml:id="i-PMWUcrQsHqeVa6jV85MGJd" type="motHeader">
        <div xml:id="i-UjyvBxBD9hs99rrHeQXYB5" type="motTitle"/>
        <div xml:id="i-LhBqi56whnk75M9xT5AmTg" type="motSubmissionInfo"/>
      </div>
      <div xml:id="i-LpZ2LFWJF6kxtVH8tth1D8" type="motBody">
        <div xml:id="i-8aKUN5w3AK4btSAUXQoGjz">
          <p xml:id="i-KJ9EATJvie3pqnzUytAv2V">
            1997/98 Ub218 Ub216-221
          </p>
          <p xml:id="i-RW2D2FGVPpGWjiuMr8Grii">
            Motion till riksdagen
          </p>
          <p xml:id="i-K3Fjrf7RLvJw4zgUQQGXJ7">
            1997/98:Ub218
          </p>
          <p xml:id="i-AGc3ZHKbE7b6tNkZCGhHht">
            av Carina Hägg (s) Konfessionella skolor
          </p>
          <p xml:id="i-XhDDFNyWpoNhT16k2vyeDF">
            Konflikter och skiljaktigheter om vad som är att betrakta som
            de viktigaste värdena inom skolans område har förekommit sedan
            seklets början. Det är därför möjligt att finna en mängd historiska
            paralleller till den dagsaktuella debatten om konfessionella skolor
            och om vissa religiöst influerade inslag i skolans undervisning
            och miljö. Jag tror att vi i dag har en del att lära av historien.
            Mycket av debatten är sig lik men en skillnad är att fokus förflyttats
            från kristna frikyrkor till islam. De frikyrkligas strävan efter
            att slippa en statskyrkligt konfessionell påverkan i skolan är
            av tidigt datum. Baptisterna t.ex. motsatte sig sedan början av
            seklet den syn på dopet och nattvarden som lärdes ut i den svenska
            folkskolan. Vidare motsatte sig de frireligiösa det omfattande
            katekes- pluggandet. Barn till ”främmande trosbekännare” hade
            från år 1873 rätt till befrielse från religionsundervisningen,
            men barn som kom från frireligiösa eller ateistiska hem omfattades
            inte av denna befrielserätt. Till 1903 års riksdag inkom några
            motioner som, ur olika synvinklar, kritiserade katekesundervisningen
            och det faktum att föräldrarna som omfattade en ”annan kristen
            lärouppfattning” än den som lärdes ut i skolorna inte hade rätt
            att för sina barn erhålla befrielse från katekesundervisningen.
            År 1919 beslutade riksdagen om en reformerad undervisningsplan
            som innebar förändringar för kristendomsundervisningen. Vissa
            delar av den gamla katekesundervisningen försvann, och undervisningen
            fick inte längre vara lika konfessionellt betonad. Ledstjärnor
            för religionsundervisningen blev nu saklighet och objektivitet.
            Fortfarande var det dock uteslutande kristendom som lärdes ut.
            De frikyrkliga, som varit en av drivkrafterna för förändring i
            religionsundervisningen, var inte helt och hållet positiva till
            1919 års nya undervisningsplan. Man var visserligen tacksam för
            att katekesundervisningen försvunnit, men oroade sig i stället
            för att en ny ”ytlighet” skulle göra sig gällande i skolorna efter
            det att den statskyrkliga dominansen tonats ned. Representanter
            för de frikyrkliga befarade att den nya ”rationalistiska tendensen”
            skulle innebära att skolan i stället blev propagandaanstalt för
            förnekelsen. Under 1940-1946 arbetade en skolutredning under Gösta
            Bagge. Utredningen förespråkade en återgång till en konfessionellt
            inriktad kristendomsundervisning i den svenska skolan. År 1946
            tillsattes ytterligare en parlamentarisk utredning för att arbeta
            med frågan om det svenska skolväsendets reformering. På grundval
            av den
          </p>
          <pb facs="riksdagen-motions-pdf/data/199798/mot_199798_UB_0218/mot_199798_UB_0218-0002.pdf"/>
          <p xml:id="i-CRcXdkdCazsuJV7FmoL1n7">
            utredningen kunde riksdagen år 1950 besluta om att en obligatorisk
            enhetsskola successivt skulle ersätta den gamla folk- och realskolan.
            År 1962, efter ett antal års försöksverksamhet, beslutade riksdagen
            om den obligatoriska skolan som vi har i dag och som gavs namnet
            ”grundskola”. Ämnet religionskunskap fick genom detta beslut samma
            officiella ställning och inriktning som övriga orienteringsämnen.
            Därmed var den princip fastställd som fortfarande gäller att skolan
            skall vara konfessionellt neutral. Trots att idén om en konfessionslös
            skola fick genomslag redan 1919, fanns det under lång tid kvar
            vissa inslag av konfessionell art. Ett exempel är morgonbönen
            som kanske fortfarande lever kvar. Åsikterna gick isär i debatten
            under 1940-1960-talen huruvida morgonbönen var att betrakta som
            en otillbörlig handling i en konfessionslös skola, eller en fin
            tradition som man borde värna om. Parallellen kan göras med den
            nu aktuella debatten om skolavslutning i kyrkor, med inslag av
            psalmsång eller bön. Från min egen skoltid i slutet av 1960-talet
            minns jag skolkamrater som för sina föräldrar inte fick delta
            i sexualundervisning eller dansa i gymnastiken. Med diskussioner
            och respekt för varandra kunde man lösa dessa frågor. Även vad
            gäller debatten för och emot enhetsskolan respektive fristående
            skolor kan paralleller göras mellan olika tidsperioder. Idén med
            enhetsskola var att motverka ett splittrat utbildningssystem för
            att i stället sträva mot likvärdig och enhetlig utbildning tillgänglig
            för alla. Statligt stöd till enskilda eller privata skolor har
            därför, fram till friskolereformen på 1990-talet, utdelats med
            stor restriktivitet. Att en skola har konfessionell inriktning
            har inte utgjort något särskilt skäl för att få statsbidrag. De
            nya reglerna för fristående skolor som infördes 1992 innebar dock
            en explosionsartad utveckling av fristående skolor. Fristående
            skolor med konfessionell inriktning tillhörde de skolor som ökade
            mest. Det finns anledning att överväga förändringar i statens
            stöd till skolor som bygger på eller har konfessionell inriktning
            då en sådan skola i grunden strider mot bärande delar i de grundläggande
            värderingarna för vår gemensamma skola. I stället har intolerans
            blivit ledstjärnan. Att i dag med skolan som verktyg befrämja
            denna framträngande isolationistiska intolerans är inte rätt när
            det i stället är gemenskap och tolerans som det är brist på. Den
            svenska skolan är en sammanhållen skola som skall ge likvärdig
            utbildning till alla barn och ungdomar. Barn börjar skolan med
            skilda sociala och kulturella förutsättningar. Min egen erfarenhet
            är att det inte går att överskatta betydelsen av att barn och
            ungdomar med olika erfarenheter, kulturer, bakgrund och social
            tillhörighet tillbringar tid tillsammans med varandra under skoltid.
            Statsrådet Ylva Johansson har gett uttryck för att i ett öppet
            demokratiskt samhälle är empati, inlevelse i andra, förmåga att
            se med andras ögon osv. avgörande värden. Sådana värden utvecklas
            bäst om de kan grundläggas tidigt i en ömsesidig kommunikation
            mellan skolkamrater. Därför bör inte något ekonomiskt stöd från
            samhället fortsättningsvis utgå till skolor med konfessionell
            grund eller inriktning inom såväl grund- som gymnasieskola.
          </p>
          <p xml:id="i-LvmWJUUnsgT9GP3hP5P1f8">
            Mot. 1997/98Ub218
          </p>
          <pb facs="riksdagen-motions-pdf/data/199798/mot_199798_UB_0218/mot_199798_UB_0218-0003.pdf"/>
          <p xml:id="i-6yzbrXiWdbQf6g4ft7ckF2">
            7 Hemställan
          </p>
          <p xml:id="i-9yeyKUnsofqxjL8DX48YPT">
            Med hänvisning till det anförda hemställs att riksdagen som sin
            mening ger regeringen till känna vad i motionen anförts om att
            stoppa allt ekonomiskt stöd till skolor med konfessionell grund
            eller inriktning.
          </p>
          <p xml:id="i-W7BbUbzis9psh8Yr2UsS43" type="date">
            Stockholm den 24 september 1997
          </p>
          <p xml:id="i-LLSsRvY3Gnviis7zd1tXEB">
            Carina Hägg (s)
          </p>
          <p xml:id="i-9vUfXSv8PQ6h6QmXyH1ruf">
            Mot. 1997/98Ub218
          </p>
        </div>
      </div>
    </body>
  </text>
</TEI>
