<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202324-NU-00696">
  <teiHeader>
    <fileDesc>
      <titleStmt>
        <title>En effektiv offentlig förvaltning</title>
        <author corresp="i-NDXytJ2sEVrtLhDNxEoc8A">av Ida Drougge (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2023/24:696 av Ida Drougge (M)</title>
          <idno type="rdwebb">HB02696</idno>
          <rs type="number">696</rs>
          <orgName type="comitteeAbbreviation">NU</orgName>
          <ref type="dokument_url_text">https://data.riksdagen.se/dokument/HB02696/text</ref>
          <ref type="dokument_url_html">https://data.riksdagen.se/dokument/HB02696</ref>
          <ref type="dokumentstatus_url_xml">https://data.riksdagen.se/dokumentstatus/HB02696</ref>
          <ref type="pdf">https://data.riksdagen.se/fil/648C3E9A-9C06-4EFE-8CED-11DFBFF6535A</ref>
          <ref type="docx">https://data.riksdagen.se/fil/E064B164-344D-445B-9B39-7FD19E432E27</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NDXytJ2sEVrtLhDNxEoc8A</idno>
            <name>Ida Drougge</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-P3okEW6kGsvweRA5ZGVsUh" type="signed"/>
        <correspContext corresp="i-P3okEW6kGsvweRA5ZGVsUh">
          <note type="signatory" corresp="i-NDXytJ2sEVrtLhDNxEoc8A"/>
        </correspContext>
        <correspAction xml:id="i-DubBitYanc7FeLMUoUQpNx" type="submitted">
          <date when="2023-10-02"/>
          <time when="16:48:03"/>
        </correspAction>
        <correspAction xml:id="i-SaHQkKpqvpxV6es6MWQeuz" type="reviewed">
          <date when="2023-10-02"/>
          <time when="18:29:23"/>
        </correspAction>
        <correspAction xml:id="i-7MYhPeMQ7KmH5uyWDQFqZ1" type="referred">
          <date when="2023-10-17"/>
        </correspAction>
        <correspAction xml:id="i-ScgmcjU5riqNJ9EMaxtJMV" type="assigned">
          <date when="2024-04-10"/>
          <time when="16:22:48"/>
        </correspAction>
        <correspContext corresp="i-ScgmcjU5riqNJ9EMaxtJMV">
          <ref type="assignedTo">Näringsutskottet</ref>
        </correspContext>
        <correspAction xml:id="i-MLxg3Tr2pLoBStzj19miVy" type="behandlas_i"/>
        <correspContext corresp="i-MLxg3Tr2pLoBStzj19miVy">
          <ref type="uppgift">2023/24:FiU25</ref>
          <ref type="ref_dok_id">HB01FiU25</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">FiU25</ref>
          <ref type="ref_dok_titel">Statlig förvaltning och statistikfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-QA2kTEa1SXHBvFMgaUwv6c" type="behandlas_i"/>
        <correspContext corresp="i-QA2kTEa1SXHBvFMgaUwv6c">
          <ref type="uppgift">2023/24:KU8</ref>
          <ref type="ref_dok_id">HB01KU8</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">KU8</ref>
          <ref type="ref_dok_titel">Offentlig förvaltning</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-RTeQ68J5fdDxtyL2FyCsNH" type="behandlas_i"/>
        <correspContext corresp="i-RTeQ68J5fdDxtyL2FyCsNH">
          <ref type="uppgift">2023/24:NU10</ref>
          <ref type="ref_dok_id">HB01NU10</ref>
          <ref type="ref_dok_typ">bet</ref>
          <ref type="ref_dok_rm">2023/24</ref>
          <ref type="ref_dok_bet">NU10</ref>
          <ref type="ref_dok_titel">Regelförenkling för företag</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2023/24:696 av Ida Drougge (M) En effektiv
          offentlig förvaltning
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-LdrPnbY8acpJAQR8ujCeee">
            Förslag till riksdagsbeslut
          </head>
          <list>
            <item xml:id="i-XvmKc34uVLEbsJ2fZLYEhc" sortKey="Yrkande 1">
              Riksdagen ställer sig bakom det som anförs i motionen om att
              överväga en stor myndighetsreform med genomgång och prioritering
              av Sveriges myndigheter och deras regleringsbrev i syfte att minska
              antalet myndigheter, öka deras effektivitet och fokusera på kärnuppdragen
              och tillkännager detta för regeringen.
            </item>
          </list>
          <list>
            <item xml:id="i-7tQAXqkWSumCNzEhX2gxMs" sortKey="Yrkande 2">
              Riksdagen ställer sig bakom det som anförs i motionen om att
              överväga att införa ett modernare och tydligare tjänstemannaansvar
              genom utvidgat straffansvar för tjänstefel, i syfte att stärka
              förtroendet för den offentliga verksamheten, och tillkännager
              detta för regeringen.
            </item>
          </list>
          <list>
            <item xml:id="i-HAXLiPQsiziGoRYWRHct3J" sortKey="Yrkande 3">
              Riksdagen ställer sig bakom det som anförs i motionen om att
              överväga att utvärdera och stärka Regelrådet och det regelförenklande
              arbetet i staten och tillkännager detta för regeringen.
            </item>
          </list>
          <list>
            <item xml:id="i-CogmZxCd5UH4F9iYe1briP" sortKey="Yrkande 4">
              Riksdagen ställer sig bakom det som anförs i motionen om att
              överväga en oberoende översyn av konsekvensutredningsförordningen
              och konsekvensutredningsarbetet i Sverige och tillkännager detta
              för regeringen.
            </item>
          </list>
          <list>
            <item xml:id="i-3DMvHGuhUkP52FXRkPrS2N" sortKey="Yrkande 5">
              Riksdagen ställer sig bakom det som anförs i motionen om att
              självkostnadsprincipen bör få ett ökat genomslag i statliga och
              kommunala avgifter och tillkännager detta för regeringen.
            </item>
          </list>
          <list>
            <item xml:id="i-6GGiKKtZ3PGVMjAmRPYrke" sortKey="Yrkande 6">
              Riksdagen ställer sig bakom det som anförs i motionen om att
              överväga att rätten till skriftliga råd, rekommendationer och
              krav i samband med och vid tillsynsbeslut bör skärpas och tillkännager
              detta för regeringen.
            </item>
          </list>
          <list>
            <item xml:id="i-5yc67i7hGQyqZtAhxhYU24" sortKey="Yrkande 7">
              Riksdagen ställer sig bakom det som anförs i motionen om att
              överväga en översyn av hur statlig, kommunal och regional tillsyn
              kan samordnas i större utsträckning än i dag i syfte att både
              höja kvaliteten på tillsynen och underlätta för de företag och
              verksamheter som tillsyn utövas över, och detta tillkännager riksdagen
              för regeringen.
            </item>
          </list>
          <list>
            <item xml:id="i-47hrdK3tjcfC5m1436Vu8x" sortKey="Yrkande 8">
              Riksdagen ställer sig bakom det som anförs i motionen om regelförenklingsarbete
              och tillkännager detta för regeringen.
            </item>
          </list>
          <list>
            <item xml:id="i-Vbw1hSHA65MWu2Agb1yjYV" sortKey="Yrkande 9">
              Riksdagen ställer sig bakom det som anförs i motionen om att
              myndigheter inte bör bedriva opinionsbildande verksamhet och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-XdQkiCNFctCuxCMF2ftveH" type="h1">
            Motivering
          </head>
          <p xml:id="i-N4xkQY6VQWu6eXNegLZzRf">
            Den svenska välfärdsmodellen bygger på ett samhällskontrakt mellan
            medborgarna och staten, där medborgarna betalar hög skatt för
            att få högkvalitativ välfärd inom framför allt skolan, sjukvården
            och rättsväsendet och allmän myndighetsservice. Mycket inom det
            offentliga fungerar också väl, men samtidigt är det alltmer uppenbart
            att statens kärnuppgifter inte längre utförs på det sätt och med
            den kvalitet som svenska skatte­betalare förväntar sig och har
            rätt att förvänta sig. Vi har världens femte högsta skatte­tryck
            men det syns varken i våra skolresultat, i tillgängligheten till
            vården eller i fråga om polistäthet och trygghet. Det blir då
            förståeligt att allt fler invånare ställer sig frågan om vilken
            valuta vi får för våra skattemedel.
          </p>
          <p xml:id="i-FvrhxWGgrcRyaZynPiDDCX">
            Skillnaden mellan berättigade förväntningar och levererade resultat
            har vuxit under senare år. Under de två senaste mandatperioderna
            höjdes hela 64 skatter. Arbetslösheten är idag en av EU:s högsta,
            antalet skjutningar uppgår till fler än en skjutning per dag och
            antalet anmälda sexualbrott fortsätter att öka. Behovet av att
            prioritera kärnan i statens och välfärdens uppdrag har sannolikt
            inte varit större i modern tid.
          </p>
          <p xml:id="i-TDub3dcGeemmYqeQCsCh2j">
            Detta behöver ske genom politiska prioriteringar i budgetar,
            likväl som i organiser­ing och styrning samt regleringsbrev för
            de statliga myndigheterna. En framgångsrik styrning är avgörande
            för varje regerings möjlighet att genomföra sin och den av riksdagen
            beslutade politiken. Regeringen har under de föregående mandatperioderna
            gjort vissa reformer inom det förvaltningspolitiska området men
            också brustit i styrningen av ett antal myndigheter i flera avseenden.
            Transportstyrelsen, Arbets­förmedlingen, Försäkringskassan och
            hanteringen av covid-19 är några tydliga exempel. Den statliga
            förvaltningspolitiken och tidigare regeringars styrning av de
            statliga myndigheterna möter framförallt inte dagens utmaningar.
            Myndigheterna har tillåtits att i allt mindre utsträckning fokusera
            på sina respektive kärnuppdrag, såsom att utreda brott eller att
            förmedla arbeten.
          </p>
          <head xml:id="i-YMHfuz1z9xKDV73GRB6TDT" type="h2">
            Myndighetsreform
          </head>
          <p xml:id="i-UAUhPNrSnQi7taioUewasg">
            För att byråkratin ska minska behöver staten prioritera i den
            breda och detaljerade floran av myndigheter, regleringsbrev samt
            mål och styrdokument av allehanda slag. Fokus behöver främst vara
            på myndigheternas kärnuppdrag och huvudsyfte. Alla myndigheter
            eller myndighetsuppdrag kan inte vara självskrivna och så heller
            inte deras budget­anslag. Det behövs därför en bredare genomgång
            av samtliga myndigheter och deras uppdrag och anslag. I en sådan
            översyn bör bland annat effektiviteten i utformningen, deras tvärsektoriella
            krav samt storleken av myndigheterna utvärderas och dessa resultat
            mynna ut i en stor myndighetsreform.
          </p>
          <p xml:id="i-JHm85aeGFF7eqHT8AkkDa6">
            Erfarenheten säger oss exempelvis att tillfälliga projekt generellt
            sett är mer ineffektiva än permanenta förändringar och välgrundade
            reformer. Tyvärr är det idag många myndigheter som ändå får finansiering
            för just olika typer av tillfälliga projekt. Tillfälligheten i
            projekten kommer ofta av att de varken är prioriterade eller förväntas
            skapa ett långsiktigt värde. Av dessa anledningar bör tillfälliga
            projekt som huvudregel undvikas.
          </p>
          <p xml:id="i-WMekwZcfT3ZzkZutdji181">
            Detsamma kan sägas om små myndigheter, då deras förvaltningskostnader
            ofta blir oproportionerligt stora samt deras förmåga att agera
            kraftfullt ofta är liten. Ett försök att avhjälpa detta med en
            så kallad servicemyndighet vid namn Statens servicecenter skedde
            2012, men utvärdering och granskning av denna har visat att även
            denna lösning hitintills varit dyr och inte särskilt effektiv.
            Gällande små myndigheter behöver det därför särskilt övervägas
            om dessa bäst läggs ner alternativt slås samman med en annan eller
            andra myndigheter. Även Statens servicecenter behöver utvärderas
            och kost­naderna för dess tjänster jämföras med om myndigheter
            själva hade skött sina ekonomi- och lönesystem. Syftet med myndigheten
            är att öka effektiviteten och tillgängligheten i svensk statsförvaltning.
            Både Statskontoret och Riksrevisionen har dock ifrågasatt om så
            verkligen blivit fallet. Regeringen har även gjort förändringar
            i syfte att öka anslutningsgraden bland myndigheter samt vidgat
            myndighetens ansvarsområde till att även inkludera fysiska servicekontor.
            En helhetsöversyn av om myndigheten i dagens form möter de krav
            och förväntningar som fanns vid skapandet behöver därför ske i
            syfte att säkerställa att myndigheten är alternativt kan bli den
            effektiva service som den är tänkt att vara.
          </p>
          <p xml:id="i-D5ggSyoLmqgR23AUieQGCG">
            Frågan om utvärderingsmyndigheternas organisering och opartiskhet
            är också högst relevant i detta sammanhang. Liksom att snabbt
            få på plats en utbetalningsmyndighet i syfte att minska bidrags-
            samt välfärdsbrotten. I oktober 2018 lämnades SOU 2018:79 Analys-
            och utvärderingsutredningen över till Finansdepartementet. Utredningen
            innehåller förslag på en förändrad styrning och organisering av
            delar av regeringens analys- och utvärderingsmyndigheter. Remissvaren
            kom in våren 2019, men ännu har regeringen inte presenterat sin
            ståndpunkt eller lämnat någon proposition på området. Principiellt
            bör utvärderingskompetenser av den här oberoende sorten vare sig
            ligga under den minister eller den myndighet som de har till uppgift
            att utvärdera men de bör helt eller delvis kunna samlas under
            ett och samma paraply i syfte att stärka utvärderingskompetensen
            samt för att få till ett ökat fokus på utvärderingsbarhet i beredningar.
          </p>
          <head xml:id="i-8JrQ15ghEZBBUaNFujZgZU" type="h2">
            Tjänstemannaansvar
          </head>
          <p xml:id="i-DEoTsiTYnJscQYgLzjx2fV">
            Vidare är det viktigt att enskilda tjänstemäns ansvar tydliggörs
            liksom att en god förvaltningskultur främjas. Vi ser med oro på
            att många enskilda människor och företagare uttrycker att man
            upplever att byråkratin är både omfattande och politiserad. En
            återkommande kommentar är en upplevelse av att en inblandad tjänsteman
            driver en egen agenda, snarare än agerar opolitiskt och sakligt.
            Självklart gör lejonparten av landets tjänstemän ett gott arbete
            och följer alla lagar och regler. Men det blotta faktum att en
            diskussion om huruvida man kan lita på staten och statliga beslut
            tagit fart är skäl nog för att agera för tydligare ansvarsfördelning,
            ansvarsutkrävning och en god förvaltningskultur. Att samla utvärderingsmyndigheterna
            i syfte att höja kvalitén på utvärderingsarbetet skulle också
            bidra till det. Att skärpa och vidga straffansvaret för tjänstefel
            är ett annat förslag och att få på plats en statstjänstemannautbildning
            är ett tredje. De två sistnämnda förslagen tillkännagav riksdagen
            på initiativ av Moderaterna för regeringen i april 2018 men den
            utredning som den dåvarande regeringen tillsatte lämnade likväl
            inga förslag på förändringar på området.
          </p>
          <p xml:id="i-CTQm9SN3mYJfbynVgeaLH5">
            Frågan om utformningen av det straffrättsliga ansvaret för offentliga
            tjänstemän har diskuterats alltsedan ämbetsansvarsreformen 1975
            medförde en omfattande avkriminali­sering av fel och försummelser
            i den offentliga verksamheten. Säkerhetsskandalen vid Transportstyrelsen
            gav åter ljus på frågan då den på ett tydligt sätt illustrerade
            behovet av en översyn av lagstiftningen med inriktning på att
            vidga det straffbara området.
          </p>
          <p xml:id="i-j3FiQtZjKNtAe1sbVtGbQ">
            Ett modernt och vidgat tjänstemannaansvar skulle stärka skyddet
            för medborgarnas rättssäkerhet och öka förtroendet för den offentliga
            verksamheten. Ett utvidgat straff­ansvar för tjänstefel skulle
            även kunna stärka tjänstemännens position mot otillbörliga politiska
            påtryckningar och därigenom säkra och förstärka förvaltningens
            själv­ständighet i vissa situationer. En tjänsteman skulle då
            i större utsträckning än idag kunna hänvisa till straffansvaret
            för att motivera varför vederbörande är förhindrad att vidta vissa
            åtgärder.
          </p>
          <p xml:id="i-Mb2RDBhYfWTwjhyzVUF3CN">
            Dagens straffrättsliga ansvar för offentliga tjänstemän regleras
            i huvudsak i 20 kap. 1 § brottsbalken, där straffansvaret för
            brottet tjänstefel regleras. Tjänstefelsbrottet innebär att den
            som uppsåtligen eller av oaktsamhet ”åsidosätter vad som gäller
            för tjänsten” kan dömas för tjänstefel. Det finns idag dock en
            stor begränsning av straff­ansvaret eftersom detta enbart gäller
            om åsidosättandet äger rum ”vid myndighets­utövning”. En rad åtgärder
            som myndigheter ägnar sig åt faller därför utanför defini­tionen
            av myndighetsutövning och inte ens allvarliga fel och försummelser
            i sådan verksamhet kan därmed utgöra tjänstefel.
          </p>
          <p xml:id="i-DGKoFCpf4oAqhfdGTveTHY">
            Thomas Bull ger i artikeln Tjänstefelet och den goda förvaltningen
            (som ingår i God förvaltning – ideal och praktik, 2006 års årsbok
            från juridiska fakulteten vid Uppsala universitet) några exempel
            på då tjänstemannaansvar inte varit tillämpbart. En tingsrätt
            ansåg exempelvis inte att repressalier mot en kommunanställd för
            att denne nyttjat sin grundlagsskyddade meddelarfrihet utgjorde
            tjänstefel, eftersom åtgärderna hade civil­rättslig karaktär och
            inte var myndighetsutövning. Samma problematik kan även uppstå
            inom statliga myndigheter. Från den kommunala sektorn nämner Bull
            även ett JO-ärende från 2001 (beslut 2001-12-17, dnr 3497-2000).
            En kommunstyrelse föreslog att fullmäktige skulle fatta samma
            beslut igen i ett ärende där kammarrätten upphävt det tidigare
            beslutet och genomförde även en upphandling på ett sätt som stred
            mot lagstift­ningen. JO kom fram till att varken förslaget till
            domstolstrots eller ingåendet av avtal med ett visst företag utgjorde
            myndighetsutövning och därmed kunde ingen åtalas.
          </p>
          <p xml:id="i-KffQSD2N2yK668ZK2PfYio">
            Man kan därför med fog ifrågasätta om dagens lagstiftning verkligen
            innebär en rimlig avgränsning av det straffbara området. Det går
            också att ifrågasätta om det är rimligt att ringa fall av tjänstefel
            helt ska hänskjutas till disciplinansvarsnämnder på arbetsplatsen.
            Inte nog med att ringa fall av tjänstefel på detta sätt inte medför
            något straffrättsligt ansvarsutkrävande, dessa situationer lämnas
            istället att avgöras av parter vars opartiskhet inte är garanterad
            och i ett forum utan insyn och transparens. Ringa fall av tjänstefel
            tycks också tillämpas allt mer generöst i rättspraxis.
          </p>
          <p xml:id="i-QPPPsCACuyhqMbvC4cYvuX">
            En offentlig tjänst har en koppling till det demokratiska systemet,
            vilket tydligt skiljer den från privat och ideell sektor. Offentliga
            tjänstemän verkar inom ett författ­ningsstyrt system som ska förverkliga
            det demokratiska styrelseskicket och dess sakliga innehåll. De
            ska vara garanter för objektivitet, rättssäkerhet och effektivitet.
            Straff­ansvaret är en integrerad del av detta som gör den offentliga
            tjänsten speciell. Det utpekar något som särskilt viktigt eller
            värdefullt och i behov av skydd. Den som arbetar inom en sådan
            verksamhet kan i motsvarande mån sägas vara utpekad såsom särskilt
            viktig. Att straffbelägga felaktigheter visar hur allvarligt staten
            ser på missförhållanden inom den offentliga förvaltningen.
          </p>
          <p xml:id="i-LMBo7U7qyWFKNQRvfv4gsG">
            Genom att införa ett utökat straffansvar för tjänstefel skulle
            betydelsen av rätts­säkerhet, likabehandling och objektivitet
            inskärpas ytterligare. Det skulle långsiktigt också öka människors
            förtroende för den offentliga verksamheten. Det sistnämnda framstår
            som mycket viktigt i en tid då många människor i många länder
            tycks alltmer benägna att lyssna till budskap som förstärker misstro
            och misstänksamhet gentemot etablerade institutioner såsom parlament
            och myndigheter.
          </p>
          <head xml:id="i-LqK9HK4YtJpAvo2d3RLdkZ" type="h2">
            Granskning och konsekvensutvärdering
          </head>
          <p xml:id="i-756UQ9HM27yHspocKLr29o">
            Skattebetalarnas pengar har många alternativa användningsområden
            och granskning av hur de används är centralt för demokratin, men
            också för att öka effektiviteten och förbättra verksamheterna.
            Denna granskning sker idag av exempelvis massmedia och oberoende
            myndigheter såsom Riksrevisionen. I takt med ett förändrat medielandskap
            och en ökad digitalisering finns det idag utrymme att ytterligare
            öka möjligheten till granskning och i slutändan också effektivitet,
            genom ökad transparens. Moderaternas förslag till reformer på
            digitaliseringens område finns i motionen En svensk digitaliserad
            offentlig förvaltning i framkant av Karin Enström med flera.
          </p>
          <p xml:id="i-491K7nHxnK5Vz8R6VjS93z">
            Merparten av de granskningar som sker av offentlig förvaltning
            och skattemedel äger rum i efterhand, när ett beslut redan är
            fattat eller en investering redan är genom­förd. Potentialen i
            att utveckla och förbättra de analyser som sker i förväg är stor.
            En utredning av regeringens expertgrupp för studier i offentlig
            ekonomi (ESO) presente­rade 2018 rapporten ”Tänk efter före!”,
            och den visar just detta samt föreslår en rad viktiga åtgärder
            för att utveckla och förbättra konsekvensanalyser av lagförslag
            redan innan de verkställs.
          </p>
          <p xml:id="i-BNuCZCwJxCWnrZADtKFahz">
            Flera granskningar visar exempelvis att dagens konsekvensanalyser
            ofta är av bristande kvalitet, särskilt med avseende på deras
            samhällsekonomiska konsekvenser. I regel är det oftast bara effekter
            för statsbudgeten och näringslivets administrativa ökade kostnader
            som redovisas. Både för samhället i stort samt för företag specifikt
            saknas det alltså idag konsekvensutredningar på flera områden.
            Av de konsekvensanalyser som Regelrådet granskade 2019 ansåg man
            att hälften av dessa var bristfälliga och de ansågs därför inte
            godtagbara. Samma siffra har återkommit flertalet år tillbaka
            och inte ändrats nämnvärt över tid. Därtill saknas det ofta en
            analys av olika handlingsalternativ, inklusive alternativet att
            inte göra någonting. Resultatet blir en konsekvensanalys som alltför
            ofta bara stödjer och motiverar det liggande förslaget. Genomarbetade
            och politiskt motiverade förslag bör tåla att jämföras. Även tidpunkten
            för då konsekvens­analysen görs och granskas av Regelrådet är
            relevant i sammanhanget. När detta sker sent i processen tycks
            det påverka de då redan framarbetade slutsatserna och förslaget
            i lägre grad.
          </p>
          <p xml:id="i-hUGQKmDcuTM9ksDs1je36">
            På både EU-nivå samt inom OECD har man arbetat länge med att
            förstärka och utveckla konsekvensanalyser av politiska förslag.
            Det är därför också viktigt att vi i Sverige utvecklar våra metoder
            i syfte att inte hamna efter i policyprocesser och förhandlingar
            inom samma organisationer och samarbetsorgan. Även OECD och Världsbanken
            har i rapporter konstaterat att Sverige brister både gällande
            kvalitén och omfattningen i de konsekvensanalyser som sker inför
            beslut samt i uppföljning av fattade beslut.
          </p>
          <p xml:id="i-B8QVvExL7s8QsBTdELuCuU">
            Ett exempel på vad som ofta brister i konsekvensanalyserna är
            när hinder och regelverk uppkommer på lokal nivå, på grund av
            nationella regleringar. Näringslivets Regelnämnd (NNR) har sedan
            2010 kartlagt den kommunala byråkratin och poängterar att en stor
            del av de hinder som företag stöter på dessutom är just sådana.
            Det kan exempelvis röra sig om långa handläggningstider eller
            kommunala avgifter som uppenbart inte motsvarar kostnaderna för
            det genomförda arbetet, men vars beräkningar inte är offentliga
            och därför inte kan kontrolleras.
          </p>
          <p xml:id="i-Lycrdsn218h2oDnG3oDM2C">
            Att vilja förbättra konsekvensanalyserna i statens offentliga
            utredningar är ingenting nytt, men det har visat sig inte vara
            särskilt enkelt. Studien Ekonomisk metodkvalitet inom statens
            offentliga utredningar från Ramböll Management Consulting år 2014
            visar att konsekvensanalyserna i statens offentliga utredningar
            inte förbättrades under åren 2002–2012, trots krav på detta. Därför
            behövs en oberoende översyn av konsekvens­utredningsförordningen
            samt hela processen med konsekvensutredningsarbete i Sverige.
          </p>
          <p xml:id="i-MBT2bfBheozGuGaYNwEK2s">
            Regelrådet är sedan 2014 en del av Tillväxtverket. Denna organisatoriska
            lösning behöver utvärderas. Fram till dess måste Regelrådet få
            tillräckliga, oberoende och egna resurser inom Tillväxtverket
            för att kunna utveckla och kvalitetssäkra sin gransknings­funktion.
            Dessutom bör Regelrådets mandat breddas så att rådet i sina yttranden
            beaktar samtliga samhällsekonomiska konsekvenser av regelgivning,
            inte enbart juridiska personers administrativa kostnader.
          </p>
          <p xml:id="i-DGCMjNRdtvUgtvfnGiGQaN">
            Enligt Regelrådets årsrapport 2018 bör också Tillväxtverket utveckla
            sina insatser inom stöd och utbildning i konsekvensutredningsarbetet.
            Vi vill därför uppdra åt Tillväxtverket att intensifiera utbildningar
            för regelgivare i syfte att förbättra de kunskapsmässiga förutsättningarna
            för att upprätta konsekvensutredningar som håller god kvalitet.
            Vi vill dessutom att regeringen stärker styrningen av kommittéer
            och annat utredningsarbete för bättre konsekvensutredningar. Fler
            myndigheter bör vidare få uttalade förenklingsuppdrag.
          </p>
          <head xml:id="i-4hcagc2D9wiPXYJeS1XoKP" type="h2">
            Ökad rättssäkerhet och minskad byråkrati
          </head>
          <p xml:id="i-9WLCGBv7UZ2h9My9PCazQn">
            Den offentliga förvaltningen behöver minska både sin egen interna
            byråkrati och den byråkrati som den skapar för att ålägga andra
            att följa. All byråkrati är dock inte av ondo, utan tvärtom är
            krav på dokumentation och transparens avgörande för att möjlig­göra
            granskning, ansvarsutkrävande och rättssäkerhet. Det är därför
            långt mycket lättare att säga sig vilja minska byråkratin än att
            veta hur och vilken byråkrati som skapar mer ineffektivitet än
            den gör nytta. Detsamma kan sägas om samverkan mellan myndigheter
            och mellan stat och kommun, detta beskrivs väl i Statskontorets
            rapport ”Service i medborgarnas och företagens tjänst”. Det kan
            dock konstateras att byråkratin fortsätter att växa och att den
            bidrar till att regelverk och arbetsformer ibland blir alltför
            omständ­liga och ineffektiva. För företag beräknas exempelvis
            byråkratin medföra administration och kostnader i 100-miljardersklassen.
            Ett område som medför välkända problem för företagare är landets
            olika tillståndsprocesser. Tillsyn och tillstånd är allt som oftast
            förenat med en avgift, men även om landets kommuner generellt
            har samma uppdrag så skiljer sig avgiftsnivåerna mycket åt. En
            förklaring till detta kan vara att den själv­kostnadsprincip som
            offentliga avgifter ska utgå ifrån tillämpas på olika sätt. Det
            är exempelvis vanligt att det offentliga summerar totalkostnaden
            för all sin verksamhet för att sedan fördela denna efter andra
            parametrar än själva kostnaden för tillsynens arbetsinsats. En
            vanlig sådan parameter är exempelvis företagens omsättning. Detta
            är inte tanken med självkostnadsprincipen men ett enklare sätt
            för det allmänna att säkerställa att verksamheten är avgiftsfinansierad
            och inte bekostas av skattekollektivet. Konsekvensen kan dock
            bli att skötsamma och framgångsrika företagare betalar mycket,
            men kostar lite, medan de som fuskar betalar lite men kostar mycket.
            Systemet bör tvärt om gynna de som gör rätt för sig, är skötsamma
            och underlättar för tillsyns­verksamheten. Ett viktigt led i detta
            är därför att öka genomslaget för en riktig självkostnadsprincip
            där den enskilde betalar för den tillsyn den får snarare än ett
            snittpris.
          </p>
          <p xml:id="i-Cxa5XDZcEHcu2STSEg65gx">
            Den andra sidan av myntet handlar om att tillsyn och tillstånd
            bedrivs på flertalet olika sätt och med ibland också varierande
            utfall. Flertalet företagare som driver butiker och tobakshandlare
            vittnar bland annat om hur kommuner tolkar regelverket kring marknadsföring
            av tobaksvaror olika långtgående och att det vid tillsyn kan framföras
            muntliga krav på åtgärder som behöver justeras innan tillstånd
            kan ges. Detta kan även kombineras med att tillstånd i ett annat
            ärende hålls inne till dess att åtgärden i fråga är vidtagen.
            Varningar likväl som krav på åtgärder samt tillstånd bör istället
            ges skriftligt och näringsidkare bör ha rätt att begära detta
            skriftligt. Ingripande och inskränkande åtgärder för näringsverksamhet
            behöver gå att följa och granska ur ett rättssäkerhets­perspektiv
            och en rätt till skriftliga besked vid tillsyn behöver införas.
          </p>
          <p xml:id="i-4Rwp54oWN26muBPF6v8zLm">
            Idag bedrivs tillsynsverksamhet av flertalet olika aktörer i
            Sverige: kommuner, länsstyrelser och statliga myndigheter. Av
            detta följer ett problem med likabehandling när olika handläggare
            och kommuner tolkar lagen på olika sätt. För att motverka och
            justera detta finns flertalet olika instanser, såsom JO, samt
            möjligheten att överklaga. Det är dock långt ifrån alla som kan,
            orkar och vill driva den typen av process, varför dokumentation
            rörande råd, krav och villkor som ges i samband med en tillsyn
            och tillståndsgivning bör finnas. Om samtliga beslut i tillsynsärenden
            sker skriftligt finns större möjlighet till studier och jämförelser
            på området likväl som ökad rättssäkerhet och möjlighet till överklagan.
            Det finns även skäl att se över hur statliga och kommunala myndigheter
            i större utsträckning än idag kan samordna sin tillsyn med varandra
            i syfte att höja såväl kvaliteten på tillsynen som servicen för
            företag och verksamheter. Inte minst i uppstarten av företag inom
            exempelvis livsmedel och restaurang krävs idag fortfarande flertalet
            olika myndighetskontakter. Genom att tillsyn samordnas vid fysiska
            besök kan processen och tidsåtgången för den enskilda företagaren
            effektiviseras. Även i det fall då tillståndsgivning kräver en
            närmare intern utredning eller väcker misstanke om allvarlig brottslighet
            kan det finnas vinster med samordning mellan myndigheter.
          </p>
          <p xml:id="i-PYHegsPgX9SWWB124Frump">
            Byråkrati åläggs inte enbart företag och myndigheter själva utan
            även samhället i övrigt och onödig administration, tid och kostnader
            uppstår för såväl juridiska personer som personer, organisationer,
            organ samt andra delar av den offentliga förvaltningen. Även detta
            problem skulle delvis kunna minskas med mer genomarbetade konsekvens­analyser,
            men mer måste också till för att förbättra nuvarande regelverk
            och arbetsmetoder.
          </p>
          <p xml:id="i-2fc1YtyCvwtk1DZrW4P6BH">
            Ett annat led i att vända den nu negativa utvecklingen och sätta
            fokus på regel­förenklingsarbetet är att regeringen årligen genom
            en särskild skrivelse återrapporterar till riksdagen om hur arbetet
            med regelförenklingar och minskad byråkrati fortskrider. Vidare
            behöver man även genom regeringen skapa en mer sammanhållen process
            i syfte att hålla ihop och driva regelförbättringsarbetet, både
            i regeringen och på våra myndig­heter. Detta har i andra länder
            visat sig vara helt avgörande för att nå framgång.
          </p>
          <p xml:id="i-UhHHpDA4jYQenAncieEJft">
            Storbritannien har exempelvis lyckats minska byråkratin väsentligt
            efter att ha infört just systematiska processer, grönboksarbete
            samt tidiga konsekvensanalyser för varje ny lagstiftning. Danmark
            är ett annat positivt exempel. Det finns även metodmässiga lärdomar
            att dra från exempelvis USA, trots att våra beslutssystem i övrigt
            ser väldigt olika ut. En relevant regel i USA är att ”benefits
            must justify the cost of action”, det vill säga att vinsten med
            ett nytt regelverk måste motivera kostnaderna för att införa det.
            Detta har tränat och tvingat administrationen att se nytta och
            kostnader i USA. EU-kommissionens ordförande har slagit fast att
            principen om ”en regel in, en regel ut” ska vara en ledstång för
            hennes kommission. Det är klokt, inte minst då mycket lagstiftning
            i Sverige utgår från beslut som sker inom EU. Det är på samma
            sätt rimligt att strukturerat och återkommande se över hur den
            samlade bördan av regler och byråkrati kan minska.
          </p>
          <head xml:id="i-XEiWPCpMQmnQHjwnWBusCT" type="h2">
            Överimplementering av EU-regler
          </head>
          <p xml:id="i-3f4JRUL1Fnun8LAToZ4b2V">
            En stor del av svensk lagstiftning utgår ifrån vårt EU-medlemskap.
            Ofta handlar det om gemensamma regler för en viss bransch eller
            näringsgren. Ibland finns det utrymme för nationell anpassning
            medan det andra gånger tvärtom är tvingande regler. Sverige är
            ett av de länder som återkommande överimplementerar nya EU-regler,
            så kallad ”gold-plating”. Ofta sker det i välvilja, där man i
            den svenska lagstiftningsprocessen passat på att införa nya regler
            när ett regelförändringsarbete ändå är igång, men tydligt är också
            att Sverige inte genomgående ställt sig frågor om vilka krav EU-rätten
            egentligen ställer eller hur andra länder väljer att tolka och
            agera utifrån den. Ett av problemen med överimplementering är
            att det gör att svenska företag får andra, mer långtgående regler
            än sina konkurrenter och att dessa nationella pålagor i sin tur
            ofta också medför omfattande byråkrati och kostnader för företag.
            Konkurrensen för dessa blir då snedvriden. Ökade kostnader uppstår
            dock även direkt och indirekt för offentliga verksamheter, ideellt
            föreningsliv och privatpersoner. Regelverken påverkar allt ifrån
            idrottsutövare, skolmat, lekparker och naturvård till vägar och
            snöröjning. Det offentliga, våra myndigheter, kommuner och regioner
            påverkas i minst lika stor utsträckning som företag och i slutändan
            är det i medborgarens och konsumentens plånbok som de stora kostnaderna
            ofta landar.
          </p>
          <p xml:id="i-SLXbE5pDyveFJ9hrAHAzrN">
            Riksdagen har redan beslutat om ett tillkännagivande till regeringen
            om goldplating och vi har respekt för att det gångna året inneburit
            att andra frågor krävt uppmärksam­het, men vi vill samtidigt påpeka
            att vår förväntan är att regeringen släpper sin omvittnat långsamma
            hantering av regelförenklingsarbetet och så snart det går återkommer
            till riksdagen med konkreta förslag på detta område.
          </p>
          <p xml:id="i-NJmNsyEVq3p56Si6QpETF2">
            Ett rimligt nästa steg är att regeringen lägger fram förslag
            om införande av ett implementeringsråd med inspiration från bland
            annat Danmark och förslag från Tillväxtverket. Ett sådant forum
            bör i första hand ha till uppgift att granska och brett bedöma
            konsekvenserna av implementering av EU-lagstiftning och att den
            inte ålägger oss nya större regelbördor.
          </p>
          <head xml:id="i-h1vqfDKHcbefogtqbeSzB" type="h2">
            Opinionsbildande myndigheter
          </head>
          <p xml:id="i-FuFwWQCB9LJcfoM3oep7Lp">
            Regeringen och dess myndigheter lyder under lagen, och kärnan
            i myndighetsuppdraget ligger i att se till att de lagar och förordningar
            som riksdag och regering har beslutat om blir verklighet och följs.
            Med stöd i lag och regleringsbrev är det ytterst myndigheter som
            verkställer nationella politiska beslut. I sin verkställighet
            är myndigheterna suveräna och en minister får enligt 11 kap. 3
            § regeringsformen inte ensam styra hur myndigheten tolkar lagen.
            Inom dessa ramar är det dock möjligt för statliga myndig­heter
            och företag att idag bedriva informations- och lobbykampanjer.
            Det första inte lika kontroversiellt som det sista.
          </p>
          <p xml:id="i-GejUxPjr4VcfH1FumvL1Pq">
            Självklart kan myndigheter behöva informera om sin verksamhet
            både till allmänheten men också specifikt till beslutsfattare.
            De statliga myndigheterna har dock en unik tillgång till både
            riksdag och regering och kan genom regelbundna möten, myndighetsdialog,
            besök och dragningar vid sammanträden sprida både generell information
            och mer specifika synpunkter om vad som inte fungerar eller skulle
            behöva ses över och ändras. Det går därför även ur ekonomisk synpunkt
            att ifrågasätta varför stora summor pengar för dyrt informationsmaterial
            och andra kampanjande aktiviteter med beslutsfattare som målgrupp
            skulle behövas.
          </p>
          <p xml:id="i-5XyFGpwQt2jBb2ggz4Shhs">
            Kombinationen av möjlighet till direktkontakt med beslutsfattare
            och själva uppdraget att verkställa och verka i enlighet med politiska
            beslut gör att det blir ännu svårare att försvara kostsamma kampanjer
            och direkt lobbying mot beslutsfattare och politiker. Det är inte
            bara olämpligt utan också ekonomiskt oförsvarbart att skattemedel
            avsatta till att verkställa och följa befintliga lagar och regelverk
            används på detta sätt till att motverka och ändra desamma.
          </p>
          <p xml:id="i-DMt7e1K56KUiRZ3okK6YfR">
            En liknande problematik återkommer hos statliga bolag, och då
            särskilt de som verkar inom monopol. Monopolet skapar frånvaro
            av konkurrens och ger dem en särställning och ett ansvar som överstiger
            många andra företags. Ett konkret exempel på detta kom hösten
            2017 när helstatliga Systembolaget i direkt lobbying med postalt
            utskick till samtliga riksdagsledamöter och en allmän reklamkampanj
            lade stora summor pengar på att påverka riksdagsledamöter i fråga
            om hur riksdagen ska definiera uppdraget för samma bolag och dess
            eventuella konkurrens.
          </p>
          <p xml:id="i-DuARYnpfyTGLQ4zCgdtABb">
            Detta beteende och där statliga bolag och myndigheter spenderar
            tid, kompetens och pengar på att påverka medborgare och beslutsfattare
            riskerar också att undergräva förtroendet för staten som sådan.
            Givetvis gäller yttrande- och tryckfriheten även för anställda
            inom statens myndigheter och för generaldirektörer, statliga bolag
            och deras vd:ar. Men den makt som dessa får om de med skattebetalarnas
            resurser i ryggen driver påverkanskampanjer står inte i överensstämmelse
            med grunderna för den svenska förvaltningstraditionen (myndighet)
            eller ägandeförhållandena (statligt bolag). Det är skillnad på
            att använda sin yttrandefrihet och att använda skattebetalarnas
            pengar för att sprida dem i form av påverkanskampanjer.
          </p>
          <p xml:id="i-U739XjGTT9RSkcxic9WJc9">
            Ett annat liknande men ändå skilt exempel är när myndigheter
            får i uppdrag att opinionsbilda med medborgarna som målgrupp.
            Ofta i syfte att övertyga befolkningen om sin egen förträfflighet
            eller för att uppmuntra ett viss beteende. Sida spenderar exempelvis
            155 miljoner kronor om året på att öka svenskarnas engagemang
            för biståndet. Den typen av opinionsbildande uppdrag och kostnader
            riskerar på liknande sätt att motverka den objektivitet och opartiskhet
            som myndigheter enligt regerings­formen ska ha. Därför bör även
            myndigheters externa kommunikationsarbete begränsas till samhällsinformation
            snarare än opinionsbildning och påverkansarbete. År 2007 konstaterades
            i SOU 2007:107 Opinionsbildande verksamhet och små myndigheter
            att gränsdragningen trots sin till synes enkelhet i praktiken
            är svår att definiera i lagtext. Någonstans möter yttrandefriheten
            den opartiska och verkställande myndigheten, men är problemet
            verkligen så stort att det behöver definieras? Den frågan ställdes
            i SOU 2007:107 och svaret idag 13 år senare är tyvärr att myndigheter
            och kommuner lägger allt större och betydande belopp på kommunikation
            och opinionsbildning. Givet utvecklingen av antalet tesdrivna
            myndigheter med främjandeuppdrag utmanas och försvåras myndigheters
            opartiska roll allt mer. Jämställdhetsmyndigheten samt flertalet
            myndigheters opinionsbildande verksamhet är exempel på när offentlig
            förvaltning får politiska uppdrag och därför får svårare att vara
            och uppfattas som opartiska. En begränsning av myndigheters möjlighet
            att opinionsbilda i kombination med ovan föreslagna myndighetsreform
            samt en politik som prioriterar samhällskontraktets kärna skulle
            dock stärka myndigheters opartiskhet och objektivitet. Mot ovanstående
            bakgrund bör regeringen se över myndigheternas samt de av staten
            ägda bolagens kommunikationsarbete och opinionsbildande verksamhet.
          </p>
        </div>
        <div type="motSignatures">
          <list>
            <item xml:id="i-GpzJp4DS8C68Km59V9hJ1H" who="i-NDXytJ2sEVrtLhDNxEoc8A">
              Ida Drougge (M)
            </item>
          </list>
        </div>
      </div>
    </body>
  </text>
</TEI>
