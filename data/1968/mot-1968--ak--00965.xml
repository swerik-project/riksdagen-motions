<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1968--ak--00965">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968__ak__965/mot_1968__ak__965-001.pdf"/>
      <fw xml:id="i-51mHMQtHB1o4g6aEbKHzQe">
        Motioner i Andra kammaren, nr 965 år 1968 11
      </fw>
      <div xml:id="i-TsexpWSAGbNiYHai2FzxM2" type="motHeader">
        <div xml:id="i-M4KC1s1XUbDJZcqEGWfS9B" type="motTitle"/>
        <div xml:id="i-Rpxu6rRJfk4mHXzH7zpj5B" type="motSubmissionInfo"/>
      </div>
      <div xml:id="i-7Nxy2pApxxF3m3pa4vjcFw" type="motBody">
        <div xml:id="i-FEKSbibQaoSL4cNRKNzrnV">
          <p xml:id="i-TSyp8VczdSkhdjKBGFugbv">
            Nr 965
          </p>
          <p xml:id="i-5rHpSe3qpQn7SvGavnT7uS" type="titleString">
            Av herr Antonsson m. fl., i anledning av Kungl. Maj:ts proposi-
            lion nr 27, med förslag till ändringar i regeringsformen,
          </p>
          <p xml:id="i-QnbsJo42ogqFqbvfsmRfbr">
            m.m.
          </p>
          <p xml:id="i-Ae2vLt6MWXsBEfkekkd7LF">
            Mycket stor vikt måste enligt vår mening fästas vid att riksdagen
            redan nu får möjlighet att fatta beslut om övergång till enkammarriksdag
            med en effektiv, direkt parlamentarism och ett rättvist, proportionellt
            valsystem. Riksdagens sammansättning skall direkt återspegla den
            aktuella folk- opinionen. Detta kan uppnås effektivt endast om
            hela riksdagen utses ge- nom direkta val vid ett och samma valtillfälle.
            Den riksdagsreform som föreslås i den föreliggande propositionen
            nr 27 angående partiell författ- ningsrevision hälsar vi sålunda
            med tillfredsställelse. Lika stor betydelse har det emellertid
            enligt vår mening att den kom- munala demokratin beredes goda
            utvecklingsmöjligheter. För oss fram- står den kommunala självstyrelsen
            som en omistlig del av vår folkstyrelse. De kommunala uppgifterna
            har ständigt ökat i omfattning och betydelse och upptar numera
            en väsentligt större del av samhällsverksamheten än de statliga.
            För oss är det en angelägen målsättning att stärka den kom- munala
            självstyrelsen. Centerpartiets krav på en väsentligt vidgad själv-
            styrelse på länsplanet har särskilt under de senaste åren vunnit
            ökad anslutning. Mot bakgrunden av dessa synpunkter är det enligt
            vår mening anledning att djupt beklaga att i den partiella och
            därmed provisoriska författningsreformen intagits den s.k. gemensamma
            valdagen i anledning av att regeringen uppställt som villkor för
            en författningsreform någon form av kommunalt valsamband. Den
            gemensamma valdagen medför otvivelaktigt försämrade betingelser
            för den kommunala demokratin. Enligt författningsutredningens
            år 1963 framlagda förslag skulle det i den nya regeringsformens
            första kapitel bl. a. heta: »&gt;Den svenska folk- styrelsen bygger
            på fri åsiktsbildning och på lika och allmän rösträtt. Den förverkligas
            genom parlamentariskt statsskick och kommunal självsty- relse.&gt;
            Härmed underströk författningsutredningen den betydelse som den
            ville tillmäta den kommunala självstyrelsen i vår demokrati. I
            författnings- utredningen framhölls som något väsentligt för den
            kommunala självsty- relsen att kommunalvalen skulle utformas som
            fristående val. Genom att regeringen som vwillkor för en författningsreform
            upp- ställt kravet på bibehållande av någon form av kommunalt
            valsamband har
          </p>
          <pb facs="riksdagen-motions-pdf/data/1968/mot_1968__ak__965/mot_1968__ak__965-002.pdf"/>
          <fw xml:id="i-CSdeSmfEMEDSHvBw6xFD3g">
            12 Motioner i Andra kammaren, nr 965 år 1968
          </fw>
          <p xml:id="i-KwcFLGHmJAWnLUBB4wmSNb">
            författningsutredningens intentioner till förbättrade betingelser
            för den kommunala demokratin skjutits åt sidan. Det är inte vår
            avsikt att här närmare beröra den omfattande diskussion som under
            de senaste åren förts kring det kommunala valsambandet. Vi vill
            endast i korthet fastslå att det självklara saksambandet mellan
            riks- och kommunalpolitik inte gärna kan anses nödvändiggöra bibehållande
            av ett kommunalt valsamband. De moti- veringar som från den socialdemokratiska
            regeringens sida anförts för ett kommunalt valsamband har enligt
            vår mening inte varit bärande. Frågan om det kommunala valsambandet
            behandlades av länsdemokrati- ulredningen i dess betänkande 1965.
            De socialdemokratiska representan- lerna förordade bibehållande
            av kommunalt valsamband, medan opposi- tionspartiernas företrädare
            inte kunde finna skäl härför. Inom utredningen var det emellertid
            enighet om att markera den gemensamma valdagen som otillfredsställande
            från den kommunala demokratins synpunkt: »Av de alternativa möjligheter
            att bevara ett valtekniskt samband mellan riks- och kommunalpolitik,
            som berörts i detta kapitel, medför lösningen med en gemensam
            valdag den största risken för att de kommunala frågorna skjuts
            i bakgrunden. Samtidiga riksdags-, landstings- och kommunalval
            skulle av väljarna troligen komma att uppfattas huvudsakligen
            som ett riksdagsval.» Än tydligare påvisades de med den gemensamma
            valdagen förenade riskerna i regeringens direktiv år 1966 till
            grundlagberedningen: »Om hela riksdagen väljs samtidigt med kommunalvalen,
            finns sålunda grundad anledning anta, att de rikspolitiska frågorna
            på bekostnad av de kommu- nalpolitiska kommer att dominera valrörelsen
            så att den kommunala de- mokratin kan tillfogas kännbart men.
            Med detta alternativ är av allt att döma också den olägenheten
            förbunden, att intervallerna mellan allmänna val, som nu är två
            år, måste bli längre med de ogynnsamma återverkningar på den politiska
            aktiviteten som därav följer. Dessa invändningar har onekligen
            en avsevärd tyngd. En lösning, som i görligaste mån eliminerar
            dessa olägenheter, bör därför eftersträvas.» I grundlagberedningen
            kvarstod motsättningen i fråga om det kommu- nala valsambandet:
            Men beredningen fann, att den gemensamma valdagen var »den enda
            lösning som kan förena krav som på olika sidor har beteck- nats
            som oavvisliga, dvs. dels att hela riksdagen skall förnyas på
            en gång, dels att författningen skall rymma någon form av samband
            mellan riks- dagsval och kommunalval». Grundlagberedningen stannade
            för att förorda samtidiga riksdags- och kommunalval i kombination
            med treåriga val- perioder för både riksdagen och kommunala församlingar.
            Detta skedde »efter en samlad värdering av hela den nu förestående
            reformetappen&gt;. Därvid har, heter det i grundlagberedningens
            betänkande, »stor vikt fästs vid att den nuvarande tvåkammarriksdagen
            utan uppskov bör ersättas med en enkammarriksdag, som ger bättre
            underlag för en effektivt fungerande
          </p>
          <pb facs="riksdagen-motions-pdf/data/1968/mot_1968__ak__965/mot_1968__ak__965-003.pdf"/>
          <fw xml:id="i-9PTiLygbNxBPdcxbuzfhg2">
            Motioner i Andra kammaren, nr 965 år 1968 13
          </fw>
          <p xml:id="i-QGGN348Bw2PPCQDrXXXf21">
            parlamentarism». Beredningens förslag vilar på en kompromiss
            mellan representanter för de fyra stora politiska partierna. Kompromissen
            ledde bl. a. till att frågan om den gemensamma valdagens konsekvenser
            inte blev föremål för någon egentlig prövning av grundlag- beredningen.
            Även remissinstanserna har tagit hänsyn härtill och ofta betonat
            att de betraktar de mest väsentliga elementen i grundlagbered-
            ningens förslag som resultatet av en uppgörelse mellan de fyra
            stora po- litiska partierna. Många drog av detta slutsatsen att
            de helt eller delvis borde avstå från att närmare gå in på sådant
            som ansågs ha karaktären av politiska lämplighetsfrågor. Frågan
            om gemensam valdag har sålunda tagits upp till behandling i endast
            ett begränsat antal remissyttranden. Remissförfarandet måste anses
            ha stor betydelse för reformarbetet i vårt samhälle. Men det har
            sålunda i stort sett satts ur funktion i fråga om den aktuella
            författningsreformen. Det hade enligt vår mening varit särskilt
            angeläget att den statsvetenskapliga och juridiska expertis, som
            finns väl företrädd hos remissinstanserna, kunnat få säga sin
            mening just i fråga om vårt lands framtida författning och formerna
            i övrigt för vår demokrati. Det är enligt vår mening anledning
            att djupt beklaga att författnings- utredningens intentioner till
            förbättrade beiingelser för den kommunala demokratin inte tillgodosetts
            och att varningarna för den gemensamma val- dagen i länsdemokratiutredningens
            betänkande liksom i regeringsdirek- liven till grundlagberedningen
            inte beaktats. Den nu föreslagna författ- ningsreformen kommer
            otvivelaktigt att betyda försämrade betingelser för den kommunala
            demokratin. Såsom t.ex. länsstyrelsen i Söderman- lands län framhållit
            i sitt remissyttrande över grundlagberedningens be- tänkande måste
            en självständig kommunal valrörelse betraktas som en lika angelägen
            förtroendefråga för kommunalmännen som riksdagsvalen för riksdagsmännen.
            Vår bedömning är att erfarenheterna i framtiden kommer att visa
            att fristående kommunalval är en nödvändig förutsätt- ning, om
            man vill ge den kommunala demokratin tillfredsställande be- tingelser.
            Det är naturligtvis riktigt att även fristående kommunalvalsrörelser,
            så- som framhålles t. ex. i propositionen, till stor del kommer
            att handla om rikspolitik. Men lika uppenbart är att de fristående
            kommunalvalen kom- mer att ge väsentligt bättre möjligheter för
            den kommunalpolitiska debat- ten och därmed den kommunala demokratin
            än kommunalval samtidigt med riksdagsval. En på länsdemokratiutredningens
            uppdrag utförd under- sökning har visat att vid nuvarande ordning,
            som innebär samband mellan kommunalvalen och första kammarens
            sammansättning, såväl den lokal- kommunala som den rikskommunala
            politiken fått avsevärt större utrym- me inför kommunalvalen än
            inför andrakammarvalen. Fristående kom-
          </p>
          <pb facs="riksdagen-motions-pdf/data/1968/mot_1968__ak__965/mot_1968__ak__965-004.pdf"/>
          <fw xml:id="i-8jHJYiLan5YTfwN2FwrqUi">
            14 Motioner i Andra kammaren, nr 965 år 1968
          </fw>
          <p xml:id="i-L9p8bkhw3ZkE2p9bLtpmXS">
            munalval bör ge ytterligare ökat utrymme för den kommunalpolitiska
            debatten. Särskilt bör detta bli fallet vid en vidgad länsdemokrati
            enligt de intentioner som givits från vårt håll. I den partiella
            och provisoriska författningsreform, som nu skall be- slutas,
            måste naturligtvis ingå även den gemensamma valdagen enligt den
            kompromiss som träffats mellan företrädare för de politiska partierna.
            Men härvid måste för den närmast framförliggande framtiden uppmärk-
            samheten särskilt riktas på åtgärder som kan tjäna till bevarande
            och stärkande av den kommunala demokratin. Grundlagberedningen
            har i sitt betänkande framhållit att det i och för sig inte varit
            några delade me- ningar om angelägenheten av att med olika medel
            hålla den kommunala demokratin levande. Ett liknande uttalande
            har gjorts i propositionen. Den situation som inträder genom den
            gemensamma valdagen nödvändiggör enligt vår mening tillsättande
            av en parlamentarisk arbetsgrupp med uppgift att under åren framöver
            med särskild uppmärksamhet följa den utveckling som den gemensamma
            valdagen medför för den kommunala demokratin och att överväga
            åtgärder som kan stärka den kommunala demokratin. I arbetsgruppen
            bör ingå representanter för de politiska par- tierna och kommunförbunden.
            Det bör till sist enligt vår mening även framhållas att kritik
            med fog kan riktas även mot förslaget om treåriga valperioder.
            Enligt vår mening är en treårsperiod från vissa synpunkter för
            kort, från andra synpunkter för lång. För upprätthållande av god
            politisk aktivitet hos partiorganisa- tioner och väljare är en
            kortare period tjänligare. För tillräcklig arbetsro och tillräckliga
            möjligheter till långsiktsplanering för regering och kom- munala
            styrelser är det önskvärt med längre period. Båda syftena har
            bättre tillgodosetts med nuvarande ordning, dvs. med riksdagsval
            och kommunalval, som växlar med varandra med tvåårsintervaller.
            Med stöd av vad ovan anförts får vi hemställa, att riksdagen vid
            behandlingen av propositionen nr 27 måtte, med uttalande av att
            den s.k. gemensamma valdagen med treårsintervaller antages såsom
            ett provisorium, i skri- velse till Kungl. Maj:t anhålla om tillsättande
            av en parla- mentarisk arbetsgrupp för övervägande av åtgärder
            särskilt mot de problem för den kommunala demokratin som för-
            anleds av den gemensamma valdagen.
          </p>
          <p xml:id="i-WjewNmnYMWeS9bp9sBcKc8" type="date">
            Stockholm den 27 februari 1968
          </p>
          <div xml:id="i-WQ7huRMATvjAcFaGL8Buet" type="signatureBlock">
            <list xml:id="i-ApKV24Q74PEVUbgqVBbjE5">
              <item xml:id="i-SrKfmfNvrjNmSiHR3tRTCW" who="i-9MFHjq6CgKrRzcV8mJqNJd" type="signature">
                Johannes Antonsson (cp)
              </item>
              <item xml:id="i-Jn7vcXiKi1XFmNd7v3U8Jp" who="i-3R2qbKpVQbNv7BvXe7jvcr" type="signature">
                Anders Dahlgren (cp)
              </item>
              <item xml:id="i-HsiphCtb62oW6FjTuyGXa1" who="unknown" type="signature">
                Erik Larsson (cp)
              </item>
              <item xml:id="i-94xGZGgbtj9uZsorH6YVQU">
                i Öskeviksby)
              </item>
            </list>
          </div>
        </div>
      </div>
    </body>
  </text>
</TEI>
