<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00417">
  <teiHeader>
    <fileDesc>
      <titleStmt>
        <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
        <author corresp="i-VRHymVx7EsX48sg7b5qmpS">av Jan Lindholm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Utgiftsområde 18 Samhällsplanering, bostadsförsörjning, byggande samt konsumentpolitik</title>
          <idno type="rdwebb">GZ02C417</idno>
          <rs type="number">C417</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C417/text</ref>
          <ref type="dokument_url_html">http://data.riksdagen.se/dokument/GZ02C417</ref>
          <ref type="dokumentstatus_url_xml">http://data.riksdagen.se/dokumentstatus/GZ02C417</ref>
          <ref type="doc">http://data.riksdagen.se/fil/9EBC80D7-AC76-41D7-B8A8-1A32314D8E2E</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-Xw3dNbwa4hjDiSrSfFCZsz</idno>
            <name>Magnus Ehrencrona</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-MyJa8DgG36eN16EXY3o4Mg" type="signed"/>
        <correspContext corresp="i-MyJa8DgG36eN16EXY3o4Mg">
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-Vx7eV6CLwK4q8nMYx4Sry4"/>
          <note type="signatory" corresp="i-Xw3dNbwa4hjDiSrSfFCZsz"/>
        </correspContext>
        <correspAction xml:id="i-DHpQHsQp7UdmodAwp2GQME" type="numbering">
          <date when="2011-10-10"/>
        </correspAction>
        <correspAction xml:id="i-Q7AKDKSEJmVvtxWMNxizWU" type="submission">
          <date when="2011-10-05"/>
        </correspAction>
        <correspAction xml:id="i-NcSSzoCCGz1y6SWCKyygtx" type="transfer">
          <date when="2011-10-05"/>
        </correspAction>
        <correspAction xml:id="i-YAe7DZxMbXNrypgeRp3P42" type="assigned"/>
        <correspContext corresp="i-YAe7DZxMbXNrypgeRp3P42">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-JhdUALtcsaHs8JVZT5Hx5j" type="motBody">
        <div xml:id="i-L569m2xhFWxXKNXktmJovF" type="motSummary">
          <head xml:id="i-8A7TDQbVoDxzupnVuk9tvV">
            Sammanfattning
          </head>
          <p xml:id="i-P4YW8GmWMnw5AdjAovcp63">
            Rätten till bostad är grundläggande och framgår av regeringsformen.
            Ändå gör regeringen ingenting mer än att underlätta andrahandsuthyrning,
            för att minska bostadsbristen i tätorterna eller de särskilda
            bostadsproblem som finns i glesbygden. Miljöpartiet de gröna anger
            i motionen ett antal konkreta förslag för hur bostäder i Sverige
            kan bli fler och bättre och återkommer år 2012 med fler konkreta
            åtgärder. Vi anser att en utökning av anslag till Boverket för
            översyn av strandskyddet ska användas för att värna strandskyddet
            inte för att luckra upp det. Vi är alla konsumenter, som förutsätts
            kunna göra dagliga och snabba överväganden om såväl små som stora
            inköp. Det är då viktigt med information om vad vi köper och att
            näringsidkare vet vilka rättigheter och skyldigheter konsumenterna
            har. I motionen lämnas förslag på ett konsumentskyddspaket, som
            kan medföra detta .
          </p>
        </div>
        <div xml:id="i-PZjSYb9oTc76LQE17Thc24" type="motProposal" subtype="förslag">
          <head xml:id="i-M2t9SxzYCWjqXvyQfn3XNr">
            Förslag till riksdagsbeslut
          </head>
          <list xml:id="i-MFg7pazq5LKFrsDqXhKnWg" style="ol">
            <item xml:id="i-J7kuib8tUXeofELEoNJmec">
              Riksdagen tillkännager för regeringen som sin mening vad som
              anförs i motionen om ett bostadspolitiskt mål.
            </item>
            <item xml:id="i-9RKG8SoDP5rWzCqKM3XD1Z">
              Riksdagen tillkännager för regeringen som sin mening vad som
              anförs i motionen om behovet av en parlamentarisk utredning för
              bostadspolitiken.
            </item>
            <item xml:id="i-PrZVyZrHj24whRcBRizLG6">
              Riksdagen tillkännager för regeringen som sin mening vad som
              anförs i motionen om användning av anslag till Boverket för översyn
              av strandskyddsbestämmelserna.
            </item>
            <item xml:id="i-D3Yx5d6DGyuajkL3X8xwDX">
              Riksdagen tillkännager för regeringen som sin mening vad som
              anförs i motionen om behovet av en utredning om den kommunala
              konsumentrådgivningen.
            </item>
            <item xml:id="i-HMJNzpbrT4C37MVTTRpA19">
              Riksdagen tillkännager för regeringen som sin mening vad som
              anförs i motionen om behovet av en utredning om förbättrad produkt-
              och tjänsteinformation.
            </item>
            <item xml:id="i-Rz1BEWLtySuo9XRNrk81dL">
              Riksdagen anvisar med följande ändringar i förhållande till regeringens
              förslag anslagen under utgiftsområde 18 Samhällsplanering, bostadsförsörjning,
              byggande samt konsumentpolitik enligt uppställning:
            </item>
          </list>
          <table xml:id="i-RRoHA6BSCsdWEth7xctf77">
            <row xml:id="i-Ws8oTGT87C3ghYL5wVhja">
              <cell>
                Anslag 2012 2013
              </cell>
              <cell>
                2014
              </cell>
            </row>
            <row xml:id="i-SHq9vV91a2wJTcP6qrsfop">
              <cell>
                2:1
              </cell>
              <cell>
                Boverket
              </cell>
              <cell>
                +220
              </cell>
              <cell>
                +220
              </cell>
              <cell>
                +220
              </cell>
            </row>
            <row xml:id="i-5AAdYjkp3gcNXQ9wjG97oc">
              <cell>
                2:2
              </cell>
              <cell>
                Bidrag till åtgärder mot radon i bostäder
              </cell>
              <cell>
                +5
              </cell>
              <cell>
                +5
              </cell>
              <cell>
                +5
              </cell>
            </row>
            <row xml:id="i-YY7u3X8bY68i872xAeGFaN">
              <cell>
                3:2
              </cell>
              <cell>
                Konsumentverket
              </cell>
              <cell>
                +6
              </cell>
              <cell>
                +6
              </cell>
              <cell>
                +6
              </cell>
            </row>
            <row xml:id="i-HY3DqHTvPwKBoeamWgAD7c">
              <cell>
                3:5
              </cell>
              <cell>
                Åtgärder på konsumentområdet
              </cell>
              <cell>
                +9
              </cell>
              <cell>
                +9
              </cell>
              <cell>
                +9
              </cell>
            </row>
            <row xml:id="i-6uKSxu6ogGugrFS8aKrdHg">
              <cell>
                Summa för utgiftsområdet
              </cell>
              <cell>
                +240
              </cell>
              <cell>
                +240
              </cell>
              <cell>
                +240
              </cell>
            </row>
            <row xml:id="i-TWXD5bBWE4DprpooYXHTPE">
              <cell>
                Specificering av anslagsförändringar
              </cell>
            </row>
            <row xml:id="i-R7MiPvELCwM1KMtCETugax">
              <cell>
                2:1
              </cell>
              <cell>
                Hissbidrag
              </cell>
              <cell>
                +100
              </cell>
              <cell>
                +100
              </cell>
              <cell>
                +100
              </cell>
            </row>
            <row xml:id="i-8b1SUveERetd9VxpSgbEAE">
              <cell>
                2:1
              </cell>
              <cell>
                Planeringsstöd biologisk mångfald
              </cell>
              <cell>
                +100
              </cell>
              <cell>
                +100
              </cell>
              <cell>
                +100
              </cell>
            </row>
            <row xml:id="i-77yn6TwdDDr6ShHUWoH3Su">
              <cell>
                2:1
              </cell>
              <cell>
                Bulleråtgärder
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-CF8vMXJz3NSSU1GzPEJA9r">
              <cell>
                2:1
              </cell>
              <cell>
                Fonden för fukt- och mögelskador
              </cell>
              <cell>
                +10
              </cell>
              <cell>
                +10
              </cell>
              <cell>
                +10
              </cell>
            </row>
            <row xml:id="i-Rzs9ujndppSXXTnxD2kfSy">
              <cell>
                3:2
              </cell>
              <cell>
                E-tjänster
              </cell>
              <cell>
                +1
              </cell>
              <cell>
                +1
              </cell>
              <cell>
                +1
              </cell>
            </row>
            <row xml:id="i-Vh5aTgeH3CT1EVo9dbhU7i">
              <cell>
                3:2
              </cell>
              <cell>
                Företagsorienterade insatser
              </cell>
              <cell>
                +2
              </cell>
              <cell>
                +2
              </cell>
              <cell>
                +2
              </cell>
            </row>
            <row xml:id="i-CUW9dVQ1Lqsu5Kmr4i5Z6a">
              <cell>
                3:2
              </cell>
              <cell>
                Utbildning om konsumenters rättigheter
              </cell>
              <cell>
                +3
              </cell>
              <cell>
                +3
              </cell>
              <cell>
                +3
              </cell>
            </row>
            <row xml:id="i-7z2kdoCABhGSbx2B8CpUgQ">
              <cell>
                3:5
              </cell>
              <cell>
                Stöd till fristående konsumentorganisation för läkemedelsfrågor
                (Kilen)
              </cell>
              <cell>
                +9
              </cell>
              <cell>
                +9
              </cell>
              <cell>
                +9
              </cell>
            </row>
          </table>
        </div>
        <div xml:id="i-7YTuntybhYwr9kjYMmp1vi" type="motContent">
          <head xml:id="i-HPjhk3NMydxe6gRTpd4q2M" type="h1">
            Utgiftsområde 18 Samhällsplanering, bostadsförsörjning, byggande
            samt konsumentpolitik
          </head>
          <head xml:id="i-SUkrRsNzxyopD2Sexn9bKF" type="h2">
            En bostadspolitik i tiden
          </head>
          <p xml:id="i-KfQaRxeT1MnNafsGsZeutN">
            Över 5 000 personer är enligt Socialstyrelsens senaste uppgifter
            hemlösa i Sverige. Varje höst tackar hundratals ja kanske tusentals
            studenter nej till erbjudanden om platser på drömutbildningar
            på grund av bostadsbrist. Nyanlända flyktingar får ingen kommunplacering
            på grund av bostadsbrist. Vuxna med förhållanden som spruckit
            kan inte flytta isär. Detta är bilden av bostadssituationen i
            en del av Sverige. Ett Sverige där tusentals nya bostäder behöver
            byggas klimatsmart och effektivt och i nära samklang med hyresgästorganisationer
            och andra intressenter. Samtidigt behöver de s k miljonprogrammens
            bostäder rustas upp.
          </p>
          <p xml:id="i-Hajoprz9MQEdQtzPbT56gp">
            I andra delar av Sverige behövs enligt Statens Bostadskreditnämnd
            miljarder kronor i statsstöd för att riva bostäder. Till detta
            kommer att fastighetsmarknaden inte fungerar, att fastighetsvärden
            är så låga att fastigheterna inte ens kan användas som säkerhet
            för att finansiera företagsutbyggnad eller ens renoveringar av
            husen. Detta är en bild av ett kluvet land regeringen duckar för.
          </p>
          <head xml:id="i-GG98UNjTBfk46XN8kVBML2" type="h2">
            Ett nytt bostadspolitiskt mål en uppvärdering av bostadspolitiken
          </head>
          <p xml:id="i-Pb2k4vBXW1RvRnQFrYtJ2s">
            Miljöpartiet anser att en av de viktigaste bostadspolitiska funktionerna,
            som har drivit den välfärdsutveckling vi haft i landet, har varit
            att se till att de som inte klarar att efterfråga bostäder enligt
            sina behov får den möjligheten. Det har i första hand handlat
            om barnfamiljer som oftast inte har tillräcklig ekonomi för att
            kunna efterfråga bostäder som fyller de behov barnen har. Det
            handlar även om studerande och nyanlända invandrare.
          </p>
          <p xml:id="i-6EuoMnPfHhWHyFEc2M3Chg">
            Miljöpartiet menar att det tidigare målet för bostadspolitiken
            fortfarande är aktuellt:
          </p>
          <p xml:id="i-72XVeympkjhXPaATk6FHkL">
            Alla skall ges förutsättningar att leva i goda bostäder till
            rimliga kostnader och i en stimulerande och trygg miljö inom långsiktigt
            hållbara ramar. Boende- och bebyggelse­miljön skall bidra till
            jämlika och värdiga levnadsförhållanden och särskilt främja en
            god uppväxt för barn och ungdomar. Vid planering, byggande och
            förvaltning skall en ekologiskt, ekonomiskt och socialt hållbar
            utveckling vara grunden för verksamheten.
          </p>
          <p xml:id="i-4XDJ7jpKVTi9pXkJaKnvBj">
            Miljöpartiets uppfattning är att riksdagen återigen måste upprätta
            bostadspolitiska ambitioner och kräver att regeringen snarast
            återkommer till riksdagen med förslag till bostadspolitiska mål
            i linje med de citerade ovan. Detta bör ges regeringen till känna
            i enlighet med vad som föreslås i motionens första hemställanspunkt.
          </p>
          <head xml:id="i-EpWGYpUrNbwUG47fweWsRT" type="h2">
            Anta den bostadspolitiska utmaningen behov av en utredning
          </head>
          <p xml:id="i-GaxJtk6cZV5d81pSeX5UEZ">
            Bostadssituationen i landet är som ovan angivits komplex. I några
            kommuner råder det stor bostadsbrist, i flertalet ingen alls.
            Samtidigt finns det i många av de kommuner och län där brist på
            totalen inte råder, ändå en lokal bostadsbrist på orten där högskolan
            och de stora arbetsplatserna finns. En inomregional omflyttning
            sker, samtidigt som allt fler flyttar från landet till de största
            städerna till bland annat Stockholm, Göteborg, Malmö och Uppsala.
          </p>
          <p xml:id="i-URz9RaKUCTjDesqRBovNRM">
            Denna komplexa situation medför att det i vissa kommuner enligt
            Statens bostadskreditnämnd nu finns behov av statligt stöd om
            3 miljarder kronor för att kunna riva bostäder, samtidigt som
            det i exempelvis de största universitets- och högskoleorterna
            finns ett skriande behov av tusentals nya studentbostäder. Enligt
            Sveriges förenade studentkårers årliga bostadsrapport är det bara
            på tre högskoleorter i landet, som studenter garanterat får en
            bostad. Detta är ett allvarligt tillväxtpolitiskt problem. Stockholms
            handelskammare har tillsammans med Stockholms studentkårers centralorganisation
            visat hur över 40 000 nya bostäder för studenter kan skapas i
            Stockholm, för att lösa situationen just där. Än sker detta inte.
            Till detta kommer att de så kallade miljonprogrammens hundratusentals
            bostäder nu är i skriande behov av upprustning för bättre boendemiljö,
            infrastruktur, energieffektivisering och rekreation. Investeringsbehoven
            är enorma.
          </p>
          <p xml:id="i-EgbmRWSzX8iNmW8xAHmbgL">
            Enligt uppgifter Miljöpartiet inhämtat via riksdagens utredningstjänst
            finns en stor potential hos många av såväl de allmännyttiga som
            privata fastighetsägarna att själva bekosta såväl utbyggnad som
            upprustningar. Detta kan dock inte ske utan höjda hyror för hyresgästerna.
            Vi välkomnar därför regeringens nu aviserade höjningar av bostadsbidragen
            men anser att ett bredare tag måste tas för att lösa frågan om
            finansieringen av ut- och ombyggnaden.
          </p>
          <p xml:id="i-XR6M1rSnTsCNvRFoYzWRLu">
            I Sverige finns fortfarande stora problem med så kallade sjuka
            hus, uppgifter som identifierats av Boverket ett flertal gånger.
            Vuxna och barn far illa och blir mycket sjuka; ofta är det förskolor
            eller andra lokaler som är drabbade. Det saknas en långsiktig
            lösning för att åtgärda dessa problem, samtidigt som det saknas
            effektiva verktyg för drabbade hyresgäster och verksamhetsutövare,
            för att få rätt till bra lokaler och bostäder, för att hyresvärdar
            som inte infriar sina åtaganden ska kunna straffas och för att
            barnen ska kompenseras för sina lidanden.
          </p>
          <p xml:id="i-N2fTDGPjaKgv6CcDi56PGG">
            Bostadspolitiken handlar inte bara om statlig styrning utan även
            om lokal kommunpolitik. Det är kommuner som beslutar om detaljplaner,
            som föreskriver att 80 parkeringsplatser för bil måste byggas
            för 100 nya små studentlägenheter eller som hellre anvisar mark
            till exklusiva bostadsrätter än till det allmännyttiga bostadsföretaget
            för att bygga hyresrätter. Kommunerna har således en mycket viktig
            roll att spela.
          </p>
          <p xml:id="i-VJvrKtUfNjW5kzcL4izfzg">
            Skattelagstiftningen reglerar olika boendeformer olika, något
            som länge av olika aktörer upplevts som ett stort problem.
          </p>
          <p xml:id="i-C6ZcctG7sYjG2beoGL7Xeu">
            Regeringens presenterade politik i budgetpropositionen handlar
            om att höja den beskattningsfria inkomsten från uthyrning av bostad.
            Detta är visserligen en liten åtgärd som i viss mån kan öka utbudet
            av bostäder men det löser inte på lång väg de problem som finns
            i landet. Politiken är enligt vår mening visionslös och innehållslös.
          </p>
          <p xml:id="i-UJRFYBSyYtPkNrbgKk1shQ">
            Miljöpartiet anser att det behöver tillsättas en bred bostadspolitisk
            parlamentarisk utredning för att utreda bostadspolitikens utmaningar
            och problem och för att i så brett parlamentariskt samförstånd
            som möjligt finna långsiktiga hållbara lösningar för en ekologiskt,
            ekonomiskt och socialt hållbar bostadspolitik för hela landet.
            Detta bör riksdagen ge regeringen tillkänna.
          </p>
          <p xml:id="i-PRNvjMdY2nPWRMPA214j2R">
            Miljöpartiet föreslår ett så kallat klimat-ROT som leder till
            energieffektiviseringar av bostäder. Vi föreslår även att fastighetsskatten
            för studentkorridorer minskas. Utöver detta kommer Miljöpartiet
            för sin del i sin budgetmotion hösten 2012 återkomma med utförliga
            förslag för hur de problem som anges ovan kan lösas.
          </p>
          <head xml:id="i-VC8ZpXfM9rwPAKdomMhRJr" type="h2">
            Bostadspolitiska åtgärder
          </head>
          <head xml:id="i-TV6q1xnAfrQPaUMvNNrP2" type="h3">
            Ett miljömålsanknutet kunskapsutvecklingsprogram
          </head>
          <p xml:id="i-9SXtrxx5XGdNbEHGAiqr7P">
            Miljömålsrådet har utvecklat tre strategier för att nå de 16
            miljömålen. En av dessa är hushållningsstrategin som syftar till
            att skapa en god hushållning med mark, vatten och den bebyggda
            miljön. Vi måste sträva efter ett varsamt brukande och en miljöanpassning
            av samhällsplanering och byggande som leder till hushållning med
            befintliga värden och skyddar känsliga värden. Strategin berör
            i första hand målen Grundvatten av god kvalitet, Levande sjöar
            och vattendrag, Myllrande våtmarker, Hav i balans samt levande
            kust och skärgård, Levande skogar, Ett rikt odlingslandskap, Storslagen
            fjällmiljö och God bebyggd miljö.
          </p>
          <p xml:id="i-58LKyDUFjvscTCsDEJgMux">
            Miljömålsrådet konstaterar i sin utvärdering Nu är det bråttom
            att många kommuner och länsstyrelser har begränsade resurser och
            kompetens att arbeta enligt hushållningsstrategin genom att utveckla
            miljöhänsynen i planeringen. Rådet har därför lagt fram ett förslag
            om ett särskilt kunskapsutvecklingsprogram för att öka kompetensen
            om kopplingen mellan miljö och planeringsfrågor hos politiker
            och handläggare i kommuner och på länsstyrelser. Programmet syftar
            även till att utveckla engagemanget hos ideella krafter i den
            kommunala planeringen och uppnå ökat medborgarengagemang i de
            lokala miljöfrågorna.
          </p>
          <p xml:id="i-SuAjJjs71Pj2QgGNGbSVkF">
            De mål som regeringen anger inom området hållbart samhällsbyggande
            saknar helt detta perspektiv. Regeringens mål blir inte heller
            trovärdiga eftersom det saknas andra verktyg för att arbeta mot
            målen. Exempelvis blir målet om en hållbar utveckling av städer,
            tätorter och landsbygd verkningslöst när man samtidigt beskurit
            möjligheterna att med planinstrument förhindra lösningar som är
            ogenomtänkta ur ett klimatperspektiv.
          </p>
          <p xml:id="i-2ENGz77ruekbGpefKrP7CM">
            Miljöpartiet föreslår ett miljömålsanknutet kunskapsutvecklingsprogram
            för fysisk planering. För detta anslår vi 100 miljoner kronor
            årligen 20102012 till Boverket.
          </p>
          <head xml:id="i-SNyKSbFXE9F8HqTwJqPuR" type="h3">
            Ett nytt hissbidrag för ökad tillgänglighet
          </head>
          <p xml:id="i-4tCajgQ3hpw2anhbfFNnLc">
            Alliansregeringen inledde sin nedmontering av välfärdsstaten
            med flera åtgärder på det bostadspolitiska området. Avskaffandet
            av hissbidraget var ett av dessa. Att kunna klara sig på egen
            hand när man blir äldre blir ett allt viktigare krav. Samtidigt
            vet vi att fler äldre kommer att vilja, eller tvingas, bo kvar
            i flerfamiljshus av olika standard vid en allt högre ålder. Följaktligen
            kommer hissar att behöva installeras i många av de hus som byggts
            utan hiss. Till detta kommer ett behov av att i framtiden kunna
            bygga mer flexibelt än nu och utan krav på hissar i alla bostäder.
            För att tillförsäkra en god tillgänglighet till bostäder behövs
            dock hissar. Miljöpartiet anser därför att ett nytt hissbidrag
            behövs. Det är en samhällsekonomiskt mycket lönsam åtgärd eftersom
            det innebär att behoven av stöd och hjälp minskar. För ändamålet
            avsätter Miljöpartiet 100 miljoner kronor 2012 och 100 miljoner
            kronor 2013 samt 2014.
          </p>
          <head xml:id="i-7EdJxTnGFeMxeUvEtsVC2z" type="h3">
            Bulleråtgärder
          </head>
          <p xml:id="i-6YYtC4t37oqqx9Urig17rt">
            Idag utsätts alltför många för buller i sin närmiljö. Målet är
            en minskning av bullret med 5 dBA utomhus vid bostadsmiljöer till
            2020 i förhållande till 1998. Vägverket konstaterar att detta
            är ett mål som blir svårt att nå, något som Miljöpartiet länge
            har påpekat. För att uppnå målet är åtgärder i den byggda miljön
            som minskar inslaget av bilism nödvändiga. Hit hör trafiklösningar
            som gör kollektiva transporter till det självklara valet. Detta
            är en bra strategi inte bara ur bullersynpunkt, det hjälper även
            till att klara andra mål såsom klimatmålet. För att stärka arbetet
            med bullerfrågor i samhällsplaneringen föreslår Miljöpartiet en
            särskild ökning av anslaget till Boverket med 10 miljoner kronor
            per år under perioden 20122014.
          </p>
          <head xml:id="i-tEnQx6g2JnLffPQGj1NQF" type="h3">
            Radonåtgärder
          </head>
          <p xml:id="i-KQqLrq3TwcbVYKNVEock7b">
            Antalet småhus med en radonhalt överstigande 200 Bq/m 3 har uppskattats
            till ca 280 000 och antalet bostäder i flerbostadshus som har
            radonhalter över 200 Bq/m3 till 150 000. Beräkningar från Strålsäkerhetsmyndigheten
            har visat att 200 lungcancerfall per år skulle kunna förhindras
            om samtliga bostäder över riktvärdet åtgärdas. Miljöpartiet menar
            att det finns all anledning att skynda på åtgärdsprogrammet. Vi
            föreslår en informationskampanj för att öka kunskapen om riskerna.
            En framgångsrik kampanj leder till en ökad efterfrågan på bidrag
            varför anslaget till detta även ökas. Vårt förslag är att anslaget
            för åtgärder mot radon i bostäder ökas med 5 miljoner kronor årligen
            2012-2014.
          </p>
          <head xml:id="i-RTSeYsXpDNiVebuChKVYN4" type="h3">
            Fonden för fukt- och mögelskador
          </head>
          <p xml:id="i-27xurSg9heceS6gAeFUyoZ">
            Den borgerliga regeringen bestämde sig tidigt för att det inte
            längre fanns några problem med fukt- och mögelskador i vårt land.
            De senaste åren har dock skandalerna med felkonstruerade hus och
            allvarliga fukt- och mögelskador nästan stått på kö i medierna.
            Att i det läget stå fast vid att avveckla Fonden för fukt- och
            mögelskador är svårt att förstå. Miljöpartiet delar inte regeringens
            uppfattning när det gäller behovet av finansiering av fukt- och
            mögelåtgärder.
          </p>
          <p xml:id="i-FJZQZLRprAVPoGRtN6xajy">
            Regeringen bör ta upp en diskussion med byggnadsindustrin om
            en ny medfinansiering till fonden. För att ha utrymme för en sådan
            strategi krävs ett mindre, statligt kapital och en organisation.
            Miljöpartiet anvisar i sitt budgetförslag 10 miljoner kronor årligen
            20122014 som en start för detta arbete.
          </p>
          <head xml:id="i-Biw4FvPj4CcazrgHQkQxTM" type="h2">
            Ett förstärkt strandskydd
          </head>
          <p xml:id="i-UpzXLGzkjvfDAe1GW86jFG">
            Miljöbalkens bestämmelser om strandskydd har ändrats, så att
            kommuner kan bestämma att uppluckringar av strandskyddet ska kunna
            ske i vissa fall. Miljöpartiet har motsatt sig detta men har ändå
            konstaterat att det synes ha varit en mindre prioriterad fråga
            för många kommuner att lägga ned det omfattande arbete som uppluckringen
            kräver. Det är för vår del betydligt mer prioriterat att kommuner
            exempelvis arbetar med planer för vindkraft. De 23 miljoner kronor
            regeringen nu föreslår ska anslås för arbete med strandskyddet
            anser Miljöpartiet ska användas för att Boverket tillsammans med
            Naturvårdsverket och länsstyrelsena ska kunna arbeta för ett förstärkt
            strandskydd och ge kommuner råd och stöd i hur strandskyddet bäst
            värnas. Detta bör riksdagen ge regeringen till känna.
          </p>
          <head xml:id="i-N6BwMGAGrkwH4qLJCadnkC" type="h2">
            Behov av en modern konsumentupplysning
          </head>
          <p xml:id="i-8MmYRq5Yh5dCReSSSgafqV">
            Konsumenter hittar allt mer av sin information via internet,
            samtidigt som informationen blir mer diversifierad och svår att
            tolka. Det är då av stor vikt att konsumenter kan erhålla objektiv
            och saklig information. Detta sker vanligtvis via kommunala konsumentrådgivare
            eller Konsumentverket. Även näringsidkarna behöver bli bättre
            på att informera om sina produkter och tjänster, så att konsumenter
            kan göra bra val och kan komma i kontakt med näringsidkarna vid
            utövandet av olika rättigheter och skyldigheter. Konsumentverket
            bör mot den bakgrunden få ett uppdrag att öka såväl konsumenters
            som näringsidkares kunskap om vilka rättigheter och skyldigheter
            som finns. Detta kan ske genom utökad information via hemsidor,
            skolor, näringslivs­organisationer och andra kanaler.
          </p>
          <head xml:id="i-4e3b5z6KRKpUa1zY8uYaPc" type="h3">
            Förbättrad information till företag och konsumenter
          </head>
          <p xml:id="i-Le1JEh2qN3sWZuMVJf2y9q">
            Miljöpartiet föreslår att Konsumentverket ges i uppdrag att bedriva
            företagsorienterade insatser som genom branschöverenskommelser
            och tematisk tillsyn, leder till ökad kunskap hos näringsidkare.
            Av myndighetens budgetunderlag framgår att ett belopp om 2 miljoner
            kronor täcker behovet.
          </p>
          <p xml:id="i-PNKj5EjgUFa49wxo176FZU">
            Konsumentverket förslås vidare ges i uppdrag att fortsätta bedriva
            projekt som riktar sig till näringsidkare för att öka deras kunskap
            om konsumenters rättigheter. Kunnigare butikspersonal och näringsidkare
            minskar klagomål och leder till förbättrade produkter och varor.
            Detta tillsammans med ett uppdrag att intensifiera utbildning
            av lärare i grundskolan, bedöms kosta 3 miljoner kronor per år.
          </p>
          <p xml:id="i-Kxw6UFbuwJvHn41VHwVaTt">
            Konsumenter efterfrågar e-tjänster, särskilt mobila tjänster.
            Konsumentverket måste ges resurser för att kunna utveckla dessa
            i snabb takt och på ett sätt som konsumenterna efterfrågar. Verkets
            anslag förslås ökas med 1 miljon kronor för detta ändamål.
          </p>
          <head xml:id="i-57Pzbbgsy7eyVTJhNLZAV5" type="h3">
            Utökad kommunal konsument- och skuldrådgivning
          </head>
          <p xml:id="i-TUbW8ezob9ZyUTrWBYVEqF">
            Konsumentverket har i rapporten Kommunernas konsumentvägledning
            (2010:21) förslagit en utredning för att bland annat skapa en
            rationell och effektiv hantering av resurser för oberoende information
            och rådgivning till konsumenter. Detta då konsumenter funnits
            ha mycket låg kunskap om viktiga konsumenträttigheter, liksom
            om var de kan få råd och stöd. Detta baseras på följande slutsatser.
          </p>
          <p xml:id="i-7BwAtJNToEXQnFFsnbp6HD">
            Det finns i dag ingen skyldighet för kommuner att ha egen konsument-
            och skuldrådgivning. I den ovan angivna rapporten från Konsumentverket
            framgår bland annat att 266 av landets 290 kommuner erbjuder sina
            medborgare dessa tjänster men samtidigt minskar antalet personer
            som arbetar med frågorna från 132 till 130. Kommuner köper 114
            av dessa tjänster från annan kommun. De senaste fem åren har antalet
            tjänster sjunkit med 64 tjänsteår. I dag går det ungefär 68 700
            personer per konsumentrådgivare i Sverige.
          </p>
          <p xml:id="i-WMwfYxbQeaXBBkG2aSwPj3">
            De absolut vanligaste klagomålen hos de kommunala konsumentrådgivarna
            handlar om personers boenden och motsvarar 25 procent av alla
            ärenden (sid 24 i rapporten). Samtidigt uppger konsumenterna själva
            i en undersökning av Högskolan i Borås att problem med tele, telefoni
            och internet är deras största problem (25 procent av de tillfrågade).
          </p>
          <p xml:id="i-Jt44UXw3oNrxczqH2njZ9x">
            Det är således tydligt att konsumenter har behov av hjälp som
            finns nära dem och att det är en efterfrågad hjälp. Samtidigt
            finns inte hjälpen tillgänglig hos alla kommuner och många av
            dessa saknar förebyggande arbete, då de köper rådgivningstjänster
            från andra kommuner. Samtidigt minskar antalet rådgivare i kommunerna.
            Denna situation är inte bra. Mot den bakgrunden bör en utredning
            tillsättas som ser över hur konsument- och skuldrådgivning kan
            organiseras för att på bästa sätt möta konsumenters behov och
            lokala förutsättningar. Denna bedöms kunna ske inom Regeringskansliets
            ram (utgiftsområdet 1).
          </p>
          <head xml:id="i-127KLZjHoCCXEGt4wiLG6H" type="h3">
            Skärpt konsumentskydd i vissa fall
          </head>
          <p xml:id="i-QLvVdbe18xB2eNMMLKqQRQ">
            Det finns i dag ingen skyldighet för producenter av varor eller
            tjänster att informera konsumenter om innehåll eller beskaffenhet
            i det som köpts på svenska. Inte heller finns någon skyldighet
            att tillhandahålla information på andra språk än svenska eller
            i punktskrift. En sådan skyldighet bör utredas och snarast införas.
            Utredningen i sig bedöms inte kräva särskilda resurser.
          </p>
          <head xml:id="i-Rzs1E5D9iD5pv8C7Jeitqc" type="h3">
            Fristående konsumentorganisation för läkemedelsfrågor
          </head>
          <p xml:id="i-BfCnAHSHUHs5XmMx3Rqtzm">
            Regeringen beslöt i samband med budget 2006/07 att avveckla stödet
            till Kilen, en oberoende konsumentorganisation för läkemedelskonsumenter.
            Organisationen hade då verkat och byggt upp sin verksamhet sedan
            1992. Deras arbete har handlat om att ge råd och stöd till människor
            drabbade av läkemedelsberoende och andra läkemedels­biverkningar
            samt att sprida sina kunskaper och sin erfarenhet. Regeringen
            hänvisade till att Läkemedelsverket skulle ansvara för och starta
            upp en verksamhet med patient- och brukarrapportering av biverkningar
            och att Kilens verksamhet därmed inte behövdes.
          </p>
          <p xml:id="i-LsBYd59pFeXsNSjyYYaq5D">
            Miljöpartiet anser att det var ett stort misstag av avveckla
            Kilen. Den verksamhet regeringen hänvisade till har det blivit
            mycket lite av. Det finns dessutom ett problem med dess koppling
            till Läkemedelsverket. Vi menar att det är mycket viktigt att
            det finns en fristående organisation för biverkningsrapportering
            råd, stöd och utifrån ett brukarperspektiv. Det finns goda skäl
            att en sådan konsumentorganisation knyts till Konsumentverket.
            För ändamålet bör avsättas 9 miljoner kronor årligen till Konsumentverket.
          </p>
        </div>
        <div xml:id="i-Se14aPL5o92yTFn4Gzt3iZ" type="signatureBlock">
          <list xml:id="i-D9V7fMEGqq9sgs67HCEWKY">
            <item xml:id="i-8hiadW5kxBcoTmr3jHuKdX" who="i-VRHymVx7EsX48sg7b5qmpS" type="signature">
              Jan Lindholm (MP)
            </item>
            <item xml:id="i-LVtpNDn7FqX2es4MPaAnS4" who="i-Vx7eV6CLwK4q8nMYx4Sry4" type="signature">
              Agneta Börjesson (MP)
            </item>
            <item xml:id="i-4m8sxATo1T5kC8YtPJ8LyW" who="i-Xw3dNbwa4hjDiSrSfFCZsz" type="signature">
              Magnus Ehrencrona (MP)
            </item>
          </list>
        </div>
      </div>
    </body>
  </text>
</TEI>
