<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197576--01830">
  <teiHeader>
    <fileDesc>
      <titleStmt>
        <title>om lagstiftning mot könsdiskriminering</title>
        <author>av herr Ahlmark m. fl. </author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om lagstiftning mot könsdiskriminering</title>
          <idno type="rdwebb">FZ021830</idno>
          <rs type="number">1830</rs>
          <ref type="dokument_url_text">http://data.riksdagen.se/dokument/FZ021830/text</ref>
          <ref type="dokument_url_html">http://data.riksdagen.se/dokument/FZ021830</ref>
          <ref type="dokumentstatus_url_xml">http://data.riksdagen.se/dokumentstatus/FZ021830</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-8aNTXCV4f9MdU7Dz15ZXyB</idno>
            <name>PER AHLMARK</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-4uJEFdvmwfbMmozZhv5XDY</idno>
            <name>OLA ULLSTEN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-TLnEcKgBYha1pdFTVEbAvk</idno>
            <name>ERIC ENLUND</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-9pZ6GzfD2R22bxSydJmuYz</idno>
            <name>KARL-ERIK ERIKSSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-3ChvFB2zr9iHy1ZRMn1Ban</idno>
            <name>INGEMAR MUNDEBO</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-P7oVLGoBfbz4RGE5XkQtLN</idno>
            <name>JAN-ERIK WIKSTRÖM</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person>
            <idno>r-0</idno>
            <name>ANDERS JONSSON</name>
            <state type="partyAffiliation" ref="Q53764745">
              <desc>fp</desc>
            </state>
          </person>
          <person gender="man">
            <idno>i-BtQ4ubBXfEg4xPiwpPM4Vt</idno>
            <name>ROLF WIRTÉN</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-GNWd5uE9fySggzZr5teCwt</idno>
            <name>INGEGÄRD FRANKEL</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="man">
            <idno>i-6PeNM1B9NsCjyScL117vps</idno>
            <name>SVEN GUSTAFSON</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-QXiGidLhFr3yVPmDxRSa4h</idno>
            <name>CECILIA NETTELBRANDT</name>
            <state type="partyAffiliation" ref="Q110857">
              <desc>fp</desc>
            </state>
          </person>
          <person gender="woman">
            <idno>i-HZV5H2PBrEbNREbjvh2nWq</idno>
            <name>KERSTIN ANÉR</name>
            <state type="partyAffiliation" ref="Q110857">
              <desc>fp</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-7TEq6jKz4EhAA97juWLyfs" type="signed"/>
        <correspContext corresp="i-7TEq6jKz4EhAA97juWLyfs">
          <note type="signatory" corresp="i-8aNTXCV4f9MdU7Dz15ZXyB"/>
          <note type="signatory" corresp="i-4uJEFdvmwfbMmozZhv5XDY"/>
          <note type="signatory" corresp="i-TLnEcKgBYha1pdFTVEbAvk"/>
          <note type="signatory" corresp="i-9pZ6GzfD2R22bxSydJmuYz"/>
          <note type="signatory" corresp="i-3ChvFB2zr9iHy1ZRMn1Ban"/>
          <note type="signatory" corresp="i-P7oVLGoBfbz4RGE5XkQtLN"/>
          <note type="signatory" corresp="r-0"/>
          <note type="signatory" corresp="i-BtQ4ubBXfEg4xPiwpPM4Vt"/>
          <note type="signatory" corresp="i-GNWd5uE9fySggzZr5teCwt"/>
          <note type="signatory" corresp="i-6PeNM1B9NsCjyScL117vps"/>
          <note type="signatory" corresp="i-QXiGidLhFr3yVPmDxRSa4h"/>
          <note type="signatory" corresp="i-HZV5H2PBrEbNREbjvh2nWq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197576/mot_197576__1830/mot_197576__1830-001.pdf"/>
      <fw xml:id="i-UDvrtPYVY3gSh84gLFy3qj">
        Motion 1975/76: 1830
      </fw>
      <div type="motHeader" xml:id="i-EjhfFAHgNF3QRroDQ1geZi">
        <div type="motTitle" xml:id="i-J6Pw2EUEpbbKHqQdsTB1E6"/>
        <div type="motSubmissionInfo" xml:id="i-Jm77F8tW1BiLVkD2i2AnR"/>
      </div>
      <div type="motBody" xml:id="i-YCSijx53Cms2wnJ1NdoiYH">
        <div xml:id="i-Par6W1E5vZPCbC7s38ehCb">
          <p xml:id="i-YU9UoDFBvvss4LHvkg6YHz">
            av herr Ahlmark m. fl. om lagstiftning mot könsdiskriminering
          </p>
          <p xml:id="i-TPJJc6kxnUP1v7zrbiFfoj">
            Enligt folkpartiets uppfattning bör alla vägar prövas för att
            åstad- komma bättre jämlikhet mellan kvinnor och män i det svenska
            samhället. Den hittillsvarande utvecklingen har gått för långsamt.
            Sär- skilt gäller det på arbetsmarknaden. Vi har fortfarande i
            alltför stor utsträckning en uppdelning i manliga och kvinnliga
            yrken, där de kvinn- liga är lägre betalda, har mindre inflytande
            och sämre framtidsutsikter. Antalet sysselsatta kvinnor i Sverige
            var under 1974 i genomsnitt 1,6 miljoner. Av dessa återfanns 1,3
            miljoner i elva yrken, framför allt kontorsarbete, husligt arbete,
            vårdyrken, affärsanställda, städning, fastighetsskötsel och undervisning.
            Männen däremot finns spridda över flera hundra yrken, flertalet
            bättre betalda än de typiska kvinnoyrkena. Folkpartiet har varje
            år sedan 1970 fört fram motioner om lagstift- ning mot könsdiskriminering,
            därför att vi anser att detta instrument borde prövas vid sidan
            av andra åtgärder. Utvecklingen mot jämställd- het har inte varit
            sådan att man kan avfärda någon tänkbar åtgärd utan ingående prövning.
            Inte förrän i slutet av 1973 visade regeringen något intresse
            för att ens studera de utländska erfarenheterna av lag- stiftning
            mot könsdiskriminering. Då fick delegationen för jämställd- het
            i uppdrag att göra en sådan redovisning. Denna lades fram i början
            av 1975. Hösten 1975 avslog riksdagen folkpartiets motion om lag
            mot köns- diskriminering. Utskottsmajoriteten hänvisade dels till
            den nämnda redo- visningen av utländska erfarenheter och remissyttranden
            över den, dels ansåg man att behandlingen av fri- och rättighetsutredningens
            förslag till grundlagsbestämmelser mot könsdiskriminering borde
            avvaktas. Vi kan inte finna att något av dessa skäl är bärande.
            Därför upp- repar vi även i år folkpartiets förslag om lagstiftning
            mot könsdiskrimi- nering. Vi föreslår att riksdagen hos regeringen
            begär utredning om hur en svensk lagstiftning mot könsdiskriminering
            bör utformas och förslag på grundval av utredningen till nästa
            riksmöte. I det följande granskar vi argumenten mot en lagstiftning
            och ger vissa riktlinjer för hur en lagstiftning enligt vår mening
            bör byggas upp.
          </p>
          <p xml:id="i-25qSbnbotMs7C6KDoxFx8c">
            Utredningen ofullständig
          </p>
          <p xml:id="i-DWPeejooaEk8aAkDdaxeZ7">
            Jämställdhetsdelegationens ”PM till frågan om lagstiftning mot
            köns- diskriminering” innehöll en i och för sig värdefull översikt
            över inter-
          </p>
          <pb facs="riksdagen-motions-pdf/data/197576/mot_197576__1830/mot_197576__1830-002.pdf"/>
          <fw xml:id="i-MZFekpyQzxtVYDUmoVABeF">
            Mot. 1975/76: 1830 6
          </fw>
          <p xml:id="i-DiPVLoc2LKtAfJF6w5Dc8X">
            nationella konventioner m. m. som berör könsdiskriminering och
            över lagstiftning mot könsdiskriminering, i vissa länder, framför
            allt USA. Den innehöll dock inte någon närmare analys av lagstiftningens
            verk- ningar i USA, det enda land där någon längre erfarenhet
            av sådana lagar finns. Inte heller innehöll promemorian något
            utformat förslag till hur en eventuell svensk lagstiftning mot
            könsdiskriminering skulle utformas. Kartläggningen, som utförts
            av endast en person, får därmed snarare betraktas som en inledning
            till ett utredningsarbete än som en utred- ning av frågan om svensk
            lagstiftning mot könsdiskriminering.
          </p>
          <p xml:id="i-Wt65U4M75m67MVmMrJccnz">
            Redan föråldrad
          </p>
          <p xml:id="i-V3xxbtQuJ3etwxAxmCMbJk">
            Till dessa invändningar kommer att denna översikt, som behandlar
            förhållandena t. o. m. hösten 1974, redan är föråldrad. Sedan
            dess har bland annat följande inträffat som berör lagstiftning
            mot könsdiskrimi- nering: 1. FN:s kvinnokonferens i Mexico sommaren
            1975 har antagit en världsaktionsplan, där medlemsländerna bl.
            a. uppmanas att anta lag- stiftning mot könsdiskriminering. Planens
            punkt 90 lyder:
          </p>
          <p xml:id="i-VuACM7vCKeJRMBCAALpUz4">
            Regeringarna bör formulera planer och handlingsprogram som ut-
            tryckligen syftar till jämställdhet för kvinnliga arbetstagare
            och ger garantier för deras rätt till lika lön för lika arbete.
            Denna politik och dessa program bör vara i överensstämmelse med
            de normer som ut- arbetats av Förenta Nationerna och den internationella
            arbetsorga- nisationen (ILO). De bör omfatta lagstiftning som
            fastställer principen om icke-diskriminering på grund av kön eller
            civilstånd, riktlinjer för förverkligandet, procedurer för överklagande
            och effektiva målsättning- ar och maskineri för genomförandet.
          </p>
          <p xml:id="i-SPbmP5P6TcZTtEpWTEquGW">
            2. Internationella arbetskonferensen (ILO) antog den 25 juni
            1975 en deklaration och aktionsplan, som bland annat innehåller
            följande ut- talanden:
          </p>
          <p xml:id="i-UJx74Qa9bY6cGscWi5oX6R">
            Artikel 1: Alla arbetstagare skall vara jämställda i fråga om
            möjlig- heter och behandling. Alla former av diskriminering på
            grund av kön som förnekar eller begränsar denna jämställdhet är
            oacceptabla och måste undanröjas. Positiv särbehandling under
            en övergångstid i syfte att åstadkomma verklig jämställdhet mellan
            könen skall ej betraktas som diskrimine- rande. Artikel 5, punkt
            4: Åtgärder skall vidtagas för att förbjuda uppstäl- lande av
            villkor angående de sökandes kön i offentliga tillkännagivan-
            den om anställning. Artikel 6, punkt 3: I enlighet med bestämmelserna
            i 1958 års kon- vention om diskriminering (anställning och yrkesutövning)
            och 1958 års rekommendation om diskriminering (anställning och
            yrkesutövning)
          </p>
          <pb facs="riksdagen-motions-pdf/data/197576/mot_197576__1830/mot_197576__1830-003.pdf"/>
          <fw xml:id="i-SzLDZrqcpTJsWJf5qDgZkA">
            Mot. 1975/76: 1830 2Å
          </fw>
          <p xml:id="i-SWGRayy4hwjrM3hHi6WQs">
            skall ingen diskriminering på grund av kön förekomma i fråga
            om anställning och yrkesutövning. Artikel 7, punkt 1: Kvinnliga
            arbetstagare skall tillförsäkras rätt till lika lön för arbete
            av lika värde i enlighet med bestämmelserna i 1951 års konvention
            om lika lön och 1951 års rekommendation om lika lön. Artikel 14:
            Jämställdhet i fråga om möjligheter och behandling för män och
            kvinnor i arbetslivet skall garanteras genom lagstiftning, kol-
            lektivavtal eller avtalsliknande överenskommelser av bindande
            karaktär. Åtgärder skall vidtagas för att främja efterlevnaden
            av denna princip, inberäknat förfarande vid klagomål, förlikning,
            överklagande och hän- vändelse till domstol.
          </p>
          <p xml:id="i-5SCPd2PVRWEGwzXFvUhnxB">
            3. EG:s ministerråd har antagit direktiv om lagstiftning om lika
            lön för likvärdigt arbete för män och kvinnor. Genomförande av
            sådan lagstiftning har påbörjats i medlemsländerna. Bl. a. har
            Holland antagit en lag om lika lön för kvinnor. Regeringen i Danmark
            lade i november 1975 fram för folketinget ett förslag till lag
            om lika lön för män och kvinnor. EG-kommissionen har också för
            ministerrådet lagt fram förslag till direktiv om lagstiftning
            mot diskriminering av kvinnor i arbetslivet. 4. England har antagit
            två lagar på området, som båda trädde i kraft den 29 december
            1975, dels en lag om lika lön för likvärdigt arbete, som antogs
            för fem år sedan och där företagen således haft en tid på sig
            att anpassa lönerna till lagens krav, dels en lag mot könsdiskrimi-
            nering, som ger den person som anser sig missgynnad möjlighet
            att klaga hos en särskild kommission och i sista hand gå till
            domstol för att få rättelse. 5. Den norska regeringen lade under
            1975 fram för stortinget ett förslag till ”lov om likestilling
            mellom kjönnene”, som förbjuder köns- diskriminering på arbetsmarknaden
            men som också har bestämmelser mot könsdiskriminering inom reklamen
            och i läromedlen i skolorna. Enligt lagförslaget skall inrättas
            en jämställdhetsombudsman (likestil- lingsombud) och en klagonämnd
            för jämställdhet. Om en tvist gäller tolkning av ett avtal, kan
            saken också föras till arbetsdomstolen
          </p>
          <p xml:id="i-NsEw75jEDEfYEobd9PS8Us">
            Remissyttranden
          </p>
          <p xml:id="i-T1DxBez5tMuxB3rVBUamNf">
            Mot bakgrund av utredningens uppläggning är det knappast förvå-
            nande att flertalet remissinstanser redovisade en skeptisk eller
            avvak- tande inställning till lagstiftning mot könsdiskriminering
            i Sverige. Vissa mer positiva yttranden fanns dock. Fredrika Bremer-Förbundet
            uttalade sig klart för en lagstiftning mot könsdiskriminering.
            Arbetsmarknadsstyrelsen ansåg att frågan borde göras till föremål
            för fortsatta undersökningar. Socialstyrelsen ansåg
          </p>
          <pb facs="riksdagen-motions-pdf/data/197576/mot_197576__1830/mot_197576__1830-004.pdf"/>
          <fw xml:id="i-Bp2sh8k6GVZP8HT72mnhqs">
            Mot. 1975/76: 1830 8
          </fw>
          <p xml:id="i-9G4BNz52ods6Jn3Xtmifsr">
            att en lagstiftning kan vara av betydelse och sade att det norska
            för- slaget borde kunna tjäna som vägledning även för Sverige.
            Tjänstemännens centralorganisation (TCO) ansåg inte att en särskild
            lagstiftning mot könsdiskriminering kunde bedömas som erforderlig
            eller lämplig. TCO uttalade dock att det är ”nödvändigt med en
            översyn över kontrollförfarandet vad avser tillämpning och institutionella
            for- mer för mera kraftfullt främjande av konventionernas tillämpning”.
            (De konventioner som avses är ILO-konventionerna 100 och 111 an-
            gående lika lön och könsdiskriminering.) Länsstyrelsen i Stockholms
            län uttalade att det vore av stort värde för främjande av likställigheten
            om man kunde utforma en lagstiftning mot könsdiskriminering som
            gavs en så långt möjligt generell karaktär. Länsstyrelsen förordade
            därför ett mera ingående studium av de före- stående lagreformerna
            i England och Norge.
          </p>
          <p xml:id="i-752y7HRMWTCMoP1JVThg5z">
            Förslaget till grundlagsbestämmelse
          </p>
          <p xml:id="i-VHHE35adms9Cokwv187wjd">
            I fri- och rättighetsutredningens förslag (SOU 1975: 75) finns
            två be- stämmelser som rör könsdiskriminering. Dels föreslås följande
            regler i regeringsformens kapitel om fri- och rättigheter (18
            8): Lag eller annan föreskrift får ej innebära att någon medborgare
            särbehandlas på grund av sitt kön, om föreskriften ej syftar till
            att åstadkomma jämställdhet mellan män och kvinnor, direkt orsakas
            av biologisk skillnad mellan könen eller avser värnplikt eller
            motsvarande tjänsteplikt.
          </p>
          <p xml:id="i-Vux6fdHFBPqwo2ZAbAbxsB">
            Dels föreslår utredningen att grundlagens inledande kapitel förses
            med ett s. k. programstadgande om jämställdhet mellan män och
            kvin- nor (2 8): Den offentliga makten bör utövas så att alla
            människors värdighet och lika värde erkännes, att alla är lika
            inför lagen, att män och kvin- nor åtnjuter lika rättigheter,
            att den enskildes frihet och privat- och familjeliv skyddas samt
            att envars ekonomiska, sociala och kulturella välfärd främjas.
          </p>
          <p xml:id="i-9och4A3aUwJunudJ2ipf7o">
            Vi betraktar utredningens enhälliga förslag till lagregel mot
            köns- diskriminering som en stor framgång för folkpartiet. Men
            den kan inte användas som argument mot en lagstiftning mot könsdiskriminering
            av den typ som vi föreslår i denna motion. Grundlagsbestämmelsen
            reg- lerar nämligen bara förhållandet mellan den enskilde och
            det allmänna. Den talar om ”den offentliga maktens” utövning.
            Visserligen kan man hoppas att den också får en psykologisk effekt
            på t. ex. enskilda arbets- givare. Men det blir fortfarande, om
            denna paragraf förs in i grund- lagen, tillåtet för enskilda företag
            att diskriminera kvinnor vid an-
          </p>
          <pb facs="riksdagen-motions-pdf/data/197576/mot_197576__1830/mot_197576__1830-005.pdf"/>
          <fw xml:id="i-WsxhRpm7DDGFEZdCTrwoqe">
            Mot. 1975/76: 1830 9
          </fw>
          <p xml:id="i-QYFFchssLRCuMp9Uy7vKqi">
            ställning, lönesättning och befordran. Detsamma torde f. ö. gälla
            stat- liga företag som drivs i aktiebolagsform. Att gå med på
            en grundlagsregel mot könsdiskriminering men vägra att acceptera
            en lagstiftning är inte konsekvent. Lagstiftningen behövs för
            att principen om jämlikhet mellan kvinnor och män skall prägla
            hela samhället.
          </p>
          <p xml:id="i-FPMFjZYp1WkXHxPFuH6s9H">
            Principerna för en svensk lagstiftning mot könsdiskriminering
          </p>
          <p xml:id="i-4fBkC82NqrcLeNqD9yTQar">
            En svensk lagstiftning mot könsdiskriminering måste givetvis
            anpassas till svenska förhållanden, bl. a. de nya reglerna på
            arbetsrättens område. Lagen skall förhindra arbetsgivare eller
            förening av arbetsgivare att vid erbjudande av arbete eller vid
            anställande av arbetstagare uppställa villkor som diskriminerar
            arbetstagare i förhållande till annan arbets- tagare på grund
            av kön. Den skall också förbjuda sådan åtgärd mot arbetstagare
            under anställningen. Lagen skall vidare förhindra att så- dana
            diskriminerande villkor intas i anställningsavtal eller i kollektiv-
            avtal. Arbetsgivare eller förening av arbetsgivare, som har uppställt
            sådana villkor eller företagit könsdiskriminerande åtgärder, skall
            kunna åläg- gas att frånträda dem och förbjudas att fortsätta
            med att uppställa sådana villkor eller vidtaga sådana åtgärder.
            Det bör också vara möj- ligt att förena åläggande eller förbud
            med vite. Vidare bör den som inte efterkommer lagen kunna dömas
            att ersätta skada som en person lidit genom könsdiskriminering.
            Den som anser sig diskriminerad vid t. ex. sökande av anställning,
            vid befordran eller i lönesättning skall kunna åberopa lagen.
            I första hand torde här, liksom vid andra arbetsrättsliga tvister,
            arbetstagaren företrädas av sin fackliga organisation. Det bör
            även vara möjligt att erhålla rättshjälp i sådana angelägenheter
            efter den åren 1972 och 1973 beslutade rättshjälpsreformen. Enligt
            denna skall rättshjälp ock- så kunna utgå i form av offentligt
            biträde. Det bör innebära att oorga- niserade arbetstagare, eller
            den som av andra skäl inte företräds av en facklig organisation,
            i mål enligt lagen om könsdiskriminering får en principiell rätt
            till offentligt biträde i sådana mål. I likhet med vad som skett
            i Norge, England och USA bör över- vägas formerna för en instans
            — en kommission eller en ombudsmanna- institution av typ KO, NO,
            JO eller liknande — till vilken den en- skilde kan vända sig med
            sina klagomål. Denna instans skall kunna ta initiativ till förlikningsförhandlingar
            och, om dessa inte ger resultat, fö- ra frågan vidare till den
            domstol som handlägger dessa frågor. Självfallet skall vederbörande
            instans ges befogenhet att verka mot diskriminering även i andra
            fall och på eget initiativ granska t.ex. företagens per- sonalpolitik.
          </p>
          <pb facs="riksdagen-motions-pdf/data/197576/mot_197576__1830/mot_197576__1830-006.pdf"/>
          <fw xml:id="i-VqwcSepngTnTcgzqf4tJD5">
            Mot. 1975/76: 1830 10
          </fw>
          <p xml:id="i-GAzFT29aLwKm5xRNgcMFtL">
            Man bör överväga hur man skall komma till rätta med den vanliga
            situationen då det samlade resultatet av en arbetsgivares personalrekry-
            tering, interna utbildning, befordran och lönesättning är könsdiskri-
            minerande. Möjligheten att på det sätt som skett i USA ställa
            krav på företagen i samband med att de sluter kontrakt med staten
            bör därvid prövas. Självklart är att offentliga arbetsgivare bör
            föregå med gott exempel. Utöver lagstiftning angående könsdiskriminering
            bör också nu gällan- de lag mot rasdiskriminering, som framför
            allt gäller serviceinrätt- ningar av skilda slag, utvidgas till
            att gälla även förbud mot köns- diskriminering. Detta torde kunna
            ske genom en relativt enkel lagänd- ring.
          </p>
          <p xml:id="i-SJXLFSBib54f7Hyhn8zYyd">
            Förhindrar ej positiva åtgärder
          </p>
          <p xml:id="i-Y3qmZnExQEy9PUWyeytWuU">
            Ett av de argument som framförts från socialdemokratiskt håll
            mot en lagstiftning mot könsdiskriminering är att en sådan skulle
            försvåra nödvändiga positiva åtgärder för att stärka kvinnornas
            ställning bl. a. på arbetsmarknaden. I jämställdhetsdelegationens
            PM tvingas utredaren konstatera att så- dana positiva åtgärder
            som tvingar företagen att aktivt engagera sig för att t. ex. öka
            andelen kvinnor på välbetalda jobb varit ett dominerande inslag
            i tillämpningen av den amerikanska lagstiftningen. Hon påstår
            dock att denna utveckling skulle ”stå helt i strid mot lagen,
            så som den är formulerad”. Denna uppfattning delas knappast av
            majoriteten av dem som sysslar med lagstiftningens tillämpning
            i USA. När det gäller en svensk lagstiftning finns möjlighet att
            vid lagens utformning bereda utrymme för aktiva positiva åtgärder
            för ökad jäm- likhet. Fri- och rättighetsutredningens förslag,
            som citeras ovan, ger en sådan möjlighet genom att det tillåter
            särbehandling som syftar till att åstadkomma jämställdhet mellan
            kvinnor och män. I den norska regeringens lagförslag har man också
            beaktat denna in- vändning. Det heter där i tredje paragrafen:
            Forskjellsbehandling av kvinner og menn er ikke tillatt. — — —
            Som
          </p>
          <p xml:id="i-UHCsxPtgPu4JANt1UsBxeu">
            forskjellsbehandling reknes ikke ulik behandling som i overensstemmel-
            se med lovens formål fremmer likestilling mellom kjönnene.
          </p>
          <p xml:id="i-85gFXk1oXVAqxFpCMbu2Eh">
            Sådana positiva åtgärder som skulle kunna tillåtas enligt en
            svensk lagstiftning är t. ex. det krav på rekrytering av både
            män och kvinnor som i dag ställs upp för erhållande av lokaliseringsstöd.
            Vidare skulle man kunna tillåta olika åtgärder inom utbildningssystemet
            för att främ- ja ökat inslag av flickor på traditionellt manliga
            studievägar och om- vänt. Utöver de försök som hittills gjorts
            skulle man kunna överväga ett system vid intagning till spärrade
            studiegångar, där den som tillhör det
          </p>
          <pb facs="riksdagen-motions-pdf/data/197576/mot_197576__1830/mot_197576__1830-007.pdf"/>
          <fw xml:id="i-K9WVm34HymqvKYVeMWB59M">
            Mot. 1975/76: 1830 11
          </fw>
          <p xml:id="i-MS7kvRTXJ8f7KhseRaPSTz">
            underrepresenterade könet gavs en tilläggspoäng till sin poängsumma
            vid ansökningen. En sådan metod skulle fungera smidigare än en
            ren kvotering, och man skulle kunna undvika en situation där antagnings-
            gränserna för manliga och kvinnliga sökande på ett mer utmanande
            sätt avviker från varandra. Även möjligheten att i samband med
            statlig och kommunal upphand-
          </p>
          <p xml:id="i-KXqRrWpdH8wr13x4LnKGnk">
            ling ställa krav på företagens personalpolitik skulle kunna medges
            av en svensk lagstiftning.
          </p>
          <p xml:id="i-DqiP4bKCuvfMBNZQaJ4p42">
            Andra invändningar
          </p>
          <p xml:id="i-B5oHmWafSXWxD3Z1FTqAQu">
            De andra invändningar mot en lagstiftning som framförts i den
            svens- ka debatten är att en lagstiftning inte ensam löser problemet
            med bris- ten på jämställdhet och att svensk tradition är att
            undvika lagstiftning på arbetsmarknaden. Självfallet skulle inte
            en lagstiftning mot könsdiskriminering lösa alla problem. Men
            det gör knappast någon annan enskild åtgärd heller. Vad som behövs
            är en kombination av insatser. Det som hittills har gjorts är
            inte tillräckligt. Det ligger en fördel i att överlåta på arbetsmarknadens
            parter att lösa problem genom frivilliga överenskommelser. När
            detta inte lyckas måste dock lagstiftning kunna tillgripas. Så
            har skett på en rad om- råden, t. ex. beträffande arbetstider,
            arbetsmiljö, arbetsdemokrati och skydd mot obefogad uppsägning.
            Det kan knappast hävdas att arbets- marknadens parter har lyckats
            att på frivillig väg skapa jämställdhet mellan män och kvinnor
            eller undanröja könsdiskrimineringen inom ar- betslivet. Från
            liberal synpunkt är det önskvärt att så långt som möjligt låta
            det ekonomiska livet fungera utan detaljerade regler och ingripanden
            från myndigheter. Men när det gäller att skydda den enskilde mot
            över- grepp och diskriminering, t. ex. på grund av ras eller kön,
            tvekar inte liberalismen att även använda lagstiftning, om en
            sådan är nödvändig för att åstadkomma ett tillfredsställande resultat.
          </p>
          <p xml:id="i-QFSgWhjDFudVhnScJrrdRp">
            Hemställan
          </p>
          <p xml:id="i-G1ZB1d3PJMHYh3uD5eu9Sd">
            Med hänvisning till det anförda föreslår vi att riksdagen hos
            regeringen begär utredning om och förslag till
          </p>
          <pb facs="riksdagen-motions-pdf/data/197576/mot_197576__1830/mot_197576__1830-008.pdf"/>
          <fw xml:id="i-vbmx5ABAEUEgbT81ncHhN">
            Mot. 1975/76: 1830
          </fw>
          <p xml:id="i-NE4BqDnL3pNdBKHTH3sdwg">
            12
          </p>
          <p xml:id="i-5HXUKfgENGnoM6FGN6TBoi">
            lagstiftning mot könsdiskriminering enligt de riktlinjer som
            an-
          </p>
          <p xml:id="i-etmKXGzGXh5Q968B91v6A">
            ges i motionen.
          </p>
          <p xml:id="i-XR344WmVxQb6f651sQXjcn" type="date">
            Stockholm den 26 januari 1976
          </p>
          <p xml:id="i-VPaieJZcDFA8iKQGt8r4pi">
            PER AHLMARK (fp) OLA ULLSTEN (fp) ERIC ENLUND (fp)
          </p>
          <p xml:id="i-aNVUfXJthZ7SF9D5YApph">
            KARL-ERIK ERIKSSON (fp) i Arvika
          </p>
          <p xml:id="i-PaNacwGAMzBBpSKUeELYUa">
            INGEMAR MUNDEBO (fp) JAN-ERIK WIKSTRÖM (fp)
          </p>
          <p xml:id="i-B61Eo3371xYWh4jCdDLVgC">
            ANDERS JONSSON (fp) i Mora
          </p>
          <p xml:id="i-RxhLThFGGJJ3VTxjoUUW6U">
            ROLF WIRTÉN (fp) INGEGÄRD FRAENKEL (fp)
          </p>
          <p xml:id="i-KppmvhNkeF13PJorRvSvGt">
            SVEN GUSTAFSON (fp) i Göteborg
          </p>
          <p xml:id="i-Y1ctN8qa4yfF8fi5oxEiB5">
            CECILIA NETTELBRANDT (fp) KERSTIN ANER (fp)
          </p>
        </div>
      </div>
    </body>
  </text>
</TEI>
