<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1945/mot_1945__fk__201/mot_1945__fk__201-001.pdf"/>
      <div type="motHeader" xml:id="i-5Ci1knPAs2ETnDFnaugx9H">
        <div type="motTitle" xml:id="i-7oGJ3V1MkLo1rfVNQWp2pM"/>
        <div type="motSubmissionInfo" xml:id="i-LtxfEw23nEgtngbufDfd8W"/>
      </div>
      <div type="motBody" xml:id="i-Fp3iNVsd4Wu9yKuEuK7Gh7">
        <div xml:id="i-GPuQdgXysDHEdsxekyhmWY">
          <p xml:id="i-R8Gn5ySzrenGyQm5deJ9Be">
            Motioner i Första kammaren, nr 201. 1
          </p>
          <p xml:id="i-XueEkPXX69XoC1DHwk35QQ">
            Nr 201.
          </p>
          <p xml:id="i-XaDbNUqLGsWcisibF9q8HV">
            Av herr Mannerskantz och herr Johanson, Karl Emil, om ökat anslag
            till hästavelns befrämjande.
          </p>
          <p xml:id="i-9iBhvtWqp6ijRhnYzZd8NV">
            Enligt det av Kungl. Maj:t den 13 januari 1928 utfärdade, i sina
            huvud- drag ännu gällande reglementet för den med statsmedel understödda
            häst- premieringen kunde för med värdebokstav A, AB och B premierade
            fölston vid fyra års ålder eller däröver utgå penningpris med
            respektive 100, 70 och 40 kronor. Beloppen för dessa penningpris
            hava emellertid sedermera genom två särskilda kungörelser (den
            4 november 1932, nr 524, och den 30 april 1942, nr 219) minskats
            så att prisen ifråga för närvarande utgå med endast 50, 40 och
            20 kronor inom respektive värdebokstavsgrupper. Ehuru det måhända
            icke kan visas, att denna minskning medfört någon direkt tillbakagång
            i hästaveln, lärer det å andra sidan icke kunna påstås, att icke
            denna avel skulle gått ytterligare framåt, om penningprisen bibehållits
            vid sina ursprungliga belopp. Erfarenheten har nämligen givit
            vid handen, att dessa pris utgöra en värdefull stimulerande faktor
            och att intresset för hästaveln står i en viss relation till deras
            storlek. Särskilt gäller detta den varmblodiga hästaveln, som
            alltid arbetat och alltjämt arbetar under vansk- ligare förhållanden
            än kallblodsaveln. Den varmblodiga hästaveln, vilken i huvudsak
            bedrives av mindre jordbrukare, går i första hand ut på att fram-
            bringa för ridbruk lämpliga arméhästar. Under de senare åren hava
            visser- ligen åtgärder vidtagits i syfte att genom höjning av
            det civila ryttarintresset skapa avsättningsmöjligheter för de
            varmblodiga avelsprodukter, vilka icke kunna inköpas för arméns
            räkning. Dessa åtgärder komma emellertid i bästa fall att verka
            först på lång sikt, och en kasserad remont kommer under alla förhållanden
            att innebära besvikelse och ekonomisk förlust för uppfödaren.
            Vad beträffar den nordsvenska hästaveln så arbetar denna avel
            måhända inte under så tryckta ekonomiska villkor som varmblodsaveln,
            men det är ett faktum, att vidsträckta delar i vårt land utgöra
            utpräglade underskottsområ- den i fråga om försörjningen med nordsvenska
            hästar. Detta gäller icke minst Norrland, där de bästa förutsättningarna
            för nordsvensk avel äro för handen, men där behovet av hästar
            likväl i stor utsträckning måste fyllas från landets sydligare
            delar. Utvecklingen inom försvarsväsendet går som bekant alltmer
            i de tyngre vapnens tecken, och detta medför ett undan för undan
            stigande behov av lättare kärrhästar. Den nordsvenska hästen är
            lämpligast för tillgodoseende av detta behov. Olägenheten med
            den ojämna fördelningen inom landet av det nu befintliga nordsvenska
            hästbeståndet torde särskilt ur försvarssynpunkt
          </p>
          <p xml:id="i-PEa3eQNmvxH47YBEbSfP9o">
            Bihang till riksdagens protokoll 1945. 3 saml. Nr 201—212. 218
            45
          </p>
          <pb facs="riksdagen-motions-pdf/data/1945/mot_1945__fk__201/mot_1945__fk__201-002.pdf"/>
          <p xml:id="i-2BQZjgPFAt6Zy5xC3sW33S">
            2 Motioner i Första kammaren, nr 201.
          </p>
          <p xml:id="i-AkxKHFDtApuPMgMXat8XXx">
            ligga i öppen dag. Vid mobilisering är skyndsamhet av nöden,
            och det torde då vara av vikt att på så nära håll som möjligt
            i förhållande till förekommande uppmarschområden äga tillgång
            till materiel och förnödenheter av olika slag, däribland hästar.
            På grund av den betydande ansvällning av arméns behov av kärrhästar,
            som kommer att uppstå i den händelse armén skulle ställas på krigsfot,
            och med hänsyn till angelägenheten av att söka undvika de svårig-
            heter och risker, som under krig äro förenade med så tidsödande,
            skrymmande och sårbara företag som längre hästtransporter, är
            det vårt önskemål, att sådant understöd måtte beredas den nordsvenska
            hästaveln, att hästbeståndet icke blott kvalitativt förbättras
            utan jämväl kvantitativt så utvecklas, att de nu befintliga underskottsområden
            utfyllas. Tillgång till ett nöjaktigt antal såväl varmblodiga
            som nordsvenska hästar, färdiga att omedelbart och inom nära räckhåll
            tagas i anspråk vid mobilise- ringstillfälle, utgör enligt vårt
            förmenande ett oeftergivligt villkor för fullgod försvarsberedskap,
            och inga medel böra för den skull lämnas oprövade för säkerställande
            av arméns behov i sådant hänseende. Det pågående kriget har lämnat
            talrika belägg för ohållbarheten i den på sina håll gängse uppfatt-
            ningen, att hästen skulle spelat ut sin roll i modern krigföring.
            Vilken upp- gift och betydelse man än vill tilldela kavalleriet
            som trupp, kan man likväl icke bortse från det oundgängliga behovet
            av såväl ridhästar för befälskad- rerna inom arméns olika vapenslag
            som lättare kärrhästar. Med kännedom om det missmod, som håller
            på att breda ut sig, särskilt bland varmblodsupp- födarna, synes
            det oss vara ett riksintresse av första ordningen, att åtgärder
            snarast vidtagas för att om möjligt rädda och helst utveckla det
            intresse för varmblodig hästavel, som trots allt ännu finnes kvar
            inom landet, samt för åstadkommande av en ökad och så jämnt som
            möjligt fördelad tillgång på nordsvenska hästar. Det är vår övertygelse,
            att en återgång till de enligt 1928 års ursprungliga hästpremieringsreglemente
            gällande premiebeloppen skulle utgöra ett bety- delsefullt steg
            mot nämnda mål. Dessa belopp äro visserligen i och för sig inte
            så stora, men så länge hästuppfödarna, särskilt vad gäller varmblodsaveln,
            äro hänvisade till att vid avelsarbetet röra sig inom en i ekonomiskt
            hänse- ende snävt begränsad ram, innebär varje krona å hästavelskontots
            inkomst- sida en uppmuntran och lättnad vars värde icke får underskattas.
            Enligt vad vi inhämtat i lantbruksstyrelsen skulle vid hästpremieringarna
            1944 penningpris till de belopp vi nu ifrågasätta hava utgått
            för sammanlagt 3 582 fölston, varav 972 varmblodiga (181 A, 365
            AB och 426 B) samt 2610 nordsvenska (47 A, 465 AB och 2098 B),
            och kostnadsökningen hade uppgått till 86 780 kronor. Med någon
            marginal för möjliga förskjutningar beträffande stoantalet torde
            för 1945 års hästpremieringar böra för nu ifrågavarande ändar
            mål räknas med ett belopp av 90000 kronor. Kostnaderna för penningpris
            m. m. vid hästpremieringarna bestridas av statsverket och hushållningssällskapen
            gemensamt. Om grunderna för fördel- ningen av dessa kostnader
            stadgas i premieringsreglementets 20 $ såsom detta.
          </p>
          <pb facs="riksdagen-motions-pdf/data/1945/mot_1945__fk__201/mot_1945__fk__201-003.pdf"/>
          <p xml:id="i-APiJKKtYeRaMJUjNh3Qpen">
            Motioner i Första kammaren, nr 201. 3
          </p>
          <p xml:id="i-MPuhQx7XuFSzftLbkYPhG4">
            författningsrum lyder enligt kungl. kungörelsen den 24 september
            1931 (nr 333). Huvudregeln är den, att för premier m. m. icke
            må av statsmedel an- vändas mera än att beloppet därav förhåller
            sig till det av vederbörande hus- hållningssällskap tillskjutna
            beloppet som 7 till 3. Enär emellertid den an- slagsökning, som
            av oss nu ifrågasättes, skulle komma att beröra redan den för
            1945 års hästpremieringar avsedda anslagsposten, som kommer att
            ingå i anslaget till hästavelns befrämjande för budgetåret 1945/46,
            men hushåll- ningssällskapen vid sina redan beslutade medelsanvisningar
            för premieringarna 1945 icke haft anledning räkna med högre bidrag
            än som ansetts erforderligt med hänsyn till medelsbehovet förlidet
            år, synes det oss lämpligt, att den merkostnad, som kan föranledas
            av ett bifall till denna motion, under det första året helt bestrides
            av statsmedel för att under därpå följande år fördelas på staten
            och hushållningssällskapen enligt nyss angivna grunder. I syfte
            sålunda att, i vad avser varmblodiga fölston vid fyra års ålder
            eller däröver ävensom nordsvenska fölston av samma kategori, från
            och med inne- varande år möjliggöra en återgång till de enligt
            1928 års oförändrade premie- ringsreglemente gällande premiebeloppen
            få vi hemställa,
          </p>
          <p xml:id="i-Dxm3fATzYv3CYiHzTgamhq">
            att riksdagen måtte besluta höja reservationsanslaget till häst-
            avelns befrämjande från av Kungl. Maj:t i statsverksproposi- tionen
            till innevarande riksdag föreslagna 330300 kronor med 90 000 kronor
            till 420 300 kronor.
          </p>
          <p xml:id="i-Nis6zgQSQXP44aCyzoMjAE">
            Stockholm den 20 januari 1945. Axel Mannerskantze. K. E. Johanson.
          </p>
        </div>
      </div>
    </body>
  </text>
</TEI>
