<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200001/mot_200001_MJ_0248/mot_200001_MJ_0248-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2000/01 mnr: MJ248 pnr: s38023
          </p>
          <p>
            Motion till riksdagen 2000/01:MJ248
          </p>
          <p>
            av Marie Granlund m.fl. (s)
          </p>
          <p>
            Utveckling av skånsk livsmedelssektor
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om framtagande av ett framtidsprogram för livsmedelssektorn
            i Skåne. 2. Riksdagen tillkännager för regeringen som sin mening
            vad i motionen anförs om regler för functional food. 3. Riksdagen
            tillkännager för regeringen som sin mening vad i motionen anförs
            om återföring av gödsel- och bekämpningsmedelsavgifter. 4. Riksdagen
            tillkännager för regeringen som sin mening vad i motionen anförs
            om behov och lokalisering av livsmedelsforskningsinstitut.
          </p>
          <p>
            Livsmedelsprogram för Skåne
          </p>
          <p>
            Livsmedelssektorn är av stor betydelse för skånskt näringsliv.
            Jordbruk, livsmedelsproduktion och livsmedelshantering sysselsätter
            i Skåne 25 000 personer. Trots att Skånes landareal bara utgör
            2,6 procent av Sveriges totala landareal så finns här ca 17 procent
            av landets åkerareal. Jordbruk och livsmedelsindustri tillhör
            dock, jämte byggsektorn, de näringsgrenar där sysselsättningskrisen
            varit särskilt påtaglig i Skåne. Skånskt jordbruk och skånsk livsmedelsindustri
            har goda förutsättningar att konkurrera på EU:s livsmedelsmarknad.
            Det skånska jordbruket är högavkastande. Värdet av den skånska
            växtodlingen uppgår ett normalår till ca 25 procent av det totala
            skördevärdet i landet. Skåne har Sveriges i särklass bästa jordar.
            Brukningsenheterna är stora och effektiva. Livsmedelsindustrin
            kännetecknas av inarbetade varumärken som borgar för rena produkter
            av hög kvalitet. För att det skånska jordbruket och livsmedelsindustrin
            skall klara konkurrensen krävs förstås att näringen kan arbeta
            på villkor som är likvärdiga med de som gäller i konkurrentländerna.
            Vi vill dessutom betona
          </p>
          <p>
            Si
          </p>
          <pb facs="riksdagen-motions-pdf/data/200001/mot_200001_MJ_0248/mot_200001_MJ_0248-0002.pdf"/>
          <p>
            2000/01:MJ248
          </p>
          <p>
            52
          </p>
          <p>
            vikten av att den återreglering och nya utformning av jordbruksstödet
            som blivit följden av EU-inträdet inte får leda till att jordbruksproduktionen
            i landet snedvrids geografiskt. Olika typer av livsmedelsproduktion
            skall i princip bedrivas i de delar av landet där de naturliga
            förutsättningarna är bäst ör respektive gröda eller animalieproduktion.
            Om skånsk mat och dryck skall kunna hävda sig i den internationella
            onkurrensen och långsiktigt bidra till ett bättre sysselsättningsläge,
            krävs ramför allt mer kunskap och mer kompetens i alla led. Vid
            en internationell jämförelse är utbildningsnivån i den svenska
            livsmedelssektorn låg. Alldeles för små resurser har avdelats
            till forskning, produktutveckling, ny teknik och organisation.
            Ett program för att utveckla den skånska livsmedelssektorn bör
            ta sikte på att utveckla kvalitet i både produktion och produkt;
            rena livsmedel, miljöriktig och uthållig produktion, hög förädlingsgrad
            och högt unskapsinnehåll. Vi vill att staten och regionala organ
            — i samverkan med branschen -— tar initiativ till att utarbeta
            ett framtidsprogram för bionäringarna och livsmedelsindustrin.
            Centrala moment i programmet skall vara att öka orsknings- och
            utvecklingsinsatserna och att effektivare sprida ny unskap/livsmedelsteknik
            för att stimulera produktförnyelse, nyföretagande och kompetenshöjning
            i branschen. Riksdagens målsättningar om en successivt ökad andel
            ekologiskt jordbruk har inte fått så starkt genomslag i Skåne
            som i övriga delar av landet. Det är särskilt allvarligt nu när
            den inhemska efterfrågan på ekologiskt odlade produkter är större
            än den inhemska produktionen. Åtminstone en livsmedelskedja har
            tvingats importera på grund av bristen på svenska alternativ.
            Stora ansträngningar måste göras för att öka andelen ekologisk
            odling i Skåne, informationsinsatser där böndernas organisationer
            måste ta ett stort ansvar. Ett program för den skånska livsmedelssektorn
            bör omfatta inte bara jordbruk och trädgårdsnäringar utan också
            fisket. I Skåne finns ca 500 yrkesfiskare. Värdet av den totala
            fångsten ett normalår är en halv miljard kronor. Fisket i Östersjön,
            i Öresund och i Kattegatt är i dag osäkert. Däremot ökar sötvattensfisket.
            Kräftodling i dammar är av stor omfattning i Skåne. Fritidsfiske
            och fiskevård är av växande betydelse i de skånska inlandsvattnen.
          </p>
          <p>
            Verksamheten vid Lantbrukshögskolan i Alnarp är en viktig resurs
            för Skåne, men också för hela landet. Den unika verksamhet som
            förekommer där måste tillförsäkras en stabil grund för sin fortsatta
            existens. Den sydsvenska jordbruksnäringen m.m. utvecklas givetvis
            bäst i sin naturliga växtmiljö. Det är vidare angeläget att den
            verksamhet vid Alnarp som omfattar den urbaniserade gröna miljön
            ges goda arbetsbetingelser. Sak samma gäller den forskning som
            sker på Balsgård i Kristianstads kommun. Denna forskning har en
            mycket stor betydelse för fruktodlingarna i Skåne. Forskningen
            där lever under knappa ekonomiska resurser och klarar inte sin
            forskning utan sponsring. Detta ger en stor osäkerhet och otrygghet
            i tillvaron. Därför anser vi att staten bör ta ett större ekonomiskt
            ansvar för denna forskning.
          </p>
          <pb facs="riksdagen-motions-pdf/data/200001/mot_200001_MJ_0248/mot_200001_MJ_0248-0003.pdf"/>
          <p>
            Återföring av gödsel- och bekämpningsmedelsavgifter
          </p>
          <p>
            För att uppnå flera av de nationella miljömålen har Statens jordbruksverk
            tillsammans med näringen och länsstyrelserna startat ett projekt
            med början i de tre sydligaste länen. Projektet syftar till att
            minska växtnäringsläckage till luft och vatten. Projektets officiella
            namn är Greppa Näringen. En stor del i projektet är utbildning
            och rådgivning av bönder och enskild rådgivning till bönder i
            miljörelaterade frågor. En annan stor del är upprättande av växtnäringsbalanser
            på varje gård och år för att följa upp att näringstillförseln
            är i balans med behovet. Eftersom regeringen har aviserat att
            avgifterna skall återföras till näringen vill vi föreslå, för
            att få stimulans i detta kretslopps- analysarbete, att lantbruksenheten
            på länsstyrelsen får till uppgift att betala tillbaka gödselavgiften
            till varje gård som upprättar en växtnäringsbalans med hjälp av
            en godkänd rådgivare. På så sätt kommer pengarna tillbaka till
            dem som aktivt arbetar för att minimera läckagen och det kommer
            att ge stimulans i miljöarbetet. Den del av gödselavgiften som
            betalas av lantbrukare som inte vill göra en växtnäringsbalans
            kan istället gå till forskning för att utveckla
          </p>
          <p>
            miljövänligare produktionsmetoder på konventionella gårdar, företrädesvis
            i Sydsverige där de största problemen finns. Vidare föreslår vi
            att avgiften på bekämpningsmedel skall återföras till forskning
            inom jordbruk och livsmedelsområdet.
          </p>
          <p>
            Functional food
          </p>
          <p>
            Livsmedelsindustrin har satsat forsknings- och utvecklingsresurser
            på produkter som har särskilt positiva hälsoeffekter, s k functional
            food. Functional food är livsmedel i gränsområdet mellan mat och
            medicin som kan ha en både förebyggande och lindrande effekt på
            vissa sjukdomstillstånd. Några exempel är magproblem, hjärt- och
            kärlsjukdomar, diabetes och övervikt. Sverige ligger i dag långt
            framme i den samverkan som krävs mellan forskning och livsmedelsindustri
            för att omvandla forskarnas rön till bra tillgängliga livsmedel.
            Ett stort hinder på vägen har dock varit det ”glapp” i lagen,
            som gör det omöjligt att marknadsföra produkter av det här slaget.
            Allt som förebygger, botar eller lindrar sjukdom är per definition
            läkemedel. Att få ett klart definierat utrymme på den punkten
            skulle vara till mycket stort gagn för såväl svensk livsmedelsindustri,
            forskning som konsumenter. Functional food är en benämning som
            gör det möjligt att på ett attraktivt
          </p>
          <p>
            sätt ta ut mervärde för olika produkter. Det lockar såväl seriösa
            som oseriösa producenter. Därför måste seriösa producenter få
            ett tillförlitligt regelverk som slår fast vad funktional food
            är. SNS (Swedish Nutrition Foundation) har
          </p>
          <p>
            tagit fram förslag till regler som bl.a. säger, att för att få
            lov att marknadsföra en produkt med produktspecifikt påstående,
            måste företaget som gör påståendet kunna bevisa effekten i en
            klinisk studie. Den kliniska studien ska
          </p>
          <p>
            2000/01:MJ248
          </p>
          <p>
            53
          </p>
          <pb facs="riksdagen-motions-pdf/data/200001/mot_200001_MJ_0248/mot_200001_MJ_0248-0004.pdf"/>
          <p>
            2000/01:MJ248
          </p>
          <p>
            54
          </p>
          <p>
            vara gjord på människor, och försöksgruppen ska vara representativ
            för målgruppen. Studien ska vara gjord på produkten och försöksperioden
            lång nog för att visa stabila resultat. Den vetenskapliga kvalitén
            av studien ska vara försäkrad av en grupp av självständiga och
            internationellt erkända forskare. Resultaten kan också publiceras
            i en internationellt erkänd tidning. Trots att det finns förslag
            till förändring av regler och lagar, har det fortfarande inte
            hänt något i Sverige. Ett av de argument som ofta förs fram är
            att Sverige inte ensamt kan ändra på sin lagstiftning, utan att
            det måste ske på EU-nivå. För svensk livsmedelindustri är frågan
            av största vikt och åtgärder måste därför omedelbart vidtagas
            som gör det möjligt för industrin att marknadsföra sina produkter
            med produktspecifikt påstående.
          </p>
          <p>
            Livsmedelsforskningsinstitut
          </p>
          <p>
            Livsmedelsnäringen genomgår för närvarande stora förändringar.
            Det gäller såväl nationellt som internationellt. I Sverige har
            förändringsprocessen blivit accentuerad av medlemskapet i EU,
            som förändrat den svenska livsmedelsmarknaden från en nationellt
            skyddad marknad, till en marknad där näringens företag befinner
            sig i internationell konkurrens. Detta ställer krav på företagen
            att utveckla särpräglade produkter med höga förädlingsvärden.
            Detta kan åstadkommas dels genom = att = produktutveckling marknadsorienteras,
            dels genom utvecklingen av ny teknik, design och marknadsföring
            så att de nya produkterna tillgodoser specifika kundgruppers behov.
            Förutom denna marknadsorientering av produkterna krävs av företagen
            att de på ett bättre sätt utnyttjar teknologi för informationsöverföring
            och informationsutbyte, samt tar vara på de teknologiska möjligheter
            som är under stark utveckling vad gäller marknadskommunikation,
            förpackningar och logistik. Skåne befinner sig mitt i fokus för
            tillskapande av en Öresundsregion och utgör tillsammans med Danmark
            ett av de mest spännande och expansiva livsmedelsområdena i Europa.
            Skåne är centrum för svensk livsmedelsindustri med 45 procent
            av landets livsmedelsproducenter baserade i regionen. Danmark
            är den i särklass, i relativa termer, största livsmedelsexportören
            i världen. Karakteristiken för Öresundsregionens livsmedelsområde
            är bredd och djup. Regionens historiska position som två länders
            livsmedelscentra förklarar närvaron av företag inom nära nog alla
            led i livsmedelskedjan och dess stödjande funktioner såsom förpackning,
            lagring, distribution och maskintillverkning. Inom vissa områden
            har utvecklingen från ledande nationella företag inom respektive
            verksamhetsområden i Sverige och Danmark lett fram till stora
            ledande internationella företag. Djupet i regionens livsmedelskluster
            kan förklaras med nödvändigheten av att utveckla speciell kompetens
            inom jordbruksforskning, industriell forskning och utveckling
            för att nå positioner som ledande inom sina områden på den internationella
            marknaden. Det gäller såväl förädlingsindustrin som förpackning
            och temperaturkontrollerad lagring och distribution.
          </p>
          <pb facs="riksdagen-motions-pdf/data/200001/mot_200001_MJ_0248/mot_200001_MJ_0248-0005.pdf"/>
          <p>
            Med stora nationella och internationella företag inom livsmedelssektorn,
            med starka enheter för forskning och utveckling, lokaliseringen
            av universitet och högskolor med särskild inriktning och intresse
            inom livsmedelsområdet och ett upptagningsområde på mer än 3 miljoner
            människor i Öresundsregionen, är Skåne utan tvekan den bästa lokaliseringen
            för ett livsmedelsforskningsinstitut. Detta institut skulle vara
            av såväl regionalt som nationellt och internationellt intresse.
            Vi föreslår att livsmedelsforskningsinstitutet lokaliseras till
            Kävlinge kommun dels med tanke på den utfästelse som gjorts om
            ersättningen till Kävlinge kommun för nedläggning av kärnkraftverket
            i Barsebäck, dels också på grund av närheten och knytningen till
            Lunds universitet och Ekonomihögskolan.
          </p>
          <p>
            Stockholm den 4 oktober 2000
          </p>
          <p>
            Marie Granlund (s)
          </p>
          <p>
            Leif Jakobsson (s) Kent Härstedt (s) Anita Jönsson (s) Morgan
            Johansson (s) Anders Karlsson (s) Marianne Jönsson (s) Hillevi
            Larsson (s) Annika Nilsson (s) Britt-Marie Lindkvist (s) Catherine
            Persson (s) Ronny Olander (s) Karin Wegestål (s) Bengt Silfverstrand
            (s) Ulla Wester (s)
          </p>
          <p>
            Anders Bengtsson (s)
          </p>
          <p>
            2000/01:MJ248
          </p>
          <p>
            55
          </p>
        </div>
      </div>
    </body>
  </text>
</TEI>
