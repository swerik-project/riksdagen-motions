<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-197778--00823">
  <teiHeader>
    <fileDesc>
      <titleStmt>
        <title>om ett statligt industricentrum i Ånge</title>
        <author>av Gustav Lorentzon</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>om ett statligt industricentrum i Ånge</title>
          <idno type="rdwebb">G102823</idno>
          <rs type="number">823</rs>
          <ref type="dokument_url_text">http://data.riksdagen.se/dokument/G102823/text</ref>
          <ref type="dokument_url_html">http://data.riksdagen.se/dokument/G102823</ref>
          <ref type="dokumentstatus_url_xml">http://data.riksdagen.se/dokumentstatus/G102823</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-7d3TRxM4EXGPcH4Nyst5jR</idno>
            <name>GUSTAV LORENTZON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-KKPbouHyNZkMURaWS8Er9W" type="signed"/>
        <correspContext corresp="i-KKPbouHyNZkMURaWS8Er9W">
          <note type="signatory" corresp="i-7d3TRxM4EXGPcH4Nyst5jR"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/197778/mot_197778__823/mot_197778__823-001.pdf"/>
      <fw xml:id="i-Raq1DXYhLSfeAxUzkM2bvz">
        Motion 1977/78:823
      </fw>
      <div type="motHeader" xml:id="i-SVtZA3U1Ln8yHk2fjaiC2M">
        <div type="motTitle" xml:id="i-Gx2kPGsBeawec2nd5XNzes"/>
        <div type="motSubmissionInfo" xml:id="i-NMeHX3EszN4NuKmBpQNZaE"/>
      </div>
      <div type="motBody" xml:id="i-4zg5pr5MDPdUmxAh1V7Rvn">
        <div xml:id="i-MhbEZf8U2cFcQTPYDjMtQ9">
          <p xml:id="i-SBvqC1N6XhyyRe1SMiGKJ8">
            av Gustav Lorentzon om ett statligt industricentrum i Ånge
          </p>
          <p xml:id="i-YAiWXfkH2hbmaDFusxa5Su">
            Den styvmoderliga behandling som Västernorrlands län under flera
            decennier varit utsatt för från högre statliga myndigheter har
            framför allt drabbat länets inland. Oavsett om det från regeringshåll
            talats om ”full” eller ”överfull sysselsättning” har det i dessa
            områden varit en stadig minskning av arbetstillfällen. Rationaliseringen
            i form av omfattande mekanisering av skogsbruket har medfört arbetslöshet
            och avflyttningar. Ansvariga myndig- heter har aldrig ställt de
            stora skogsbolagen inför kravet att ordna alternativ sysselsättning
            för de många arbetstillfällen som försvunnit. Bygder har lämnats
            öde. Befolkningen har tvingats att flytta. Ett av de områden som
            i detta sammanhang varit särskilt utsatt är Ångeregionen. Sedan
            Östersund i viss utsträckning genom samhällsingri- panden industrialiserats,
            ligger Ångeområdet mellan Sundsvall och Öster- sund som ett uppland,
            varifrån framför allt ungdomen måste flytta. Men inte endast rationaliseringen
            inom skogsbruket har skapat omfattande sysselsätt- ningsminskning.
            Även SJ:s omorganisation har märkbart drabbat Ånge. Området har
            under de senaste årtiondena genom dessa organisationsföränd- ringar
            ständigt förlorat sysselsättningstillfällen. För att Ångeregionen
            inte skall förtvina och håglösheten sprida sig bland befolkningen
            måste staten träda till. Ånge, en stor järnvägsknutpunkt belägen
            mitt i landet, har direkt järnvägs- och landsvägsförbindelse med
            såväl svenska som norska kuststäder — t. ex. Sundsvall och Trondheim.
            Inte minst från transportsynpunkt är området attraktivt, vilket
            borde underlätta lokalisering av industriföretag. Utan statens
            aktiva medverkan kommer dock inte Ångeregionen att utvecklas.
            Östersund är i detta sammanhang ett talande exempel. Inrättandet
            av ett statligt industricentrum skulle vara ett steg på vägen.
            Även om en dylik anläggning inte helt löser sysselsättningsfrågorna
            i denna region, bör det vara en god start. Då den dåvarande regeringen
            år 1976 föreslog inrättande av nya statliga industricentra förbigicks
            återigen Västernorrland. Ånge, som också priorite- rats av den
            utredningsnämnd som haft hand om utredningen, blev dock ännu en
            gång sidsteppad. Trots att Ånge uppfyllde kraven på bl. a. befolkningsut-
            veckling och arbetslöshet och intog förstaplacering då det gällde
            rangord- ningen för erhållande av statligt industricentrum, förbigicks
            Ånge. I propositionen 1975/76:185, undertecknad av dåvarande arbetsmarknads-
            minister Ingemund Bengtsson, där det föreslogs två nya orter för
            statliga industricentra förbigicks helt den utredning som skulle
            ha legat till grund och utgjort vägledning för propositionen.
            I denna utredning indelades de många
          </p>
          <pb facs="riksdagen-motions-pdf/data/197778/mot_197778__823/mot_197778__823-002.pdf"/>
          <fw xml:id="i-PDZ3hcS7pW8E9EAyJkbmKo">
            Mot. 1977/78:823 6
          </fw>
          <p xml:id="i-BPs9yojfZWp597cvH52b5M">
            olika orterna i tre prioriteringsgrupperingar. Till grupp 1,
            som innehöll de kommuner som hade de sämsta förhållandena, dvs.
            kommuner där insatser var angelägnast, ställdes Ånge i första
            rummet. Trots detta förbigicks Ånge. Propositionen var i detta
            fall en typisk byråkratisk skapelse, som inte tog hänsyn till
            rådande förhållanden. Propositionen blev en verklighetsfräm- mande
            skrivbordsprodukt. Att Ånge den gången myglades bort står helt
            klart. Regeringen föreslog två helt andra kommuner i län med kraftfulla
            och för sina län kämpande landshövdingar. Några bärande skäl för
            varför de två föreslagna kommunerna skulle erhålla de nya statliga
            industricentra fanns inte med i propositionen. Allt som i detta
            avseende kan betraktas som motivering återfinns på s. 20 i propositionen
            1975/76:185: ”En av de nya anläggningarna bör enligt min mening
            ligga i Norrbottens län. Den andra anläggningen bör lokaliseras
            längre söderut än de båda nuvarande anläggningarna. Jag förordar
            att industricenteranläggningarna skall byggas i Haparanda och
            Ljusdal.” Detta var allt som kan hänföras till motivering för
            den dåvarande regeringens och arbetsmarknadsminister Ingemund
            Bengtssons förslag. Några som helst motiveringar varför de föreslagna
            industrianläggningarna skulle ligga just på dessa platser saknades
            i propositionen. Dylika motive- ringar efterlystes av undertecknad,
            då frågan behandlades i inrikesutskottet och även i riksdagsdebatten
            den 26 maj 1976. Frågorna besvarades dock aldrig. Arbetsmarknadsminister
            Ingemund Bengtsson var givetvis inte närvarande i kammaren då
            frågan avgjordes. Statliga industricentra finns alltså nu i Västerbotten,
            Jämtland, Norrbotten och Gävleborgs län. Inringat ligger Västernorrland,
            som så många gånger tidigare fått se sig styvmoderligt behandlat
            av högre myndigheter. Den utredning som det här ovan refererats
            till hade gjorts av Geografiska institutionen, Umeå Universitet,
            vars uppgift var att skapa underlag för industricentralokalisering.
            Utredningen framförde som sin mening bl. a. att: ”Ett industricentrum
            skapar ej enbart i sig själv nya arbetstillfällen utan torde också
            medverka till att stimulera en mångfald servicefunktioner, varför
            också socialpolitiska principer kan läggas på industricentraverksamheten.”
            Då vår hemställan om byggande av ett statligt industricentrum
            i Ånge avslogs år 1976, skedde det under det givna löftet att
            Ånge står först på listan vid nyetableringar. Detta löfte bör
            nu uppfyllas. Arbetsmarknadsläget i denna kommun kräver detta.
            Ånge kommun har vidtagit omfattande förberedelser och utvecklat
            ett omfattande industriområde med goda resurser. Kommunen står
            väl förberedd för ett dylikt statligt industricentrum. Med hänvisning
            till det anförda föreslås att riksdagen uttalar sig för att ett
            statligt industricentrum förläggs till Ånge.
          </p>
          <p xml:id="i-5QcxmMyFiuVqDEgisSMA5P">
            Stockholm den 24 januari 1978 GUSTAV LORENTZON (vpk)
          </p>
        </div>
      </div>
    </body>
  </text>
</TEI>
