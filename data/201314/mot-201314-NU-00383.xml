<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-NU-00383">
  <teiHeader>
    <fileDesc>
      <titleStmt>
        <title>Minerallagen, gruvnäringen och äganderätten</title>
        <author corresp="i-XcAqMe3ntVBboWUxqACfz">av Gunnar Andrén (FP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Minerallagen, gruvnäringen och äganderätten</title>
          <idno type="rdwebb">H102N383</idno>
          <rs type="number">N383</rs>
          <orgName type="comitteeAbbreviation">NU</orgName>
          <ref type="dokument_url_text">http://data.riksdagen.se/dokument/H102N383/text</ref>
          <ref type="dokument_url_html">http://data.riksdagen.se/dokument/H102N383</ref>
          <ref type="dokumentstatus_url_xml">http://data.riksdagen.se/dokumentstatus/H102N383</ref>
          <ref type="doc">http://data.riksdagen.se/fil/9DA66FDA-BFA9-4A1E-A4FA-4D456CEC776D</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XcAqMe3ntVBboWUxqACfz</idno>
            <name>Gunnar Andrén</name>
            <state type="partyAffiliation" ref="Q110857">
              <desc>FP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-FDSLMCj2P7jpzk9ka3jKhy" type="signed"/>
        <correspContext corresp="i-FDSLMCj2P7jpzk9ka3jKhy">
          <note type="signatory" corresp="i-XcAqMe3ntVBboWUxqACfz"/>
        </correspContext>
        <correspAction xml:id="i-Tdn5D1gGNGvfTfUoG1Ufj9" type="numbering">
          <date when="2013-10-07"/>
        </correspAction>
        <correspAction xml:id="i-7qLkDHY3pdJAVKhwLQhMMa" type="submission">
          <date when="2013-10-04"/>
        </correspAction>
        <correspAction xml:id="i-Khkx81yA3Bbtj7gzBrhgaM" type="transfer">
          <date when="2013-10-04"/>
        </correspAction>
        <correspAction xml:id="i-HhkTVnbHVCukS9c8wnGTVi" type="assigned"/>
        <correspContext corresp="i-HhkTVnbHVCukS9c8wnGTVi">
          <ref type="assignedTo">Näringsutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FiJzyb9DFAjuhrDqaWFB6P" type="motHeader"/>
      <div xml:id="i-VyFFFKdDuYaKvVajBvg7dh" type="motBody">
        <div xml:id="i-4yvmiUH6iqTrLGuB8RGJ3Z" type="motProposal" subtype="förslag">
          <head xml:id="i-RX31YLXXhWKSUrgZTiYBCv">
            Förslag till riksdagsbeslut
          </head>
          <list xml:id="i-9RV7pApgweBVf1bWD5g91v" style="ol">
            <item xml:id="i-CjnFpYvmefeEFXnVq69cNg">
              Riksdagen tillkännager för regeringen som sin mening vad som
              anförs i motionen om en översyn av minerallagen i syfte att stärka
              skyddet för äganderätten.
            </item>
            <item xml:id="i-MKBtLhppstiBw5PCLfmt3M">
              Riksdagen tillkännager för regeringen som sin mening vad som
              anförs i motionen om att utreda riskerna för företagskonkurser
              i samband med avvecklad gruvdrift. 1
            </item>
          </list>
          <p xml:id="i-Ro8Lx3my4C2Vu5zm9MzTrh">
            1 Yrkande 2 hänvisat till MJU.
          </p>
        </div>
        <div xml:id="i-WPmLFwMajmPBd2jwkMdiuu" type="motContent">
          <head xml:id="i-E8uaCd7CRA9uxXWK3U8xtt" type="h1">
            Motivering
          </head>
          <p xml:id="i-ARpuWNbiJjXKzTvC4c9Zod">
            Minerallagen (SFS 1991:45) har varit en återkommande källa till
            politiska konflikter, ända sedan dess införande. I valrörelsen
            1998 kom den i fokus under ett par veckor, sedan dåvarande Reportrarna
            i SVT sänt ett uppmärksammat program om lagen.
          </p>
          <p xml:id="i-P8geBGUXPNVJuZyYty2ogi">
            Det ska noteras att få av de faror och risker som under resans
            gång har utmålats som överhängande, någonsin har blivit verklighet.
            Det betyder inte att lagens tillämpning varit problemfri – men
            de värsta scenarierna har visat sig vara rena överdrifter.
          </p>
          <p xml:id="i-Au9w14pt4975Em4gjbsJQJ">
            Bland de problem som från liberala utgångspunkter kan pekas ut,
            i anslutning till minerallagen är främst följande:
          </p>
          <list xml:id="i-Py26xEgkbXtr9CHcFUvUZQ" style="ol">
            <item xml:id="i-8UKsrZLXoFPgEM2dyLFAXU">
              Alltför svagt skydd för äganderätten
            </item>
            <item xml:id="i-N2ZC1Df6UuSaG8yguKBqyU">
              Alltför svagt skydd för minoriteters rättigheter
            </item>
            <item xml:id="i-K5jmC7CTBsmvhp1H9Zfrz7">
              Alltför svagt skydd för att hantera riskerna med företagskonkurser
              och att det allmänna får ta över ansvar för uttjänta gruvor och
              att avveckla anläggningar.
            </item>
          </list>
          <head xml:id="i-C2qut7aVsouu7qNH7RQUod" type="h2">
            Merkantilismens oväntade återkomst i svensk politik
          </head>
          <p xml:id="i-ARtZ2v75ZPkEjG2bFUKE5n">
            Idag förs en debatt som till delvis har antagit rent merkantilistiska
            tongångar. Det anförs att det är ett problem för nationen Sverige,
            att andra länder kan komma i besittning av våra råvaror alltför
            billigt. Varför detta resonemang skulle gälla i en industri som
            exploaterar råvaror under markytan medan (nästan) ingen erkänner
            giltigheten i samma argument om de tillämpas på någon annan sektor,
            ovan jord, är det hittills ingen som har berört. Det kan visserligen
            sägas att gruvor exploaterar en ändlig resurs, men det gäller
            ju inte enbart gruvnäringen. Och det kan ju knappast påverkas
            av i vilken nation sätet för den association som bedriver exploateringen
            råkar vara beläget.
          </p>
          <p xml:id="i-LPs9LDJw4EXSSE8wfWG1yH">
            Den grundläggande ordningen i Sverige är ju att beskattning av
            olika näringsverksamheter, bör ske på så lika villkor som möjligt
            – under förutsägbara regler. Det sker framför allt genom att bolagsskatt
            tas ut på bolagets vinster. När det gäller företags bidrag till
            lokala och regionala skatteintäkter, sker det i huvudsak endast
            indirekt, genom löneskatter som bolagets anställda genererar.
          </p>
          <p xml:id="i-VXVKvDj8HW681aLSgdxp6H">
            Dessa villkor är generella. Om de brister i något avseende, bör
            det kunna sägas om alla sektorer och verksamheter. I så fall bör
            diskussionen handla om de generella villkoren för företagande,
            inte enbart om gruvföretag.
          </p>
          <p xml:id="i-V4cn4KwJnhWSNKXRkJbms3">
            Selektiv beskattning är berättigad i vissa fall, till exempel
            av miljöskäl. Här är av naturliga skäl inte villkoren lika generella.
            Skatt tas ut på vissa föroreningskällor, till en tariff som satts
            för utsläppsslaget utan att total objektivitet eller konsekvens
            varit möjlig eller ens nödvändigtvis eftersträvansvärd. Systemet
            med miljöskatter byggs ut successivt och förfinas allteftersom
            det vinner allmän acceptans och – så långt det är möjligt – i
            samstämmighet med konkurrerande nationer. Detta är inte enbart
            en eftergift för det praktiska, utan också en fråga om att ta
            hänsyn till att en för hårt beskattad näring flyttar dit villkoren
            är gynnsamma, med resultat att miljöpåverkan också flyttar.
          </p>
          <p xml:id="i-3G16E9C5kDY45uSvaUVtUY">
            Hittills har inte någon preciserat krav eller förslag på specifika
            miljöskatter på gruvnäringens område som inte skulle få till följd
            att såväl gruvor som arbetsplatser försvinner.
          </p>
          <head xml:id="i-GTWj5nCwRQFXNu1k1irVKQ" type="h2">
            Äganderätten
          </head>
          <p xml:id="i-DbwW2DqpJbcfNUhUMEBkjc">
            från liberala utgångspunkter har äganderätten i Sverige ett svagt
            skydd. När det gäller äganderätt till markområden, finns det dock
            flera ändamål som kan och bör inskränka en ägares förfoganderätt
            över denna. De flesta är tillkomna för att tillgodose allmänna
            intressen, t.ex. allemansrätten. Det är givet att det måste finnas
            en avvägning mellan privata och allmänna intressen. Men i flera
            fall har allmänintresset utvidgats på sätt som gör det svårt att
            se att det längre är fråga om ett genuint allmänintresse och inte
            ett otillbörligt offentligt gynnande av enskilda intressen – till
            exempel företag.
          </p>
          <p xml:id="i-5aPRp7duiL958i8KUy95Yz">
            Här kan förutom minerallagen nämnas det allmännas rätt till tvångsinlösen
            av privat ägda och förvaltade fastigheter, bland annat för att
            tillgodose företags markbehov.
          </p>
          <p xml:id="i-4zUkyTk5YhhM5KuAgmfdno">
            Åtgärder för att strama upp reglerna samt ge ökad ersättning
            vid expropriation med mera, har vidtagits sedan 2006. Men fortfarande
            är äganderätten för en fastighet – om det visar sig att den står
            på mineralrik grund – alltför svagt. Markägaren får idag en ersättning
            som ska kompensera för att förfoganderätten inskränks. Sedan 2005
            har markägaren rätt till motsvarande 1,5 promille (!) av värdet
            för den brutna malmen, utöver de 0,5 promille som går till det
            allmänna.
          </p>
          <p xml:id="i-Sg6JYGpyDHzUqewrBgDacV">
            Detta omfattar inte etableringen av sådana anläggningar som krävs
            för gruvdriften. För detta kan det bli fråga om tvångsinlösen
            av mark, ett förfarande som kan sägas ha en alltför låg tröskel
            idag med hänsyn till inte bara de känslor detta kan innebära,
            utan framför allt att ägaren för all framtid fråntas en tillgång
            som kan ha mycket större värde för den enskilde, än kan mätas
            i pengar.
          </p>
          <p xml:id="i-8kk1uQdZmXvWNvoL9Egkc7">
            Att sammanlagt två promille av värdet av den brutna malmen krävs
            i kompensation för olägenheter, måste anses vara ganska lågt.
            Ett argument mot en höjning har varit att för hög avgift, skulle
            kunna minska intresset hos marknadens aktörer för att exploatera
            svenska mineraltillgångar. Men vem vet var denna gräns går? Det
            borde finnas utrymme för en höjning utan att äventyra mineralnäringen
            i Sverige, en av världens mest framgångsrika.
          </p>
          <p xml:id="i-MdZ9BJY1AqSWUXmQ798hmt">
            Enligt uppgifter från Bergstaten och Statens årsredovisningar
            de senaste åren, uppgick den samlade mineralersättningen 2006–2011
            till omkring 7 miljoner kronor medan mineralbolagen samma period
            betalat 10–12 miljarder kronor i bolags- och löneskatter (inkl.
            utdelningar från statligt ägda företag) varje år under samma period.
          </p>
          <p xml:id="i-NwyCSbQuma1R9bPeraGSgD">
            Om något äventyrar mineralnäringen i Sverige, är det knappast
            att ersättningen till markägare är svindlande hög.
          </p>
          <p xml:id="i-5Asp3PmQeCmiNiaUXU832S">
            I en översyn av minerallagen bör därför prövas om inte skyddet
            för äganderätten bör stärkas, genom att nivån på ersättning till
            markägare höjs.
          </p>
          <p xml:id="i-BMCwW7kQ57MvXZSCcKCeit">
            En fråga som också bör prövas, är att ge Bergstaten möjlighet
            att tillerkänna flera markägare ersättning, efter en fallande
            skala beroende på graden av påverkan och åverkan genom etableringen
            av gruvdrift inom ett område.
          </p>
          <p xml:id="i-E9vU1DW3TzyAHXcfhxBQJX">
            På så vis skulle även en del sådana skäl som idag är ersättningsberättigande,
            som innebär ett klart men för markägaren, men inte direkt hänför
            sig till förlusten av förfogande över marken, kunna bli ersättningsgrundande.
          </p>
          <p xml:id="i-A7UaDkp85m2Xmm8Gp2m4UK">
            Andra saker som bör kunna berättiga till engångsersättningar
            är t.ex. kostnader för ändrade ledningsdragningar, omborrning
            av brunnar etc.
          </p>
          <p xml:id="i-APQWtLPNJ4zMiDGXQkJAae">
            Vad som här har sagts om en översyn av minerallagen i syfte att
            stärka äganderätten, bör riksdagen ge regeringen till känna.
          </p>
          <head xml:id="i-E1q7jcySjQGAh2vn5nRsmx" type="h2">
            Skyddet för minoriteters rättigheter
          </head>
          <p xml:id="i-RSaMbuQZbJVN2YHGpPhbE6">
            Sverige har erhållit skarp kritik i samband med det i regeringen
            nyligen avgjorda ärendet om nickelbrytning i Rönnbäcken utanför
            Tärnaby. Detta enskilda ärende berörs inte här, annat än för att
            konstatera att regelverket till skydd för framför allt samernas
            rätt att bedriva rennäring, bör stärkas i likhet med skyddet för
            enskildas äganderätt.
          </p>
          <p xml:id="i-AQRWTKJ1fq8PnebSt7PNr2">
            Denna fråga har många aspekter och mycket skulle vara vunnet,
            om Sverige ratificerade och implementerade ILO-konvention 169
            om urfolks rättigheter.
          </p>
          <head xml:id="i-ASEQuCMa3jzgJbNp1hqrbP" type="h2">
            Företagskonkurser i samband med avvecklad gruvdrift
          </head>
          <p xml:id="i-DT7NHiZiU244DgjqoJTcn6">
            Mineralnäringen är som all företagsamhet behäftad med risktagande.
            Här kan det dock med fog sägas finnas ett för gruvnäringen specifikt
            problem som inte har tillgodosetts ordentligt i befintlig lagstiftning.
          </p>
          <p xml:id="i-5aRnKJP65DF9FTNotGXDq9">
            Gruvdrift ger upphov till en stor mängd restmaterial sedan det
            brytvärda innehållet utvunnits. Detta material innehåller också
            mineral av olika slag inklusive miljöfarliga rester av t.ex. uran,
            arsenik och andra giftiga ämnen. Det gör att miljötillsyn och
            -arbete ofta måste pågå lång tid efter att själva brytningen har
            upphört. Detta för att säkerställa att gifter inte tränger ut
            i grundvatten eller skadar djur, växter, mark och vatten. Återställningsarbetet
            är kostsamt. Ansvaret för att det görs, åvilar företaget som bedrivit
            gruvdriften och måste framgå av utvinningstillstånden.
          </p>
          <p xml:id="i-iRd4kXU5anhY6Ez6PG1uQ">
            Dessvärre finns det en icke ringa risk för att ett mindre seriöst
            gruvföretag försöker externalisera denna betydande kostnad genom
            att ägaren ser till att försätta det i konkurs när driften avslutats.
          </p>
          <p xml:id="i-UCW5SyHUJgyk4ekr14rtUS">
            En utredning bör tillsättas för att se över denna problematik
            och hur den bäst kan hanteras. En möjlig lösning vore, att inrätta
            ett försäkringssystem liknande fonderingen av medel för framtida
            hantering av kärnavfall. Genom att ett gruvföretag får deponera
            medel eller en betalningsgaranti hos Bergstaten, som senare kan
            ianspråktas för återställning och miljöarbete i samband med avvecklingen,
            minskar drastiskt incitamenten för oseriösa aktörer. Och om olyckan
            är framme, vilket kan hända även det seriösaste företag som inte
            blir den kommersiella framgång som ägarna avsett, så står inte
            skattebetalarna för notan.
          </p>
          <p xml:id="i-58PjYGwRMBDcpxZyfDe92v">
            Vad som här har sagts om en utredning om hantering av riskerna
            för företagskonkurser i samband med avvecklad gruvdrift, bör riksdagen
            ge regeringen till känna.
          </p>
          <p xml:id="i-5y8hV4x6sKotD5mYayN16G">
            Dessa skisserade åtgärder bör vidtas för att försäkra Sveriges
            invånare om att minerallagen och gruvnäringen även i framtiden
            ska åtnjuta ett allmänt förtroende och kunna verka under fördelaktiga
            villkor i Sverige.
          </p>
        </div>
        <div xml:id="i-FGwo8RvnAxyGx36ofLa63v" type="signatureBlock">
          <list xml:id="i-2V1dfzTXTdYHXKwXoBVtd6">
            <item xml:id="i-JXGiCKh7UfS3nvsff3PXcG" who="i-XcAqMe3ntVBboWUxqACfz" type="signature">
              Gunnar Andrén (FP)
            </item>
          </list>
        </div>
      </div>
    </body>
  </text>
</TEI>
