<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/199899/mot_199899_mj_0908/mot_199899_mj_0908-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            1998/99 MJ908 MJ908
          </p>
          <p>
            Motion till riksdagen
          </p>
          <p>
            1998/99:MJ908
          </p>
          <p>
            av Maggi Mikaelsson (v) Ekonomisk ersättning vid skada orsakad
            av björn
          </p>
          <p>
            Sverige har en växande björnstam. Ett exempel på detta är att
            årets björnjakt avlystes efter endast en kort jaktperiod. Efter
            att ha varit starkt hotad har björnstammen ökat och i vissa områden
            i Sverige har många männiksor fått möjliget att se björn i vilt
            tillstånd, även om den är naturligt skygg och normalt undviker
            människor. I takt med att björnstammen växer ökar också risken
            för konfrontation mellan människa och björn. Tidigare har i svensk
            lagstiftning funnits ett samhällsansvar för människor som skadats
            och invalidiserats av björn. Trots att den samlade forskningen
            är tämligen ense i uppfattningen att björnen inte oprovocerad
            går till anfall mot människa vet man också att en björn som är
            skadad eller känner sig trängd kan vara mycket farlig. Idag finns
            människor som blivit skadade och invalidiserade för livet efter
            närkontakt med björn. Gängse försäkringar har inte täckt det inkomstbortfall
            som sjukpension innebär. Det betyder att förutom invaliditet raseras
            den privata ekonomin. Exempel finns där den disponibla inkomsten
            halverats. I normalfallet skall det svenska socialförsäkringssystemet
            träda in vid invaliditet. Det är arbetsförmågans nedsättning som
            avgör hur stor ersättningen blir. När det gäller skador orsakade
            av björn har det emellertid tidigare i 16 $ jaktstadgan funnits
            en bestämmelse om rätt till ersättning vid skada. Bestämmelsen
            upphävdes av regeringen 1981. Eftersom bestämmel- sen införts
            av regeringen utan riksdagens medverkan finns inga förarbeten
            som kan ge en förklaring till att bestämmelsen togs bort. Det
            finns därför anledning att ifrågasätta om avsikten varit att en
            enskild person skulle kunna drabbas så allvarligt att en skälig
            levnadsnivå inte kan garanteras. Regeringen bör därför, mot bakgrund
            av en växande björnstam, utreda om det finns anledning att åter
            införa en bestämmelse i jaktstadgan om rätt till ersättning vid
            skada.
          </p>
          <p>
            Hemställan
          </p>
          <p>
            Med hänvisning till det anförda hemställs att riksdagen hos regeringen
            begär en utredning av om det finns anledning att återinföra en
            bestämmelse i jaktstadgan om rätt till ersättning vid skada orsakad
            av björn.
          </p>
          <pb facs="riksdagen-motions-pdf/data/199899/mot_199899_mj_0908/mot_199899_mj_0908-0002.pdf"/>
          <p>
            Stockholm den 21 oktober 1998 Mot.
          </p>
          <p>
            1998/99MJ908 Maggi Mikaelsson (v)
          </p>
        </div>
      </div>
    </body>
  </text>
</TEI>
