<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201415-UU-01633">
  <teiHeader>
    <fileDesc>
      <titleStmt>
        <title>Republiken Kinas (Taiwan) status</title>
        <author corresp="i-NU3HPSXKRWGcdWfzmr5Vhd">av Åsa Coenraads m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2014/15:1633 av Åsa Coenraads m.fl. (M)</title>
          <idno type="rdwebb">H2021633</idno>
          <rs type="number">1633</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/H2021633/text</ref>
          <ref type="dokument_url_html">http://data.riksdagen.se/dokument/H2021633</ref>
          <ref type="dokumentstatus_url_xml">http://data.riksdagen.se/dokumentstatus/H2021633</ref>
          <ref type="docx">http://data.riksdagen.se/fil/48581397-9242-45D7-A54E-6DB5D7177E56</ref>
          <ref type="pdf">http://data.riksdagen.se/fil/AAB4822D-0685-4ABC-AE8D-7D4E73F60E22</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-NU3HPSXKRWGcdWfzmr5Vhd</idno>
            <name>Åsa Coenraads</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-TX4XbGiaRx4H4u3YMo1twT</idno>
            <name>Christian Holm Barenfeld</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Q6m2m8XkYZmRWGoWpX28Yp</idno>
            <name>Margareta B Kjellin</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UfuzZaG1S7bnPkLrgux2Au</idno>
            <name>Jonas Jacobsson Gjörtler</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-TMBKCxFj2h6LkEEpYodyut</idno>
            <name>Jessika Roswall</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-XuxcSac9GKxGeWuHrvkgmZ" type="signed"/>
        <correspContext corresp="i-XuxcSac9GKxGeWuHrvkgmZ">
          <note type="signatory" corresp="i-NU3HPSXKRWGcdWfzmr5Vhd"/>
          <note type="signatory" corresp="i-TX4XbGiaRx4H4u3YMo1twT"/>
          <note type="signatory" corresp="i-Q6m2m8XkYZmRWGoWpX28Yp"/>
          <note type="signatory" corresp="i-UfuzZaG1S7bnPkLrgux2Au"/>
          <note type="signatory" corresp="i-TMBKCxFj2h6LkEEpYodyut"/>
        </correspContext>
        <correspAction xml:id="i-YCW5zcFx6tpjXgGDaGM3ko" type="submitted">
          <date when="2014-11-07"/>
          <time when="15:48:44"/>
        </correspAction>
        <correspAction xml:id="i-W5TnVXjNJg84NMypR8kj7F" type="referred">
          <date when="2014-11-12"/>
        </correspAction>
        <correspAction xml:id="i-ThEsJYMCVb4kx2PK3yKvQF" type="assigned">
          <date when="2016-09-08"/>
          <time when="12:26:04"/>
        </correspAction>
        <correspContext corresp="i-ThEsJYMCVb4kx2PK3yKvQF">
          <ref type="assignedTo">Utrikesutskottet</ref>
        </correspContext>
        <correspAction xml:id="i-8soLX1a1KYGnYeP5pPjdvp" type="behandlas_i"/>
        <correspContext corresp="i-8soLX1a1KYGnYeP5pPjdvp">
          <ref type="uppgift">2015/16:UU15</ref>
          <ref type="ref_dok_id">H301UU15</ref>
          <ref type="ref_dok_typ">bet</ref>
          <ref type="ref_dok_rm">2015/16</ref>
          <ref type="ref_dok_bet">UU15</ref>
          <ref type="ref_dok_titel">Mänskliga rättigheter i svensk utrikespolitik</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2014/15:1633 av Åsa Coenraads m.fl. (M)
          Republiken Kinas (Taiwan) status
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-fkeao9cmD77n2VHb9nyDs">
            Förslag till riksdagsbeslut
          </head>
          <list style="ol">
            <item xml:id="i-FcC5qn6wYspuTnSw6YSCL8">
              Riksdagen tillkännager för regeringen som sin mening vad som
              anförs i motionen om att Sveriges regering ska verka för att Republiken
              Kina (Taiwan) ges rätt att delta i FN och i andra internationella
              sammanhang.
            </item>
            <item xml:id="i-WoyLKLne37xyRYeYS3QEFu">
              Riksdagen tillkännager för regeringen som sin mening vad som
              anförs i motionen om att låta Republiken Kina (Taiwan) öppna en
              ambassad i Stockholm.
            </item>
            <item xml:id="i-X6k4gT8TGQwKuyuLYjy4qQ">
              Riksdagen tillkännager för regeringen som sin mening vad som
              anförs i motionen om att Sverige borde erkänna Republiken Kina
              (Taiwan) som en egen stat.
            </item>
          </list>
        </div>
        <div type="motContent">
          <head xml:id="i-FUj7iys8mvwX8qFXe2ercX" type="h1">
            Motivering
          </head>
          <p xml:id="i-Kh7TxtEo9Le57rvgeWGRmD">
            Republiken Kina grundades 1911 efter att den sista kejsardynastin
            störtats. Efter det kinesiska inbördeskriget och att Folkrepubliken
            Kina utropats 1949 flydde ledningen för Republiken Kina till ön
            Taiwan där staden Taipei utropades till tillfällig huvudstad i
            republiken. Spänningarna i Taiwansundet har de gångna 65 åren
            varit påtagliga. Inte sällan har både tungt vapenskrammel och
            en hårdför retorik hörts från den kommunistiska regimen på fastlandet.
            Hot om invasion eller andra militära aktioner har varit vanliga.
            Men Republiken Kina på Taiwan har kunnat bestå.
          </p>
          <p xml:id="i-JqvK1aFHVGEvUaanuyYx2r">
            I dag omnämns landet ofta som Taiwan, men Republiken Kina är
            alltjämt det formella namnet på detta land som 2013 hade över
            23 miljoner invånare. Landet och dess industri är en betydande
            aktör inom världsekonomin och en viktig handelspartner för EU.
            Taiwan har världens 27:e högsta bruttonationalprodukt enligt IMF
            – en organisation bland många som landet dessvärre inte tillåts
            vara medlem i.
          </p>
          <p xml:id="i-2DEcv6QriGPsKDSrUTAQe5">
            Republiken Kina (Taiwan) behöll sin plats i FN fram till 1971
            då landet uteslöts efter en inte oomstridd omröstning i generalförsamlingen.
            Anledningen till detta var att den nya staten Folkrepubliken Kina
            istället gavs representation i generalförsamlingen. Beslutet var
            långt ifrån enhälligt och flera stora länder röstade emot att
            Republiken Kina (Taiwan) skulle mista sin representation i FN,
            däribland exempelvis USA och Australien. Sedan dess har alla försök
            till representation och inflytande från taiwanesiskt håll i Förenta
            nationerna med underorganisationer eller i andra internationella
            sammanhang blockerats av Folkrepubliken Kina.
          </p>
          <p xml:id="i-8zFPfNJw6UCLqGZk4o8VMF">
            Antalet länder med formella diplomatiska förbindelser till Republiken
            Kina (Taiwan) har efter uteslutningen ur FN minskat kraftigt;
            i dag utgör de endast ett 20-tal. Många andra stater som funnit
            det nödvändigt att istället ha diplomatiska förbindelser med Folkrepubliken
            Kina har dock valt att samtidigt ha välutvecklade och goda men
            inofficiella förbindelser med Republiken Kina. Detta gäller även
            Sverige som är ett av många länder där Taipei Mission är verksamma
            som den taiwanesiska representationen. I Taipei har Sveriges Exportråd
            i sin tur en ovanligt stor närvaro.
          </p>
          <p xml:id="i-GWisnD9Z6NbrHXccwvMHtr">
            Republikens unika internationella politiska ställning har lett
            till en del udda lösningar genom åren och så även i förbindelserna
            till Sverige. När Sverige och Republiken Kina (Taiwan) exempelvis
            skulle upprätta ett skatteavtal träffades avtalet mellan Sveriges
            Exportråd och ”Taipeis delegation i Sverige” – detta då Sverige
            saknar diplomatiska förbindelser och andra lösningar till synes
            skulle medfört diplomatiska problem i Sveriges relationer till
            Folkrepubliken Kina på fastlandet.
          </p>
          <p xml:id="i-5HidtEW9UoDQBkwTKkjAzt">
            Den rådande situationen till trots har Taiwan utvecklats väl.
            Marknadsekonomin är välutvecklad och till skillnad från Folkrepubliken
            Kina på fastlandet så finns på Taiwan i dag en fungerande flerpartidemokrati
            och pressfrihet. Enligt det i sammanhanget ansedda Freedom House
            är republiken en av världens 88 stater som institutet 2014 klassificerade
            som fria.
          </p>
          <p xml:id="i-16iwR6YE53eopxuivvAUVc">
            Men avsaknaden av ett meningsfullt deltagande i FN, i dess underorganisationer
            samt i många andra internationella sammanhang är problematiskt
            för landet. Internationellt samarbete kring gränsöverskridande
            frågor såsom konflikthantering, fredsförebyggande, handel, katastrofinsatser,
            klimatförändringar, pandemier, organiserad brottslighet, internationell
            terrorism med mera försvåras avsevärt.
          </p>
          <p xml:id="i-7jeJysoLs5V9M8ZdHdMrWq">
            Taiwans invånare har rätt att vara företrädda i Förenta nationerna
            och den valda regeringen i Taipei bör åter få skicka ombud till
            FN:s generalförsamling. Detta bör vara Sveriges linje i internationella
            sammanhang och från svensk sida bör vi verka för att detta också
            blir EU:s gemensamma målsättning. Sveriges regering bör därutöver
            också verka för att republiken bereds möjlighet att i högre utsträckning
            än i dag få delta i andra internationella sammanhang.
          </p>
        </div>
        <div type="motSignatures">
          <list>
            <item xml:id="i-Bz679UfP5WS3PSi4qBcM7h" who="i-NU3HPSXKRWGcdWfzmr5Vhd">
              Åsa Coenraads (M)
            </item>
            <item xml:id="i-AUgmb9ByiaomhEmPwYYFJH">
              Christian Holm (M)
            </item>
            <item xml:id="i-VnRDaqFnqiExBbHw5qBz4P" who="i-Q6m2m8XkYZmRWGoWpX28Yp">
              Margareta B Kjellin (M)
            </item>
            <item xml:id="i-NZu2XfKLtta8QBR3osmEoL" who="i-UfuzZaG1S7bnPkLrgux2Au">
              Jonas Jacobsson Gjörtler (M)
            </item>
            <item xml:id="i-3j4zvPVhxjXDhZCg2XyiqK" who="i-TMBKCxFj2h6LkEEpYodyut">
              Jessika Roswall (M)
            </item>
          </list>
        </div>
      </div>
    </body>
  </text>
</TEI>
