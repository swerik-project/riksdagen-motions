<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202223-KU-02376">
  <teiHeader>
    <fileDesc>
      <titleStmt>
        <title>med anledning av prop. 2022/23:97 Sekretessgenombrott vid utlämnande för teknisk bearbetning eller teknisk lagring av uppgifter</title>
        <author corresp="i-3YXCipudYA4N8ZNFk2PrxQ">av Jessica Wetterling m.fl. (V)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2022/23:2376 av Jessica Wetterling m.fl. (V)</title>
          <idno type="rdwebb">HA022376</idno>
          <rs type="number">2376</rs>
          <orgName type="comitteeAbbreviation">KU</orgName>
          <ref type="dokument_url_text">https://data.riksdagen.se/dokument/HA022376/text</ref>
          <ref type="dokument_url_html">https://data.riksdagen.se/dokument/HA022376</ref>
          <ref type="dokumentstatus_url_xml">https://data.riksdagen.se/dokumentstatus/HA022376</ref>
          <ref type="pdf">https://data.riksdagen.se/fil/CF315FF8-620E-46CD-97EF-BD7FC4263B62</ref>
          <ref type="docx">https://data.riksdagen.se/fil/8945193F-D855-4B64-95B4-8D19AF7E8240</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-3YXCipudYA4N8ZNFk2PrxQ</idno>
            <name>Jessica Wetterling</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-S9N4wWD2qfoGM8u1D3QrvL</idno>
            <name>Nadja Awad</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-AcrNjdftfgEDKtVYDbE4tQ</idno>
            <name>Gudrun Nordborg</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-WEvWjktyzaNccceUjywVYE</idno>
            <name>Frida Tånghag</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-AFL1VAKcwVQt5vN278BKXF" type="basedOn"/>
        <correspContext corresp="i-AFL1VAKcwVQt5vN278BKXF">
          <ref>Proposition 2022/23:97</ref>
        </correspContext>
        <correspAction xml:id="i-VNb3dApb1xF4Xy2j5d4Crz" type="signed"/>
        <correspContext corresp="i-VNb3dApb1xF4Xy2j5d4Crz">
          <note type="signatory" corresp="i-3YXCipudYA4N8ZNFk2PrxQ"/>
          <note type="signatory" corresp="i-S9N4wWD2qfoGM8u1D3QrvL"/>
          <note type="signatory" corresp="i-AcrNjdftfgEDKtVYDbE4tQ"/>
          <note type="signatory" corresp="i-WEvWjktyzaNccceUjywVYE"/>
        </correspContext>
        <correspAction xml:id="i-7ciGqt7mvdXkJtgoy2R2aS" type="submitted">
          <date when="2023-04-11"/>
          <time when="18:54:53"/>
        </correspAction>
        <correspAction xml:id="i-8sKmNCqii8fpk5SqR4HEQ3" type="reviewed">
          <date when="2023-04-14"/>
          <time when="12:22:20"/>
        </correspAction>
        <correspAction xml:id="i-FPqCXG9z9TMRQU2iwzS3DC" type="dismissed">
          <date when="2023-04-17"/>
        </correspAction>
        <correspAction xml:id="i-VQLZHY3nSizMUTYhmJ5yPS" type="referred">
          <date when="2023-04-18"/>
        </correspAction>
        <correspAction xml:id="i-Qrs6iHb3fujnvk6MtUvrmz" type="assigned">
          <date when="2023-05-31"/>
          <time when="16:47:22"/>
        </correspAction>
        <correspContext corresp="i-Qrs6iHb3fujnvk6MtUvrmz">
          <ref type="assignedTo">Konstitutionsutskottet</ref>
        </correspContext>
        <correspAction xml:id="i-6L3etwq6jJs8McvDHG59HY" type="behandlas_i"/>
        <correspContext corresp="i-6L3etwq6jJs8McvDHG59HY">
          <ref type="uppgift">2022/23:KU35</ref>
          <ref type="ref_dok_id">HA01KU35</ref>
          <ref type="ref_dok_typ">bet</ref>
          <ref type="ref_dok_rm">2022/23</ref>
          <ref type="ref_dok_bet">KU35</ref>
          <ref type="ref_dok_titel">Sekretessgenombrott vid utlämnande för teknisk bearbetning eller teknisk lagring av uppgifter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-J4teMQ534w4oZdq1NDfpqp" type="motHeader">
        <div xml:id="i-3oT9d6gtj5uZwZWQEiB1Fo" type="motTitle">
          Motion till riksdagen 2022/23:2376 av Jessica Wetterling m.fl.
          (V) med anledning av prop. 2022/23:97 Sekretessgenombrott vid
          utlämnande för teknisk bearbetning eller teknisk lagring av uppgifter
        </div>
      </div>
      <div xml:id="i-Aoruf2ufaH9zPX2iY9NbKd" type="motBody">
        <div xml:id="i-5bC8ydAZje5HZj9BmZ9g6F" type="motProposal" subtype="förslag">
          <head xml:id="i-KJdXzFcUz5cnkJMxNBizMK">
            1 Förslag till riksdagsbeslut
          </head>
          <list xml:id="i-BV5wRQhW45AHmYR9WtZQ3o">
            <item xml:id="i-NsStU1uFav32C3wfY71LN7" sortKey="Yrkande 1">
              Riksdagen avslår proposition 2022/23:97.
            </item>
          </list>
        </div>
        <div xml:id="i-AR5Nh3KnBvXktBmzPAcNHh" type="motContent">
          <head xml:id="i-WFHmCduTPQm8yLvE22dnwB" type="h1">
            2 Inledning
          </head>
          <p xml:id="i-FXpdh2YNz4j5Nrei9D2SUo">
            Det offentliga hanterar dagligen mängder av information. Mycket
            av det som skapas och lagras är både viktigt och känsligt. Vissa
            uppgifter klassas som skyddsvärda, och en del rör även rikets
            säkerhet. Om informationen går förlorad, stjäls, manipuleras eller
            sprids till obehöriga kan det få allvarliga följder. Både individer
            och samhällsstrukturen kräver stora mängder av information för
            att vardagen ska fungera. Dagens informations­hantering sker i
            hög utsträckning med hjälp av olika it-system. En hög it-användning
            leder ofta till effektivisering och mer välfungerande tjänster
            och verksamheter men innebär även digitala säkerhetsrisker. Det
            har också skett en tydlig ökning av incidenter relaterade till
            internet, såsom dataintrång, bedrägerier och spridning av skadlig
            kod. Ett bristande säkerhetsskydd och bristfällig informationssäkerhet
            riskerar att få förödande konsekvenser. Incidenter eller störningar
            som angriper den digitala infrastrukturen kan leda till omfattande
            problem för t.ex. de finansiella systemen, hälso- och sjukvården,
            livsmedelsförsörjningen eller den nationella säkerheten. När hanteringen
            av viktig information brister riskerar detta också att leda till
            ett försämrat förtroende för etablerade samhällsstrukturer.
          </p>
          <head xml:id="i-AcVWVHram3JX41jxudK83y" type="h1">
            3 Regeringens förslag
          </head>
          <p xml:id="i-H1gstDix4yjvX8LvCQYYmt">
            I propositionen föreslår regeringen en ny sekretessbrytande bestämmelse
            som möjliggör för myndigheter att lämna uppgifter som omfattas
            av sekretess till en enskild eller till en annan myndighet som
            har i uppdrag att tekniskt bearbeta eller tekniskt lagra uppgifterna
            för den uppgiftslämnande myndighetens räkning. En uppgift får
            dock inte lämnas om det med hänsyn till omständigheterna är olämpligt.
            Vidare föreslås en inskränkning av meddelarfriheten för den som
            omfattas av tystnadsplikt enligt lagen (2020:914) om tystnadsplikt
            vid utkontraktering av teknisk bearbetning eller lagring av uppgifter.
          </p>
          <p xml:id="i-WjCxoz2do1fhTSVMbPtFPB">
            Förslagen syftar till att skapa bättre förutsättningar för myndigheter
            att utkontraktera eller samordna sin it-drift samt att stärka
            skyddet för de uppgifter som lämnas till en enskild vid utkontraktering
            av it-drift. Bestämmelserna föreslås införas i offentlighets-
            och sekretesslagen (2009:400). I propositionen behandlas förslag
            som lämnas i it-utredningens delbetänkande Säker och kostnadseffektiv
            it-drift (SOU 2021:1). Lagändringarna föreslås träda i kraft den
            1 juli 2023.
          </p>
          <head xml:id="i-Aj6uRMCPKtTC8JBg3q3m44" type="h1">
            4 Vänsterpartiets ställningstagande
          </head>
          <p xml:id="i-Pckqk9qcbhAgZUSn9pNthF">
            Att lagra data digitalt över internet via ett s.k. moln tillämpas
            i stor utsträckning i offentlig sektor. Men det finns stora säkerhetsutmaningar
            med detta. Sommaren 2017 avslöjades skandalen kring Transportstyrelsen
            där icke säkerhetsklassade personer utomlands har fått tillgång
            till skyddade personuppgifter. I februari 2019 uppdagades att
            2,7 miljoner samtal som hade ringts in till 1177 Vårdguiden låg
            tillgängliga för alla på en server. Då handlade det om att ett
            flertal regioner hade upphandlat tjänster från privata företag.
            Sedan dess har ett stort antal läckor och hackerattacker drabbat
            både offentliga och privata system. Läckor och attacker har kunnat
            ske genom att myndigheter utlokaliserat lagringen av data till
            servrar hos privata företag i andra länder. Sannolikt har även
            myndigheternas brister när det gäller dataskydd och informationssäkerhet
            bidragit till problemen.
          </p>
          <p xml:id="i-LCU7ac6YaJ3JTc1vVPoBLn">
            Riksrevisionen har återkommande granskat myndigheternas informationssäkerhets­arbete.
            Tidigare rapporter har visat på ett flertal brister; bl.a. har
            myndigheternas förutsättningar för ett effektivt informationssäkerhetsarbete
            liksom uppföljningsarbetet varit alltför dåliga (se t.ex. RiR
            2016:8). Vänsterpartiet har bl.a. av denna anledning tidigare
            föreslagit att regeringen skulle ta initiativ till en eller flera
            statliga molntjänster där data och program ska kunna lagras på
            ett säkert sätt (mot. 2021/22:446). Ett ytterligare argument för
            statliga molntjänster är att myndigheterna är olika stora och
            därför har väldigt olika förutsättningar för att upprätthålla
            en god informationssäkerhet. Vänsterpartiet anser att det är ett
            riskmoment i sig att utkontraktera uppgifter som innebär hantering
            av säkerhetskänslig information. Utkontraktering av skyddsvärda
            uppgifter bör därför endast ske i undantagsfall (mot. 2017/18:3980).
            Vi ifrågasätter i synnerhet att känsliga uppgifter utkontrakteras
            till privata tjänsteleverantörer utomlands.
          </p>
          <p xml:id="i-63FZzxR7yJ9VycYF1gSAw6">
            Den 1 april 2019 trädde en ny säkerhetsskyddslag i kraft. Syftet
            med lagen är bl.a. att förbättra skyddet av säkerhetskänslig verksamhet,
            t.ex. samhällsviktiga informations­system (prop. 2017/18:89).
            Lagen har sedan dess kompletterats med bestämmelser som bl.a.
            innebär att verksamhetsutövare som avser att överlåta säkerhetskänslig
            verksamhet eller viss egendom ska vara skyldiga att genomföra
            en särskild säkerhetsskyddsbedöm­ning och en lämplighetsprövning.
          </p>
          <p xml:id="i-EFxzxZcQ4wWNaFmKmtYfLr">
            Utredningen SOU 2021:1 har lämnat förslag om en ny sekretessbrytande
            bestäm­melse mellan myndigheter vid utkontraktering av lagring
            och teknisk bearbetning till annan myndighet/privat tjänsteleverantör.
            Enligt utredningens förslag ska ett utläm­nande inte ske om det
            intresse som sekretessen ska skydda har företräde framför intresset
            av utkontraktering. Flera remissinstanser har dock invänt mot
            att intresse­avvägningen skulle riskera att leda till en godtycklig
            tillämpning och bristande rätts­säkerhet. Det är därför positivt
            att regeringen har hörsammat kritiken och nu i stället lägger
            fram ett förslag som innebär att en uppgift inte ska få lämnas
            ut om det är olämpligt med hänsyn till omständigheterna.
          </p>
          <p xml:id="i-MGbs78eV12ebdXbM6s5RJu">
            Dessvärre kvarstår det grundläggande problemet med bristande
            informationssäkerhet hos myndigheterna. Regeringen skriver i sin
            proposition (s. 6) att tillgång till säker och effektiv it-drift
            är en grundläggande förutsättning för att en statlig eller kommunal
            myndighet ska kunna bedriva en ändamålsenlig verksamhet. Men regeringen
            utvecklar inte närmare om myndigheternas it-drift är tillräckligt
            säker i dag eller hur den ska kunna bli det.
          </p>
          <p xml:id="i-P8z5y1BdwGJqgp7asoAgDH">
            Åklagarmyndigheten skriver i sitt remissvar att ett genomförande
            av förslagen skulle innebära en stor risk för att myndigheter,
            kommuner och regioner skulle kunna komma att fatta beslut som
            strider mot EU-rätten och kraven på personuppgiftshantering och
            att uppgifter som är belagda med sekretess felaktigt lämnas ut.
            Utan att tydliga och obligatoriska säkerhetskrav etablerats och
            myndigheternas kunskaper om och arbete med informationsskyddsklassning
            getts ett större fokus skulle ett genomförande rent av innebära
            en risk för Sveriges digitala suveränitet. Åklagarmyndigheten
            anser att förslaget om en sekretessbrytande bestämmelse och en
            korresponderande inskränkning i meddelarfriheten för samma uppgifter
            skulle kunna vara lämpligt att genomföra först efter att andra
            nödvändiga åtgärder är vidtagna för att myndigheter och andra
            i offentlig sektor på ett säkert sätt ska kunna utkontraktera
            sin it-drift. Vänsterpartiet instämmer i att myndigheternas arbete
            med informationssäkerhet och säkerhetsskydd måste bli bättre innan
            ett dylikt förslag om sekretessbrytande regel och en inskränkning
            i meddelarfriheten eventuellt genomförs.
          </p>
          <p xml:id="i-JzoSe1YZcUQgYi6HbeUeJD">
            Den s.k. It-driftsutredningen presenterade sitt slutbetänkande
            Säker och kostnads­effektiv it-drift – förslag till varaktiga
            former för samordnad statlig it-drift (SOU 2021:97) i december
            2021. Utredningen föreslår bl.a. en samordnad statlig it-drift.
            En samordnande myndighet ska vara ingången till den samordnade
            statliga it-driften. Myndigheten ska samordna stödet till myndigheter,
            sammanställa och efter samråd med leverantörsmyndigheterna besluta
            om ett statligt tjänsteutbud och samverka med Kammarkollegiet
            om ramavtal. Den samordnande myndigheten ska utveckla och förvalta
            gemensamma modeller, leda samverkan på förvaltningsgemensam nivå
            och följa upp och återrapportera den samordnade statliga it-driften
            till regeringen. Utredningens förslag har dock ännu inte genomförts.
          </p>
          <p xml:id="i-Ncft4qEX3oRLEcRhpPDsor">
            Vänsterpartiet anser att det är ett minimikrav att de tidigare
            identifierade bristerna i myndigheternas arbete med säkerhetsskydd
            och informationssäkerhet är åtgärdade för att en sekretessbrytande
            regel för utkontrakteringar av it-drift ska kunna accepteras.
          </p>
          <p xml:id="i-ErAXVouzGNDte7pSwaB5wr">
            Riksdagen bör avslå proposition 2022/23:97. Detta bör riksdagen
            besluta.
          </p>
        </div>
        <div xml:id="i-7kL1W3QFQSdkvDTmRRtqbz" type="motSignatures">
          <list xml:id="i-HSs29fFEtdhP6NdGbnvcJt">
            <item xml:id="i-25KbAFYGyidYinGdL3Y2Vb" who="i-3YXCipudYA4N8ZNFk2PrxQ">
              Jessica Wetterling (V)
            </item>
            <item xml:id="i-3EL3NHAsu6Lha6Mnz7YGYf" who="i-S9N4wWD2qfoGM8u1D3QrvL">
              Nadja Awad (V)
            </item>
            <item xml:id="i-L2RStXXXjB5qFKA1S3S5pk" who="i-AcrNjdftfgEDKtVYDbE4tQ">
              Gudrun Nordborg (V)
            </item>
            <item xml:id="i-BJymKB2pXVv4ZcZFQs6b1B" who="i-WEvWjktyzaNccceUjywVYE">
              Frida Tånghag (V)
            </item>
          </list>
        </div>
      </div>
    </body>
  </text>
</TEI>
