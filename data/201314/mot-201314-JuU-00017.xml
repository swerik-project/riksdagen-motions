<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-JuU-00017">
  <teiHeader>
    <fileDesc>
      <titleStmt>
        <title>med anledning av prop. 2013/14:169 Nämndemannauppdraget – stärkt förtroende och högre krav</title>
        <author corresp="i-HsGsAzKWHQY5pjyAYNXAz7">av Maria Ferm m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2013/14:169 Nämndemannauppdraget – stärkt förtroende och högre krav</title>
          <idno type="rdwebb">H102Ju17</idno>
          <rs type="number">Ju17</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H102Ju17/text</ref>
          <ref type="dokument_url_html">http://data.riksdagen.se/dokument/H102Ju17</ref>
          <ref type="dokumentstatus_url_xml">http://data.riksdagen.se/dokumentstatus/H102Ju17</ref>
          <ref type="doc">http://data.riksdagen.se/fil/4E8D8928-0CE6-43FE-B545-9C1F7607476F</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-HsGsAzKWHQY5pjyAYNXAz7</idno>
            <name>Maria Ferm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-FfCiJc8kVZcwio9wsCvVkH</idno>
            <name>Mehmet Kaplan</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-Vx7eV6CLwK4q8nMYx4Sry4</idno>
            <name>Agneta Börjesson</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-3S66gwXtPJZJJTSoVoafwq" type="basedOn"/>
        <correspContext corresp="i-3S66gwXtPJZJJTSoVoafwq">
          <ref>Proposition 2013/14:169</ref>
        </correspContext>
        <correspAction xml:id="i-5vMGvdwGdVguXfpSqRZH42" type="signed"/>
        <correspContext corresp="i-5vMGvdwGdVguXfpSqRZH42">
          <note type="signatory" corresp="i-HsGsAzKWHQY5pjyAYNXAz7"/>
          <note type="signatory" corresp="i-FfCiJc8kVZcwio9wsCvVkH"/>
          <note type="signatory" corresp="i-Vx7eV6CLwK4q8nMYx4Sry4"/>
        </correspContext>
        <correspAction xml:id="i-8e3G9Xim2M4p43bYTwToKM" type="referral">
          <date when="2014-04-01"/>
        </correspAction>
        <correspAction xml:id="i-7vvsfDqKKbVnaWmP5HxkSM" type="referral">
          <date when="2014-04-01"/>
        </correspAction>
        <correspAction xml:id="i-ULvzTh41Mfi8KgTJ6CXU9T" type="dismissal">
          <date when="2014-03-28"/>
        </correspAction>
        <correspAction xml:id="i-FGo5VwRKnBEsANJcVBtAXW" type="dismissal">
          <date when="2014-03-28"/>
        </correspAction>
        <correspAction xml:id="i-Sb4mZZC8PQe5hXcoWfh2zL" type="submission">
          <date when="2014-03-26"/>
        </correspAction>
        <correspAction xml:id="i-9NiP5LBWZthC2A3JAZNZAW" type="transfer">
          <date when="2014-03-26"/>
        </correspAction>
        <correspAction xml:id="i-LjdW2VKbLfqAM6RATK6DZx" type="assigned"/>
        <correspContext corresp="i-LjdW2VKbLfqAM6RATK6DZx">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-FjTUp1eaUDLTCBBZZqkoSe" type="motHeader"/>
      <div xml:id="i-R9VLVtzGNLnfKecvqysbFz" type="motBody">
        <div xml:id="i-9vnpzYArbd4bY3gD58HS4P" type="motProposal" subtype="förslag">
          <head xml:id="i-NZreDvKsfKgXpsVxZkhcCm">
            Förslag till riksdagsbeslut
          </head>
          <list xml:id="i-996LpapUN5g5xLLzC8rWzA" style="ol">
            <item xml:id="i-13HJdGq849khy8NBz2s2Vw">
              Riksdagen tillkännager för regeringen som sin mening vad som
              anförs i motionen om en ökning av antalet nämndemän med 25 procent.
            </item>
            <item xml:id="i-Midv9HM3EwMJvKFix6SjnF">
              Riksdagen tillkännager för regeringen som sin mening vad som
              anförs i motionen om att behålla samma antal nämndemän i mål i
              tingsrätt, hovrätt, förvaltningsrätt och kammarrätt som i dag.
            </item>
            <item xml:id="i-TmA8EQRzWE2G2iTSZU9eNT">
              Riksdagen tillkännager för regeringen som sin mening vad som
              anförs i motionen om en fri kvot för nämndemän om minst 50 procent.
            </item>
            <item xml:id="i-Rkr5wpuSj5uo83Ld9PnUGA">
              Riksdagen tillkännager för regeringen som sin mening vad som
              anförs i motionen om att avskaffa kravet på svenskt medborgarskap
              för att få vara nämndeman.
            </item>
            <item xml:id="i-E7uy9XeaW3V7YKgnahq2S7">
              Riksdagen tillkännager för regeringen som sin mening vad som
              anförs i motionen om formen för strukturerad återkoppling från
              domstolarna till kommun- och landstingsfullmäktige om hur nämndemännen
              har utfört sina uppdrag.
            </item>
            <item xml:id="i-LRd4wXgiPha1uZRiE5b5Pp">
              Riksdagen tillkännager för regeringen som sin mening vad som
              anförs i motionen om en reglering av nämndemäns tjänstgöring.
            </item>
            <item xml:id="i-ErnMH4VfGopZ4Sf23fvR9B">
              Riksdagen tillkännager för regeringen som sin mening vad som
              anförs i motionen om att regeringen bör återkomma till riksdagen
              med förslag om ersättningen till nämndemän.
            </item>
          </list>
        </div>
        <div xml:id="i-RrNzYEHhSDq8coBCnMwjmv" type="motContent">
          <head xml:id="i-Jkh5RS6UjtTTtn9GAfXdfD" type="h1">
            Motivering
          </head>
          <p xml:id="i-GaGtC96gwquMSavmafY44E">
            Under hösten 2012 nåddes vi av flera skandaler där jäviga nämndemän
            gjorde att hela rättegångar behövde tas om. Inte minst när det
            stora Södertäljemålet avgjordes där domarna mot 18 personer undanröjdes
            och målet behövde tas om på grund av en jävig nämndeman. En kostsam
            historia på många sätt.
          </p>
          <p xml:id="i-4KrBhhu5gcWSrKmQp6BD89">
            Södertäljemålet är inte det enda där nämndemän har ifrågasatts
            den senaste tiden. Även den omfattande rättegången mot Peter Mangs
            i Malmö riskerade att tas om. I en stor knarkrättegång med ett
            50-tal dömda vid Gotlands tingsrätt, där en av nämndemännen samtidigt
            varit ordförande i polisstyrelsen, diskuterades jäv. Dessa fall
            fick Domstolsverket att i höstas skicka brev till Sveriges alla
            nämndemän och påminna om hur viktigt det är att de ser över vilka
            kontakter de haft och vad som skulle kunna medföra jäv av något
            slag.
          </p>
          <p xml:id="i-GJwW3fdwdMaAACJdmVaRqq">
            Från vissa håll har detta orsakat rop på att nämndemännen helt
            ska avskaffas. Miljöpartiet anser att det är helt fel väg att
            gå. Nämndemännen utgör en viktig roll i det svenska rättsväsendet.
            Däremot visar dessa situationer att det behövs förändringar i
            nämndemannasystemet, bl.a. vad gäller utbildning av nämndemän
            så att de inte försätter sig i jävsituationer. Vi anser att nämndemannasystemet
            ska utvecklas och stärkas, inte nedmonteras.
          </p>
          <p xml:id="i-T5P7eXKWjWv9LB3CTBcLrB">
            I propositionen lämnar regeringen förslag som avser att dels
            förbättra utbildningen av nämndemännen, dels förtydliga och skärpa
            kraven på nämndemäns lämplighet. Vi välkomnar dessa förslag. Detta
            gäller även förslaget om förändrad tidpunkt för val av nämndemän,
            som liknar förslag vi tidigare lämnat. Mot bakgrund av att regeringen
            inte lämnar förslag i för oss viktiga frågor och av att den även
            aktivt säger att det saknas skäl att lämna förslag om regleringen
            av tjänstgöringen, lämnar Miljöpartiet de gröna här ett antal
            kompletterande förslag. Allt för att stärka nämndemannauppdraget
            och öka förtroendet för domstolsväsendet.
          </p>
          <head xml:id="i-BzkwiqLDs43mjhsTgtkVLt" type="h2">
            Bakgrund
          </head>
          <p xml:id="i-6EJ83e84GNuG8H4E7F4683">
            I Sverige deltar i dag nämndemän – icke juristutbildade företrädare
            för allmänheten – som meddomare i merparten av domstolarnas dömande
            verksamhet. De tillför kunskap om lokala förhållanden, bedömer
            vittnens trovärdighet och tillför kunskap från olika delar av
            samhället. De kompletterar juristdomarna och har andra perspektiv
            än domstolarnas ibland elitistiska värld. De motverkar att domstolarnas
            verksamhet uppfattas som världsfrånvänd, främmande eller oviktig.
            Nämndemännen blir på sitt sätt en viktig del i säkerställandet
            att den dömande verksamheten sker på ett sätt som är förenligt
            med det allmänna rättsmedvetandet.
          </p>
          <p xml:id="i-RDQAKvujpocbE4MtqWT5fP">
            Nämndemännen kan emellertid också skada rättsväsendet och dess
            viktiga verksamhet. Särskilt gäller detta nämndemän som är jäviga
            och handlar i annans eller sitt eget intresse, som bryter mot
            sin tystnadsplikt, som agerar på ett olämpligt sätt före, under
            eller efter rättegången eller som agerar på ett sätt som inte
            är förenligt med uppdraget som nämndeman. Det kan handla om att
            uttrycka sig rasistiskt eller homofobiskt eller att begå egna
            brott.
          </p>
          <p xml:id="i-EswrfF2DBhRdCY8K4cxwNg">
            För att nämndemannafunktionen ska fungera bättre och åtnjuta
            större förtroende måste representativiteten förbättras. Tillgängliga
            uppgifter visar att nämndemannakåren är jämnt fördelad mellan
            män och kvinnor men att åldersgrupperna 60–69 år och 70–79 år
            är överrepresenterade jämfört med den svenska befolkningen. Samtidigt
            är åldersgrupperna 20–29, 30–39 och 40–49 år underrepresenterade.
            Närmare 60 procent av nämndemännen är mellan 60 och 80 år medan
            motsvarande åldersgrupp i befolkningen totalt är 25 procent .
            Beaktas nämndemännens faktiska tjänstgöringsgrad blir de äldre
            än mer överrepresenterade. Det visar sig då att de som är äldre
            än 66 år i genomsnitt tjänstgör 20 dagar per år medan de mellan
            18 och 45 år tjänstgör ca 8 dagar. Vid en kontroll i maj 2007
            uppgick andelen nämndemän med utländsk bakgrund till 16,5 procent
            jämfört med 18 procent i kontrollgruppen.
          </p>
          <head xml:id="i-VS4Jf8h7zAKy8PnreNtpFt" type="h2">
            En utökning av antalet nämndemän
          </head>
          <p xml:id="i-BE4VuVa6k7eLRH3fbNCcuf">
            I dag finns vid landets domstolar ca 8 300 nämndemän. Antalet
            dagar en nämndeman tjänstgör är ytterst varierande men uppgår
            i stort sett till mellan 8 och 20 dagar per år. Samtidigt är genomsnittsåldern
            bland nämndemännen 57 år, och nämndemännen upplevs inte heller
            i övrigt representera den svenska befolkningen i stort, vare sig
            när det gäller utbildning eller socioekonomisk eller kulturell
            bakgrund.
          </p>
          <p xml:id="i-M9mYE5U1PFGny24prx7KgA">
            Det finns därför behov av att vidta ett flertal olika åtgärder
            för att förbättra representativiteten bland nämndemännen. Vi tror
            att en av dessa kan vara att utöka antalet nämndemän i landet
            med 25 procent, samtidigt som denna åtgärd kombineras med de övriga
            åtgärder vi föreslår i denna motion. Genom att utöka antalet nämndemän
            från 8 300 till 10 375 blir det lättare för domstolarna att få
            sammansättningar av nämndemän för tjänstgöring som på ett bättre
            sätt speglar befolkningens sammansättning. Vi föreslår därför
            att antalet nämndemän totalt sett utökas med 25 procent. Kostnaden
            för detta finansieras i vår anslagsmotion under utgiftsområde
            4 med 50 miljoner kronor. Vad som här anförts om utökning av antalet
            nämndemän med 25 procent bör riksdagen som sin mening ge regeringen
            till känna.
          </p>
          <head xml:id="i-M5p6cEhbVNWFen2GkfPLg9" type="h2">
            Behåll nämndemännen i domstolarna
          </head>
          <p xml:id="i-L3XC3jjZ5DcSXB8FVvFDc1">
            Från gång till annan förs förslag fram om att antalet mål nämndemän
            ska tjänstgöra i ska minska, liksom att antalet nämndemän helt
            ska tas bort i överrätt. Vi motsätter oss detta. Nämndemännen
            utför viktiga funktioner som företrädare för allmänheten i domstolarnas
            stundtals elitistiska värld och ger ovärderlig kunskap i samhället
            om hur domstolarna fungerar. De fullgör också viktiga funktioner
            i bevisvärdering och tillför viktig lokalkännedom i målen. Vi
            motsätter oss därför eventuella förslag om att minska antalet
            tjänstgörande nämndemän i olika måltyper, att helt ta bort nämndemän
            liksom att ta bort eller minska antalet tjänstgörande nämndemän
            i överrätt. Vad som här anförts om att behålla nämndemännen i
            olika måltyper och domstolsslag bör riksdagen som sin mening ge
            regeringen till känna.
          </p>
          <head xml:id="i-6imoLEgme31yHF4ZsZCzTj" type="h2">
            En fri kvot
          </head>
          <p xml:id="i-JEg6KCxFiywUJZKQV4rYRv">
            Miljöpartiet vill att det ska finnas en möjlighet att bli nämndeman
            utan att behöva gå via politiska partier. Sedan 2006 har vi haft
            ett flertal nämndemän som vi nominerat utan att de varit medlemmar
            i vårt parti. Vi har en mycket positiv erfarenhet av detta, som
            ett sätt att förbättra representativiteten och öka det folkliga
            deltagandet i domstolsverksamheten.
          </p>
          <p xml:id="i-QKULeNErhGy4iiRecXyMQG">
            Vi vill att en fri kvot införs så att en grupp av nämndemän utses
            av fullmäktige efter att enskilda nominerat sig själva dit och
            en opolitisk valberedning berett processen. Det är en uppgift
            för fullmäktige att pröva personernas lämplighet och sedan utse
            dessa, på samma sätt som för nämndemännen i dag. Skillnaden är
            att de politiska partierna inte är inblandade och att kommunen
            och landstinget på olika sätt kan se till så att de nämndemän
            som väljs bättre representerar befolkningen i stort än som är
            fallet i dag. Det kan också tänkas att det genom den fria kvoten
            kompenseras för vissa av de politiska partiernas oförmåga att
            få fram representativa – särskilt yngre – nämndemän. Den fria
            kvoten bör motsvara 50 procent av det totala antalet nämndemän
            i dag. Detta är en bra åtgärd även för att ytterligare betona
            att nämndemannauppdraget inte är ett politiskt uppdrag. Vad som
            här anförts om fri kvot bör riksdagen som sin mening ge regeringen
            till känna.
          </p>
          <head xml:id="i-14AEiqvuSEq9xup13s8NpJ" type="h2">
            Avskaffande av kravet på svenskt medborgarskap
          </head>
          <p xml:id="i-KSZkmA2JxNKFynCmBpYFuU">
            För att kunna tjänstgöra som domare krävs att domaren är svensk
            medborgare. Samtidigt kan även personer som inte är svenska medborgare
            rösta vid val till kommunfullmäktige och landsting. Invandrade
            personer som fyller 18 år senast på valdagen och som har varit
            folkbokförda i Sverige i mer än tre år i följd före valdagen har
            rösträtt vid val till kommun och landsting. Miljöpartiet tycker
            inte att denna skillnad är logisk och vill att de utländska personer
            som har rösträtt vid val till kommun- och landstingsfullmäktige
            även ska vara valbara som nämndemän. Vad som här anförts om avskaffande
            av krav på svenskt medborgarskap för nämndemän bör riksdagen som
            sin mening ge regeringen till känna.
          </p>
          <head xml:id="i-8DJRNK6uKvVfzitYLNhSUj" type="h2">
            Behov av strukturerad återkoppling
          </head>
          <p xml:id="i-V8U6gfVRWUpBKXBrKDuMGW">
            Återkopplingen från domstolarna till de fullmäktigeförsamlingar
            som utsett nämndemännen är bristfällig. I bästa fall träffar företrädare
            för domstolen fullmäktiges valberedning eller nämndemannaföreningarna
            för uppföljning om domstolen anser att nämndemännen fullgör sina
            uppdrag. Vi vet inte om det från någon domstol sker en strukturerad
            återkoppling till fullmäktigeförsamlingarna om hur nämndemännen
            fullgör sina uppdrag.
          </p>
          <p xml:id="i-QzWpQQuuJKWoRdpqiRALNr">
            Denna avsaknad av återkoppling gör också att partiernas kunskap
            om nämndemän som sköter eller missköter uppdragen blir bristfällig.
            Inte minst är det viktigt om personerna som utses till nämndemän
            inte har förankring i de politiska partierna och kan förlora sitt
            medlemskap i partiet vid misskötsamhet. Vi anser därför att domstolarna
            en gång varje år ska rapportera till de fullmäktigeförsamlingar
            som utsett nämndemän i domstolen hur tjänstgöringen fungerar.
            De bör uppmärksamma om problem uppstått och om det finns särskilda
            frågor som fullmäktige bör uppmärksamma. Det bör också finnas
            rutiner för en återkoppling på individnivå från domstolen till
            kommunen eller landstinget. Denna kunskap kan bli ovärderlig vid
            kommande förordnanden av nämndemän, liksom när fråga uppkommer
            om en person ska återförordnas som nämndeman. Vad som här anförts
            om strukturerad återkoppling om nämndemännens tjänstgöring bör
            riksdagen som sin mening ge regeringen till känna.
          </p>
          <head xml:id="i-FkW8RKmHnJXPCJCSSacfAn" type="h2">
            Inför en rotationsprincip för nämndemän
          </head>
          <p xml:id="i-F1W1P8159GYaamFFb771Ut">
            Det saknas i dag regler om hur många år en nämndeman får tjänstgöra,
            liksom om krav på allsidig sammansättning av de nämndemannagrupper
            som tjänstgör vid olika förhandlingar. Tillsammans med en yngre
            juristdomare kan exempelvis tre nämndemän med mycket lång domstolserfarenhet
            tjänstgöra, vilka samtliga är män och samtliga är både födda och
            uppvuxna i Sverige utan kontakt med människor från andra länder.
          </p>
          <p xml:id="i-UTQ6v3foCzDomQCBBfgSYc">
            Bristande allsidighet kan få oönskade konsekvenser. Det kan leda
            till att migrationsdomstolar intar mer restriktiva inställningar
            till tillämpningen av vissa regler i utlänningslagen än lagstiftaren
            avsett, att nämndemännen inte längre blir representativa för den
            befolkning de ska företräda eller att domstolen helt enkelt förlorar
            i trovärdighet hos de parter som den rätten har att döma över.
          </p>
          <p xml:id="i-SEScFgykAnM4kckrVMLcGp">
            Miljöpartiet anser att en rotationsprincip bör införas, innebärande
            att ingen nämndeman kan tjänstgöra i ett och samma domsslag mer
            än tre mandatperioder i följd. Vi vill också utreda hur nämndemannagruppens
            sammansättning kan bli mer allsidigt sammansatt med avseende på
            åtminstone kön och ålder. Vad som här anförts om reglering av
            nämndemäns tjänstgöring bör riksdagen som sin mening ge regeringen
            till känna.
          </p>
          <head xml:id="i-DSTvceaxQwL6BcGwDKBSeB" type="h2">
            Ersättningen för uppdraget som nämndeman
          </head>
          <p xml:id="i-49r8zLV9NAcw3sG5uqk2Xb">
            En av orsakerna till svårigheterna att hitta yngre och medelålders
            till uppdraget som nämndeman kan vara den låga ersättningen för
            uppdraget. I dag är den 500 kronor per tjänstgöringsdag. Är det
            kortare tid än tre timmar utgår 250 kronor. Den summan är förhållandevis
            låg för den insats den enskilde förväntas göra genom att döma
            i mål. Ersättningsnivån bör ökas betydligt för att göra uppdraget
            mer attraktivt.
          </p>
          <p xml:id="i-BNvriVLSogJTjTANCnHfbM">
            Sedan finns rätten till förlorad arbetsinkomst, som ska styrkas
            från arbetsgivaren. Problem uppkommer då för t.ex. studenter som
            inte kan visa upp förlorad arbetsinkomst eftersom det de förlorar
            är tid som är avsatt för att studera. De får heller inget avdrag
            från studiemedlet, av naturliga skäl, men om de tjänstgör mycket
            en period kan det vara så att de missar tentor och måste förlänga
            tiden som studerande. Det bör rimligen finnas ett system som tar
            hänsyn till detta.
          </p>
          <p xml:id="i-NBCJe7sif6Hwziwg8nY29Y">
            I somras överlämnade Nämndemannautredningen sitt betänkande till
            justitieministern. Utredningen heter Nämndemannauppdraget – breddad
            rekrytering och kvalificerad medverkan (SOU 2013:49). I denna
            föreslås en dubblering av nämndemännens arvode.
          </p>
          <p xml:id="i-K4j65N99R3L2mSN55qM9TG">
            Mot bakgrund av det ovan anförda föreslås att riksdagen tillkännager
            för regeringen som sin mening vad som i motionen anförs om behov
            av översyn av ersättningarna till nämndemän.
          </p>
        </div>
        <div xml:id="i-Agscvp5TRCRKGUckGCe6iX" type="motSignatures">
          <list xml:id="i-WFiFu4gqk5j4ZFSJrTkvMU">
            <item xml:id="i-8mcAjdjE8xaQsW9cK7FHua">
              Maria Ferm (MP)
            </item>
            <item xml:id="i-8R5LPB2MufFLDRtnzdxyY1">
              Mehmet Kaplan (MP)
            </item>
            <item xml:id="i-EzjvFoLWU6WnHN1gmRUSXr">
              Agneta Börjesson (MP)
            </item>
          </list>
        </div>
      </div>
    </body>
  </text>
</TEI>
