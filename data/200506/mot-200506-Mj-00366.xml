<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Mj_366/mot_200506_Mj_366-0001.pdf"/>
      <div type="motHeader">
        <div type="motTitle"/>
        <div type="motSubmissionInfo"/>
      </div>
      <div type="motBody">
        <div>
          <p>
            2005/06 mnr: MJ366 pnr: c702
          </p>
          <p>
            Motion till riksdagen 2005/06:MJ366
          </p>
          <p>
            av Birgitta Carlsson och Åsa Torstensson (c)
          </p>
          <p>
            Kalkningens betydelse för vår miljö
          </p>
          <p>
            Förslag till riksdagsbeslut
          </p>
          <p>
            1. Riksdagen tillkännager för regeringen som sin mening vad i
            motionen anförs om behovet och värdet av en integrerad mark- och
            vattenkalkning. 2. Riksdagen tillkännager för regeringen som sin
            mening vad i motionen anförs om behovet av ökade anslag till kalkningsverksamheten.
            3. Riksdagen tillkännager för regeringen som sin mening vad i
            motionen anförs om den stora samhällsnytta som kalkningsverksamheten
            utgör.
          </p>
          <p>
            Viktigt med samordning av kalkningsinsatserna av mark, vattendrag
            och sjöar
          </p>
          <p>
            Sedan början av 1960-talet har negativa effekter av försurat
            nedfall i vattendrag och sjöar varit allmänt kända. Men försurningen
            av marken och markvattnet startade långt tidigare. Redan på 1920-talet
            överskreds den kritiska belastningsgränsen för högt liggande vattensystem
            med tunna jordar och svårvittrad berggrund i sydvästra Sverige.
            Försurningskänsliga fiskarter som mört och röding dog redan då
            ut i de mest utsatta sjöarna. Det försurande nedfallet ökade därefter
            katastrofalt för att nå sin topp i slutet av 1970-talet då den
            kritiska belastningen överskreds för i princip hela Sverige. För
            de allra mest utsatta och känsligaste områdena var nedfallet av
            försurande ämnen15 gånger högre än vad naturen tål — år efter
            år. På grund av många decenniers surt nedfall har marken byggt
            upp ett ”försurningsminne” som består av bl.a. historiskt deponerade
            svavelföroreningar men framför allt av att marken förlorat en
            stor del av de baskatjoner som går åt för att neutralisera den
            sura nederbörden. I praktiken innebär detta att den kritiska belastningsgränsen
            sänkts, dvs. marken tål inte längre lika mycket försurning som
            tidigare. Sverige har varit mycket framgångsrikt när man i de
            internationella samfunden arbetat för åtgärder mot de försurande
            utsläppen. Mellan 1980 och
          </p>
          <pb facs="riksdagen-motions-pdf/data/200506/mot_200506_Mj_366/mot_200506_Mj_366-0002.pdf"/>
          <p>
            2005/06:MJ366
          </p>
          <p>
            1999 minskade svavelutsläppen med två tredjedelar medan utsläppen
            av kväveoxider och ammoniak (som också bidrar till försurningen)
            minskat med mindre än en femtedel under samma tid. Genom främst
            1999 års Göteborgsprotokoll — (under konventionen om = gränsöverskridande
            luftföroreningar) och EU:s nya direktiv om nationella utsläppstak
            väntas utsläppen fortsatt minska fram till 2010. Trots de genomförda
            och planerade utsläppsminskningarna överskrids fortfarande de
            kritiska belastningsgränserna över stora delar av Sverige och
            kommer fortsatt att göra så efter 2010. I dessa betydande områden
            är alltså en återhämtning på naturlig väg över huvud taget inte
            möjlig så länge de kritiska belastningsgränserna överskrids. Den
            största skillnaden blir att ökningstakten av den ackumulerade
            försurningen går långsammare — men den minskar inte. I andra områden
            där det reducerade försurande nedfallet kommer under den kritiska
            belastningsgränsen fördröjer på grund av de historiska utsläppen
            markens försurningsminne återhämtningen långt in i framtiden.
            Återhämtningsprocesserna i mark och vatten är mycket långsamma.
            Forskningen har visat att när det försurande nedfallet minskar
            så minskar också avrinningen av svavel och giftigt oorganiskt
            aluminium från marken till vattnet. Men samtidigt minskar också
            avrinningen av de för alla organismer livsviktiga baskatjonerna
            (kalcium, kalium, magnesium) vilket fördröjer markens, vattendragens
            och sjöarnas återhämtning. En anledning till detta är att trädens
            rottrådar är mycket effektiva upptagare av den reducerade mängd
            tillgängliga baskatjoner som finns i marken och = markvattnet.
            I den rådande = bristsituationen är markavrinningsvattnet i kroniskt
            försurade områden fortsatt kraftigt försurat och innehåller mycket
            låga halter av de för alla organismer livsviktiga baskatjonerna.
          </p>
          <p>
            Sveriges miljömål — Bara naturlig försurning
          </p>
          <p>
            Försurningen av mark och vatten har inneburit en miljökatastrof
            av stora mått. Effekterna är omfattande. Av Sveriges 95 700 sjöar
            och 300 000 kilometer vattendrag har nästan 20 000 sjöar och över
            100 000 kilometer vattendrag försurats så att betydande biologiska
            skador uppstått. Eftersom försurningsprocesserna startar på land
            i avrinningsområdet har dessförinnan det försurande nedfallet
            i högre eller mindre grad försurat de omkringliggande markerna
            runt alla dessa sjöar och vattendrag. Vårt långsiktiga miljömål
            är att försurningsproblemet skall vara löst inom en generation
            och att som delmål till 2010 skall en återhämtning av försurad
            mark starta och högst 5 26 av sjöarna respektive 15 26 av vattendragen
            får vara antropogent försurade. Forskningen är helt överens om
            att vi inte på långa vägar klara dessa miljömål genom att invänta
            reduktionen av de försurande utsläppen. Kalkning av mark, sjöar
            och vattendrag är troligtvis den miljövårdsåtgärd som fått störst
            betydelse för återställning av förstörda ekosystem. Genom
          </p>
          <pb facs="riksdagen-motions-pdf/data/200506/mot_200506_Mj_366/mot_200506_Mj_366-0003.pdf"/>
          <p>
            Naturvårdsverkets kalkningsprogram har ca 7800 sjöar och ca 11000
            kilometer vattendrag räddats undan försurningsdöden. Men fortfarande
            återstår om vi skall klara delmålet till 2010 ca 5 000 antropogent
            försurade sjöar och ca 40 000 kilometer vattendrag. Naturvårdsverkets
            kalkningsprogram har utformats från den nationella kalkningsplan
            som verket arbetade med under åren 1997-1999. Eftersom direktiven
            till utredningen utformades innan dagens miljömål var satta var
            planen föråldrad redan när den antogs. Det primära syftet med
            Naturvårdsverkets kalkningsprogram är att bevara biologisk mångfald
            och nyttjande ur ett nationellt perspektiv — inte att klara de
            kvantitativa delmålen. Dagens kalkningsstrategi är defensiv och
            inte kostnadseffektiv. Den bygger som bekant på kalkningsinsatser
            relativt långt ner i de försurade vattensystemen och avgiftar
            alltså bara dessa delar. När nu länsstyrelser och kommuner börjar
            bryta ner de nationella miljömålen till regionala och lokala uppmärksammas
            försurningsproblemets vidd än mer. I till exempel Västra Götalands
            län behöver ytterligare 700 sjöar kalkas för att ett försiktigt
            satt miljömål skall nås 2010, att högst 15 26 av sjöarna får vara
            försurade. Hade Västra Götalands län satt samma mål som det nationella
            (högst 5 26 antropogent försurade sjöar) behöver ytterligare hundratals
            sjöar hade behövt kalkas. En genomgång av länsstyrelsernas bedömning
            av miljömålet bara naturlig örsurning och andelen försurade sjöar
            och vattendrag visar att endast tre länsstyrelser anser att miljömålen
            har nåtts (Gotlands, Uppsala och Norrbottens). Nio länsstyrelser
            bedömer att miljömålet kan nås under örutsättning att beslutade
            utsläppsminskningar genomförs i praktiken samt att kalkningsanslaget
            bibehålls på nuvarande nivå. Nio länsstyrelser bedömer att förutom
            beslutade utsläppsminskningar måste kalkningsanslaget öka samt
            ytvattenkalkningen integreras med en markkalkning som återställer
            markens baskatjonförråd och successivt ger ett mindre försurat
            och avgiftat markavrinningsvatten. I Falkenbergs kommun är trots
            omfattande och långvariga kalkningsinsatser fortfarande 60 96
            eller 150 av de antropogent
          </p>
          <p>
            örsurade sjöarna okalkade.
          </p>
          <p>
            Stora vinster med integrerad kalkning av mark och vatten
          </p>
          <p>
            Skogsstyrelsen har genom långvarig forskning och sitt förslag
            till åtgärdsprogram för integrerad mark- och vattenkalkning visat
            att vi genom markbehandling med kalk och aska kan åtgärda försurningsproblemet
            närmare källan, dvs. i den försurande marken. Den antropogena
            försurningen kan då motverkas i särskilt utsatta områden och återhämtningsprocesserna
            påskyndas. Åtgärdsprogrammet visar att de ekonomiska och miljömässiga
            vinsterna blir störst om under en 10-årig period verksamheten
            inriktas mot de
          </p>
          <p>
            2005/06:MJ366
          </p>
          <pb facs="riksdagen-motions-pdf/data/200506/mot_200506_Mj_366/mot_200506_Mj_366-0004.pdf"/>
          <p>
            2005/06:MJ366
          </p>
          <p>
            200 000 till 350 000 hektar skogsmark som är mest försurad. Kostnaderna
            beräknas under perioden till 75-100 miljoner kronor per år. Stora
            vinster kan också göras genom att integrera kalkning av jordbruksmark
            med skogsmarks- och ytvattenskalkning. Det visades redan på 1970-talet
            i Vänneåns vattensystem i Laholms kommun och nu senast på Orust
            där kommunen och markägarna kalkat på jordbruksmark med mycket
            goda resultat för det avrinnande markvattnet. Vinsterna är flera.
            Kalkning högt upp i vattensystemet avgiftar stora delar av ekosystemet,
            marken, markvattnet, ut i alla de små vattendrag och sjöar som
            inte kan kalkas med dagens metodik för att slutligen innebära
            att dagens kalkningsinsatser direkt i större sjöar och vattendrag
            kan reduceras och avslutas tidigare.
          </p>
          <p>
            Utöka 2006 års verksamhet med integrerad mark och vattenkalkning
          </p>
          <p>
            Det var ställt mot denna bakgrund därför klokt att anslaget för
            kalkning budgetåret 2005 även innefattade möjligheten att använda
            10 miljoner kronor av anslaget för integrerad markkalkning i kalkningsprojekten.
            Markkalkning är en engångsåtgärd som på sikt minskar behovet av
            vattenkalkning, vilket får ses som mycket värdefullt. Denna omfördelning
            räcker dock inte för att kalkningsverksamheten skall nå den omfattning
            som är nödvändig för att åtgärda den historiskt omfattande markförsurningen
            och för att åtgärda en rimlig del av de ännu ej kalkade försurade
            sjöarna och vattendragen. Anslaget till kalkning bör ökas då det
            tar 5—10 år innan effekterna av markkalkningen börjar nå de större
            sjöar och vattendrag som ingår i dagens kalkningsprogram. Dessutom
            är det ett faktum att många försurade sjöar och vattendrag fortfarande
            är okalkade. En anslagsökning från dagens 228 miljoner kronor
            till 250 miljoner kronor budgetåret 2006 bedöms som rimlig. Därefter
            bör under den kommande fyraårsperioden anslaget ligga på 325 miljoner
            kronor per år för den integrerade mark- och vattenkalkningen.
            Anslaget bör därefter anpassas till det minskande behovet att
            åtgärda försurade markområden, sjöar och vattendrag. Hittills
            har det varit svårt att samordna kalkning av mark och vatten.
            Naturvårdsverket och Skogsstyrelsen har haft svårt att förena
            sina roller i ett gemensamt åtgärdsprogram. På de regionala och
            lokala nivåerna har denna samordning av insatserna visat sig betydligt
            lättare att genomföra. Den utredning om en svensk vattenadministration
            som just nu pågår ser bl.a. över möjligheten att denna administration
            skulle kunna ta över Naturvårdsverkets och Skogsstyrelsens ansvar
            för kalkningsverksamheten. Mycket talar för att en samordning
            av kalkningsverksamheten via den nya
          </p>
          <pb facs="riksdagen-motions-pdf/data/200506/mot_200506_Mj_366/mot_200506_Mj_366-0005.pdf"/>
          <p>
            vattenadministration, närmare länsstyrelser och kommuner, effektivare
            och lättare skulle kunna integrera mark- och vattenkalkning.
          </p>
          <p>
            Kalkning — lönsam miljövård
          </p>
          <p>
            Få om ens något statsanslag till miljövård har gett så många
            positiva effekter som kalkning av sjöar och vattendrag. Kalkstensprodukter
            är ett i högsta grad naturligt och livsviktigt ämne, vilket förbrukats
            i mark och vatten av den anropogena försurningen. Forskning och
            långvarig erfarenhet visar att biologisk mångfald i mark och vatten
            återhämtar sig utan negativa effekter om kalkningarna utföres
            på rätt sätt. De ekonomiska effekterna är synnerligen goda. Flera
            var för sig oberoende utredningar, såväl i Sverige som Norge,
            visar att samhället får 2—9 kr tillbaka ör varje satsad kalkkrona
            — främst genom ekoturismen som är en av våra snabbast växande
            branscher, inte minst i glesbygdsområden med en i övrigt svag
            arbetsmarknad. Inte minst betyder kalkningsverksamheten så oerhört
            mycket för vår ivskvalitet. Levande sjöar och vattendrag utgör
            den kanske viktigaste källan i den förebyggande förebyggande hälso-
            och sjukvården. Ny forskning, nationellt och internationellt,
            visar att dessa miljöer utgör de mest värdefulla ör vårt behov
            av rekreation och avkoppling. Särskilt tydligt blir detta i tider
            med stigande arbetslöshet, stress och utbrändhet. Tillgång till
            levande skogar, sjöar och vattendrag ligger djupt förankrat i
            den svenska folksjälen. Kalkningsverksamheten utgör en viktig
            del för att
          </p>
          <p>
            bevara dessa värden för vår och nästa generation.
          </p>
          <p>
            Stockholm den 30 september 2005
          </p>
          <p>
            Birgitta Carlsson (c) Åsa Torstensson (c)
          </p>
          <p>
            2005/06:MJ366
          </p>
        </div>
      </div>
    </body>
  </text>
</TEI>
