<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-202122-SoU-03760">
  <teiHeader>
    <fileDesc>
      <titleStmt>
        <title>En moderniserad alkoholpolitik</title>
        <author corresp="i-Ws7TTEJpudwigKX5RjyhR4">av Camilla Waltersson Grönvall m.fl. (M)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2021/22:3760 av Camilla Waltersson Grönvall m.fl. (M)</title>
          <idno type="rdwebb">H9023760</idno>
          <rs type="number">3760</rs>
          <orgName type="comitteeAbbreviation">SoU</orgName>
          <ref type="dokument_url_text">http://data.riksdagen.se/dokument/H9023760/text</ref>
          <ref type="dokument_url_html">http://data.riksdagen.se/dokument/H9023760</ref>
          <ref type="dokumentstatus_url_xml">http://data.riksdagen.se/dokumentstatus/H9023760</ref>
          <ref type="docx">http://data.riksdagen.se/fil/DF4ADB33-BBAD-4BEA-A6AD-3A76BF0A3CE4</ref>
          <ref type="pdf">http://data.riksdagen.se/fil/DB4A00E9-BB42-43A0-95FB-F3C69266EF6A</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-Ws7TTEJpudwigKX5RjyhR4</idno>
            <name>Camilla Waltersson Grönvall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-5tbgYo4dBB9rh3uBeCweBm</idno>
            <name>Johan Hultberg</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-8xM6U2UEMYF2ek1xU2cetn</idno>
            <name>Ulrika Heindorff</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-HVNurMXeCe8w9FG2WJ148E</idno>
            <name>Ulrika Jörgensen</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="man">
            <idno>i-UwP5i3Nf2rsj5W3x9BMAEh</idno>
            <name>John E Weinerhall</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-J3vB7EYXWFGfYPGahysXrd</idno>
            <name>Noria Manouchi</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-Apyf3DsrtN2zmshEtt35Qo</idno>
            <name>Marie-Louise Hänel Sandström</name>
            <state type="partyAffiliation" ref="Q110843">
              <desc>M</desc>
            </state>
          </person>
          <person gender="woman">
            <idno>i-G9cpXThuSAP5KSY32ApDCj</idno>
            <name>Ann-Britt Åsebol</name>
            <state type="partyAffiliation" ref="Q110843">
              <desc>M</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="committeeProcessing"/>
        <correspAction xml:id="i-RcECaufcvbddhuBqQSj4Ks" type="signed"/>
        <correspContext corresp="i-RcECaufcvbddhuBqQSj4Ks">
          <note type="signatory" corresp="i-Ws7TTEJpudwigKX5RjyhR4"/>
          <note type="signatory" corresp="i-5tbgYo4dBB9rh3uBeCweBm"/>
          <note type="signatory" corresp="i-8xM6U2UEMYF2ek1xU2cetn"/>
          <note type="signatory" corresp="i-HVNurMXeCe8w9FG2WJ148E"/>
          <note type="signatory" corresp="i-UwP5i3Nf2rsj5W3x9BMAEh"/>
          <note type="signatory" corresp="i-J3vB7EYXWFGfYPGahysXrd"/>
          <note type="signatory" corresp="i-Apyf3DsrtN2zmshEtt35Qo"/>
          <note type="signatory" corresp="i-G9cpXThuSAP5KSY32ApDCj"/>
        </correspContext>
        <correspAction xml:id="i-9SRKisMuo4rEdZHif3ZRYP" type="submitted">
          <date when="2021-10-05"/>
          <time when="12:47:54"/>
        </correspAction>
        <correspAction xml:id="i-XixyXth5Dda2dG9SPHkGcP" type="reviewed">
          <date when="2021-10-05"/>
          <time when="15:40:25"/>
        </correspAction>
        <correspAction xml:id="i-8CiEEnSJPLEsAHjqPkhzLX" type="referred">
          <date when="2021-10-14"/>
        </correspAction>
        <correspAction xml:id="i-B64FX15jw9temquBFYfLxH" type="assigned">
          <date when="2022-04-21"/>
          <time when="13:46:16"/>
        </correspAction>
        <correspContext corresp="i-B64FX15jw9temquBFYfLxH">
          <ref type="assignedTo">Socialutskottet</ref>
        </correspContext>
        <correspAction xml:id="i-FeBEKSmf2uR5yQTma6Puop" type="behandlas_i"/>
        <correspContext corresp="i-FeBEKSmf2uR5yQTma6Puop">
          <ref type="uppgift">2021/22:SoU10</ref>
          <ref type="ref_dok_id">H901SoU10</ref>
          <ref type="ref_dok_typ">bet</ref>
          <ref type="ref_dok_rm">2021/22</ref>
          <ref type="ref_dok_bet">SoU10</ref>
          <ref type="ref_dok_titel">Alkohol-, narkotika-, dopnings-, tobaks- och spelfrågor</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2021/22:3760 av Camilla Waltersson Grönvall
          m.fl. (M) En moderniserad alkoholpolitik
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-Q7zieiuiM7SgLmj83wUZd8">
            Förslag till riksdagsbeslut
          </head>
          <list style="ol">
            <item xml:id="i-JERdFJaRjC95yjVeVKzPxs">
              Riksdagen ställer sig bakom det som anförs i motionen om att
              säkra tillgången till oberoende och tillförlitlig statistik på
              alkoholområdet och tillkännager detta för regeringen.
            </item>
            <item xml:id="i-MvZaCk39X8oRH9Y3VRqHtS">
              Riksdagen ställer sig bakom det som anförs i motionen om att
              genomföra en bred utvärdering av den svenska alkoholpolitiken
              och tillkännager detta för regeringen.
            </item>
            <item xml:id="i-AqZEeB7w6irzAvEWJJtSJ">
              Riksdagen ställer sig bakom det som anförs i motionen om att
              införa gårdsförsäljning och tillkännager detta för regeringen.
            </item>
            <item xml:id="i-Mge2Es3FLCHLGNfUb9FEvv">
              Riksdagen ställer sig bakom det som anförs i motionen om att
              skapa bättre förutsättningar för småskaliga producenter och tillkännager
              detta för regeringen.
            </item>
            <item xml:id="i-YQHHsd16B2jALwvdrHQ8Wa">
              Riksdagen ställer sig bakom det som anförs i motionen om att
              modernisera bestämmelserna kring serveringstillstånd och tillkännager
              detta för regeringen.
            </item>
            <item xml:id="i-Y2BmTNPihk48e6zhJYfYjV">
              Riksdagen ställer sig bakom det som anförs i motionen om utvecklade
              stödinsatser och tillkännager detta för regeringen.
            </item>
            <item xml:id="i-FTwf9Wtaw22tfMnCtV2AWe">
              Riksdagen ställer sig bakom det som anförs i motionen om utvecklad
              konsumentinformation om alkoholens skadeverkningar och tillkännager
              detta för regeringen.
            </item>
          </list>
        </div>
        <div type="motContent">
          <head xml:id="i-HHjDMYAg4twNWfSNRJziWX" type="h1">
            Motivering
          </head>
          <p xml:id="i-CtCmLc1Q1QAzKBAHJg1BgU">
            Alkohol är inte vilken vara som helst utan är både en källa till
            njutning och glädje men också till allvarliga såväl medicinska
            som sociala skador. Därför behövs en ansvarsfull alkoholpolitik
            som på ett effektivt sätt bidrar till att begränsa alkoholens
            skadeverkningar utan att på ett orimligt och allt för långgående
            sätt begränsa enskilda människors frihet och företags möjlighet
            att bedriva näringsverksamhet. Moderaterna anser att dagens alkoholpolitik
            i grunden behöver ses över och anpassas efter samhällets förändringar
            och i syfte att bättre nå upp till nämnd målsättning. Sverige
            behöver en moderniserad alkoholpolitik.
          </p>
          <head xml:id="i-5nbRgMdoVVEoykN8wcrcFS" type="h1">
            Säkra tillgången till oberoende och tillförlitlig statistik
          </head>
          <p xml:id="i-N7uXtwXSHbkiHA4BDaXMBJ">
            Grundläggande för möjligheten utvärdera och utveckla den svenska
            alkoholpolitiken är tillförlitlig och oberoende statistik. Här
            ser vi, i likhet med vad som bland annat förts fram i rapporten
            Synd och skatt från Expertgruppen för studier i offentlig ekonomi,
            både luckor i statistiken liksom problem med hur stora delar av
            statistiken på alkoholområdet tas fram.
            <ref target="i-CK5FT8Cqa6Y4UZymX7jnvj">
              [1]
            </ref>
            Inte minst delar vi farhågan att det faktum att det är en medlemsorganisation,
            Centralförbundet för alkohol- och narkotikaupplysning (CAN), som
            i stor utsträckning står för insamlingen av grundläggande statisk
            riskerar att skada förtroende för statistiken.
            <ref target="i-H6p1SWTQnDWorC8yJcXC4R">
              [2]
            </ref>
          </p>
          <p xml:id="i-4YtDeckepywZUQTnXSd4zQ">
            Moderaterna föreslår att ansvaret att ta fram, kvalitetssäkra
            och publicera grundläggande statistik och uppskattningar om bland
            annat konsumtion, försäljning och oregistrerad alkoholanskaffning
            bör åläggas en ansvarig myndighet så som Folkhälsomyndigheten
            eller Statistiska Centralbyrån. Statistikansvaret bör övergå till
            en ansvarig myndighet så snart statens nuvarande överenskommelse
            med CAN löper ut 2023. Detta i syfte att säkra tillgången till
            oberoende och tillförlitlig statistik på alkoholområdet. Statistiken
            bör i möjligaste mån också ingå i Sveriges officiella statistik.
          </p>
          <head xml:id="i-PGv3PEwVaZWMfRfyKF6Cri" type="h1">
            Genomför en bred utvärdering av den svenska alkoholpolitiken
          </head>
          <p xml:id="i-Fq3zfM939jdTLrwAJ1GSos">
            I syfte att skapa en långsiktig alkoholpolitik med en ändamålsenlig
            pris-, marknadsförings- och tillgänglighetsreglering föreslår
            Moderaterna en bred utvärdering av den svenska alkoholpolitiken.
            En bred och gedigen utvärdering behövs för att söka svar på hur
            effektiva politikens olika styrmedel är och hur dessa sammantaget
            fungerar samt i vilken utsträckning vi når dagens alkoholpolitiska
            mål. En bred utvärdering är, menar vi, nödvändig för möjligheten
            att utveckla alkoholpolitiken utifrån såväl ett folkhälso- som
            näringsperspektiv.
          </p>
          <p xml:id="i-TPbKKna21BqHCV2V7DuR1L">
            Alkohollagen behöver i grunden ses över och moderniseras. En
            bred utvärdering lägger grund för detta. I särskilt fokus för
            en sådan utvärdering bör dels detaljhandelsmonopolet och dels
            alkoholskatten stå. Detta eftersom dessa är två helt centrala
            verktyg i nuvarande politik men samtidigt två verktyg vars effektivitet
            påverkas av faktorer i vår omvärld så som skatten och priset på
            alkohol i närliggande länder liksom den växande näthandeln med
            alkohol i kombination med den omfattande resandeinförseln.
          </p>
          <p xml:id="i-GL412Dnkw5RUUGFUbtHBTw">
            Moderaterna har sedan länge också efterlyst en utredning som
            kartlägger hur stor den illegala införseln av alkohol är och i
            vilken mån den påverkas av våra skattenivåer. En sådan kartläggning
            och analys bör vara en självklar del av en bred utvärdering av
            den svenska alkoholpolitiken. En utvärdering av dagens alkoholpolitik
            är också viktigt i ljuset av de flera viktiga domar som har kommit
            på senare år avseende distanshandeln med alkohol och marknadsföring
            av alkohol.
          </p>
          <head xml:id="i-DaJJyxPM1CjKTrto7jn8wp" type="h1">
            Alkoholpolitiken behöver reformeras på både kort och lång sikt
          </head>
          <p xml:id="i-RqEwiM4XU7KvXnrBbSRPK3">
            Med utgångspunkt i den utvärdering som vi föreslagit ovan vill
            Moderaterna på sikt genomföra en omfattande reformering av den
            svenska alkohollagstiftningen liksom alkoholpolitiken i stort.
            En reformering som i möjligaste mån bör genomföras i bred politisk
            enighet i syfte att skapa långsiktighet. Samtidigt ser vi här
            och nu behov av flera reformer som det inte finns anledning att
            vänta med till dess att en bred utvärdering av hela den svenska
            alkoholpolitiken är genomförd.
          </p>
          <p xml:id="i-hE7C9jRiDpdcxTdBmyfAo">
            De senaste årtiondena har privatinförseln ökat mycket kraftigt,
            antalet serveringsställen likaså och på senare år också distanshandeln
            med alkohol via andra leverantörer än Systembolaget. Allt detta
            har skett utan att alkoholkonsumtionen i Sverige har ökat. Tvärtom
            har den totala alkoholkonsumtionen per person kraftigt minskat
            i Sverige liksom risk- och intensivkonsumtionen. Särskilt glädjande
            är att också ungdomars alkoholkonsumtion har minskat sedan 2000-talet.
            <ref target="i-A3d6YeoEPkNPvsupdEVPm">
              [3]
            </ref>
          </p>
          <p xml:id="i-LD7QEoM1cfoWRtmka9NNp7">
            Systembolaget har varit mycket aktiva i debatten om gårdsförsäljning
            och skrev under hösten 2017 brev till riksdagens ledamöter med
            argumentation för dagens alkoholmonopol och mot införandet av
            gårdsförsäljning. Det är fullkomligt orimligt. Systembolaget ska
            opartiskt utföra fattade politiska beslut – inte försöka påverka
            politiken. Det är riksdagen som är Systembolagets uppdragsgivare
            och inte tvärtom. Systembolaget bör fortsatt ha i uppdrag att
            via sina försäljningskanaler informera om alkoholens skadeverkningar
            men inte bedriva politisk opinionsbildning.
          </p>
          <head xml:id="i-AHiHD8ARwKaerwZSPmZ1ht" type="h3">
            Bättre förutsättningar för småskaliga producenter
          </head>
          <p xml:id="i-Wrfet5evcBq7fZjuLkgWQ">
            Antalet producenter av alkoholhaltiga drycker i Sverige har ökat
            mycket kraftigt. Runt om i Sverige finns idag ett stort antal
            vingårdar, musterier, destillerier samt inte minst bryggerier.
            År 2011 hade Sverige 41 bryggerier. Tio år senare har antalet
            bryggerier i Sverige passerat 400.
            <ref target="i-8nJcAChwyPW7oCeT1T5EXz">
              [4]
            </ref>
            Samtidigt är förutsättningarna för mindre och nystartade producenter
            allt annat än enkla. Möjligheterna att nå ut till konsumenter
            är minst sagt begränsade givet dagens detaljhandelsmonopol. Därför
            är det viktigt att ett system med gårdsförsäljning snarast kommer
            på plats. Med gårdsförsäljning skulle förutsättningarna för dryckesproducenter
            och svensk besöksnäring förbättras vilket hade skapat jobb och
            ekonomiskt tillväxt, särskilt på landsbygden.
          </p>
          <p xml:id="i-C43Nejt4DDrWCDaymeCiHc">
            Moderaterna är mycket bekymrade över nuvarande regerings hantering
            av frågan. Den rödgröna regeringen är uppenbart i grunden motståndare
            till gårdsförsäljning och har i regeringsställning valt att förhala
            frågan. I november ifjol tillsatte dock regeringen en utredning
            av gårdsförsäljning. En utredning som ska lämna sitt slutbetänkande
            senast den 7 december i år. Enligt de uppgifter som kommit ut
            från utredningen så kommer utredaren lämna förslag till införandet
            av ett synnerligen begränsat system för gårdsförsäljning. Moderaterna
            anser att exempelvis krav om gårdsförsäljning bara får erbjudas
            de som köpt en upplevelse liksom begränsningar om att gårdsförsäljning
            bara får bedrivas i samhällen med mycket få invånare bör undvikas.
          </p>
          <p xml:id="i-GryU7nexTHiGBgowGYcRPz">
            Regeringen bör skyndsamt lämna förslag om att införa gårdsförsäljning.
            Ett sådant förslag bör inte innehålla krav som inte är motiverade
            utifrån EU-rätten. Någon särskild prisreglering bör inte införas.
            Detta eftersom priset på alkohol redan idag regleras med hjälp
            av alkoholskatten.
          </p>
          <p xml:id="i-HfMDBKWz6YZn77LgUbQSZc">
            Moderaterna föreslår också att regeringen ser över hur möjligheterna
            för mindre och lokala alkoholproducenter att sälja sina produkter
            kan förbättras. Systembolaget har förbättrat möjligheterna för
            lokala och småskaliga producenter att nå ut med sina produkter
            genom sortimentet Lokalt &amp; Småskaligt. Regelverket kring det
            sortimentet innebär att en lokalt producerad dryck kan säljas
            i upp till tio butiker inom 15 mil från tillverkningsorten.
            <ref target="i-7v9SMLvdkkexUju1umBShf">
              [5]
            </ref>
            Detta regelverk innebär i praktiken dock väldigt olika förutsättningar
            att nå ut beroende på var i landet en producent finns, exempelvis
            om en producent är belägen i närheten av större stad med butiker
            med ett stort kundunderlag eller i glesbygd med ett betydligt
            mindre kundunderlag inom de 15 milen från tillverkningsorten.
            Moderaterna anser att förutsättningarna behöver bli bättre och
            mer lika för Sveriges allt fler lokala och småskaliga alkoholproducenter.
          </p>
          <head xml:id="i-HmC4jiRYTHbFgwpXmnRiJY" type="h3">
            Modernisera bestämmelserna för serveringstillstånd
          </head>
          <p xml:id="i-KNLPus3SrrZ1LpY9iRtHTZ">
            Moderaterna vill som tidigare beskrivet se en bred utvärdering
            av den svenska alkoholpolitiken i syfte att skapa en gedigen grund
            för att långsiktigt utveckla alkoholpolitiken och reformera alkohollagen.
            Här och nu ser vi dock behov av att modernisera bestämmelserna
            för serveringstillstånd. Dagens regelverk tillämpas väldigt olika
            i Sveriges 290 kommuner. Regeringen behöver därför se över den
            del av alkohollagen som rör serveringstillstånd i syfte att skapa
            ett enklare och mindre godtyckligt regelverk. Konkret bör bland
            annat dagens krav för stadigvarande serveringstillstånd om att
            serveringsställen måste ha eget kök i anslutning till serveringslokalen
            samt tillhandahålla lagad eller på annat sätt tillredd mat tas
            bort. Detta krav försvårar på ett omotiverat sätt restaurang-
            och nöjesbranschens förutsättningar, särskilt för mindre företag
            och verksamheter. Det behöver bli betydligt enklare för seriösa
            aktörer att få stadigvarande serveringstillstånd än vad det är
            idag.
          </p>
          <p xml:id="i-PFvKW8WXjaVYNz4dxQPwDb">
            Att göra det enklare att få serveringstillstånd skulle sannolikt
            leda till fler tillstånd. Det torde dock inte utgöra något problem
            utifrån ett folkhälsoperspektiv. Antalet stadigvarande serveringstillstånd
            har mer än fördubblats sedan början av 90-talet.
            <ref target="i-6jXcGw8Z6tvKqPcJ6cJevv">
              [6]
            </ref>
            Samtidigt har, som tidigare nämnt, den totala alkoholkonsumtionen
            sjunkit. Inte heller har det ökade antalet serveringsställen fått
            till följd att alkoholförsäljningen på restauranger har ökat utan
            försäljningen är relativt stabil. Mellan 2010 och 2019 minskade
            till och med försäljningen på restauranger med 5 procent.
            <ref target="i-8dpHHbdaChVDGLFDvU8omv">
              [7]
            </ref>
          </p>
          <head xml:id="i-3qNziPp5YU4FEeCzyXf6gc" type="h1">
            Stärk det förebyggande arbetet och utveckla beroendevården
          </head>
          <p xml:id="i-DfzkYAeqZStdfqxg9ieF8w">
            De alkoholrelaterade skadorna och kostnaderna är mycket omfattande.
            För att begränsa skadorna på såväl individ- som samhällsnivå krävs
            ett starkt och effektivt förebyggande arbete liksom bra hjälp
            och stöd till dem som riskerar att få eller som redan fått problem
            med alkohol. Inte minst behövs en tillgänglig beroendevård av
            hög kvalité. Moderaterna har i andra motioner lagt en lång rad
            förslag på hur beroende- och missbruksvården kan utvecklas genom
            bland annat en förstärkt vårdgaranti och bättre forskning och
            uppföljning.
          </p>
          <p xml:id="i-K2bUMD8u6R6AhLNpSUKzib">
            För att stärka det förebyggande arbetet avseende alkohol liksom
            narkotika, doping, tobak och spel (ANDTS) har Moderaterna sedan
            tidigare bland annat föreslagit att ett nationellt kompetenscentrum
            för ANDTS-prevention bör utredas. Ett förslag som våren 2021 samlade
            en bred majoritet i riksdagen vilket resulterade i ett tillkännagivande
            till regeringen. Nu är det viktigt att regeringen hörsammar Moderaternas
            och riksdagens krav om att utreda inrättandet av ett nationellt
            kompetenscentrum för ANDTS-prevention. Vi tror att ett nationellt
            centrum kan bidra till att säkerställa att det förebyggande arbetet
            utgår ifrån evidens samt att ett sådant centrum behövs för att
            förvalta, kvalitetssäkrade och vidareutveckla framgångsrika metoder
            inom ANDTS-området liksom för att utbilda och sprida information
            så att de bästa metoderna används och gör nytta i hela landet.
          </p>
          <head xml:id="i-6gUbyyRHrvbrKU5M9Q3UB4" type="h3">
            Utveckla stödet till personer med alkoholproblem
          </head>
          <p xml:id="i-SeyPNFe2MB9fwVcuyduA6j">
            Vid sidan av det breda förebyggande arbetet är det viktigt med
            riktade insatser och lättillgängligt stöd till personer som har
            alkoholproblem eller som har ett riskbruk av alkohol liksom till
            deras anhöriga. Alkohollinjen och Alkoholhjälpen.se är två viktiga
            verksamheter som erbjuder stöd via telefon respektive nätet men
            Moderaterna ser behov av utvecklade stödinsatser. Dessa befintliga
            verksamheter bör utvecklas och bli mer tillgängliga, exempelvis
            genom längre telefontider och utvecklade chattfunktioner.
          </p>
          <p xml:id="i-PgWKoQM2CWyccHZ2mhedER">
            Vad som också bör utvecklas är deras arbete med att följa upp
            personer som sökt hjälp och stöd. Många personer behöver återkoppling
            samt uppföljande stöd och hjälp vilket proaktivt bör erbjudas,
            givet att den enskilde samtycker till detta. Det är viktigt att
            det är enkelt att tidigt få hjälp, innan en person utvecklat allvarliga
            alkoholproblem. Moderaterna föreslår därför att regeringen ser
            över hur de nationella stödlinjerna avseende alkoholproblem kan
            stärkas och utvecklas.
          </p>
          <head xml:id="i-89knLNXyUjmy5CNJV4uYQ6" type="h3">
            Förbättra konsumentinformationen om alkoholens skadeverkningar
          </head>
          <p xml:id="i-9uLL8CgTUaYAZpfRpkf9ea">
            Moderaterna är ett parti som betonar individens frihet och egna
            ansvar, så också när det kommer till alkoholkonsumtion. Vi ser
            det dock som viktigt att konsumenter av alkohol liksom befolkningen
            i stort får bra och korrekt information om alkoholens skadeverkningar.
            Branschen av importörer och tillverkare av alkoholhaltiga drycker
            i Sverige tar redan idag ett stort ansvar för att bidra till en
            ansvarsfull konsumtion av alkohol men branschen skulle kunna göra
            mer.
          </p>
          <p xml:id="i-SGHe6A33jrf16byC5ZWvWy">
            Moderaterna föreslår att regeringen initierar en dialog med berörda
            branschorganisationer i syfte att nå en frivillig överenskommelse
            om att förbättra informationen till konsumenter om alkoholens
            skadeverkningar. En sådan överenskommelse skulle exempelvis kunna
            handla om information på förpackningar om gränser för riskkonsumtion
            liksom om vart man kan vända sig för att få stöd och hjälp.
          </p>
        </div>
        <div type="motSignatures">
          <list>
            <item xml:id="i-RPvNTELCs2qShZnYE6g33t">
              Camilla Waltersson Grönvall (M)
            </item>
            <item xml:id="i-NUi4CrrcuDKxa8Di5iTnzn">
              Johan Hultberg (M)
            </item>
            <item xml:id="i-Gs4oPTgVFPkhJqqvEkRmrs">
              Ulrika Heindorff (M)
            </item>
            <item xml:id="i-SXobAdZwiUiUC1XwquAd1j">
              Ulrika Jörgensen (M)
            </item>
            <item xml:id="i-FSLstpUKoG4LKiDULTDsju">
              John Weinerhall (M)
            </item>
            <item xml:id="i-SLte7k6bjSU9faysL43Gva">
              Noria Manouchi (M)
            </item>
            <item xml:id="i-SvriCv4ormweq5aV1mTxKD">
              Marie-Louise Hänel Sandström (M)
            </item>
            <item xml:id="i-58kkUoJKMKeZJnCCZCwSa2">
              Ann-Britt Åsebol (M)
            </item>
          </list>
        </div>
        <div type="motNotes">
          <noteGrp>
            <note xml:id="i-CK5FT8Cqa6Y4UZymX7jnvj">
              [1] 2019:2 Synd och skatt – en ESO-rapport om politiken inom
              områdena alkohol, tobak och spel, s. 123
            </note>
            <note xml:id="i-H6p1SWTQnDWorC8yJcXC4R">
              [2] Ibid.
            </note>
            <note xml:id="i-A3d6YeoEPkNPvsupdEVPm">
              [3] Folkhälsomyndigheten, Alkoholkonsumtion i befolkningen, https://www.folkhalsomyndigheten.se/livsvillkor-levnadsvanor/andts/utveckling-inom-andts-anvandning-och-ohalsa/bruk/alkoholkonsumtion-i-befolkningen/
            </note>
            <note xml:id="i-8nJcAChwyPW7oCeT1T5EXz">
              [4] Sveriges Bryggerier, Statistik, https://sverigesbryggerier.se/statistik/
              (2021-08-25)
            </note>
            <note xml:id="i-7v9SMLvdkkexUju1umBShf">
              [5] Systembolaget, Märkning: Lokalt &amp; Småskaligt, https://www.systembolaget.se/vara-markningar/lokalt-smaskaligt/
              (2021-08-25)
            </note>
            <note xml:id="i-6jXcGw8Z6tvKqPcJ6cJevv">
              [6] Folkhälsomyndigheten, Antal stadigvarande serveringstillstånd
              1992–2020, https://www.folkhalsomyndigheten.se/folkhalsorapportering-statistik/statistikdatabaser-och-visualisering/alkoholdrycksstatistik-i-siffror/antal-stadigvarande-serveringstillstand/
              (2021-08-25)
            </note>
            <note xml:id="i-8dpHHbdaChVDGLFDvU8omv">
              [7] Centralförbundet för alkohol- och narkotikaupplysning, Alkoholkonsumtionen
              i Sverige 2019
            </note>
          </noteGrp>
        </div>
      </div>
    </body>
  </text>
</TEI>
