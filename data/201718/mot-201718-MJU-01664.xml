<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201718-MJU-01664">
  <teiHeader>
    <fileDesc>
      <titleStmt>
        <title>Förbud mot miljöskadliga plaster</title>
        <author corresp="i-M1BGVoUpAkXK7M1XiJWRAe">av Niclas Malmberg (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Motion 2017/18:1664 av Niclas Malmberg (MP)</title>
          <idno type="rdwebb">H5021664</idno>
          <rs type="number">1664</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H5021664/text</ref>
          <ref type="dokument_url_html">http://data.riksdagen.se/dokument/H5021664</ref>
          <ref type="dokumentstatus_url_xml">http://data.riksdagen.se/dokumentstatus/H5021664</ref>
          <ref type="docx">http://data.riksdagen.se/fil/3B328C70-BF96-43C1-9435-5B79144CA1EF</ref>
          <ref type="pdf">http://data.riksdagen.se/fil/CAA60D4A-506C-4FDD-93D5-359E29F2C259</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-M1BGVoUpAkXK7M1XiJWRAe</idno>
            <name>Niclas Malmberg</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="status" subtype="closed"/>
        <correspAction xml:id="i-2s7XE2PHYdeUmzVsEVig9U" type="signed"/>
        <correspContext corresp="i-2s7XE2PHYdeUmzVsEVig9U">
          <note type="signatory" corresp="i-M1BGVoUpAkXK7M1XiJWRAe"/>
        </correspContext>
        <correspAction xml:id="i-3qHZKDP5caaXgr93qdQbwZ" type="submitted">
          <date when="2017-10-03"/>
          <time when="12:43:00"/>
        </correspAction>
        <correspAction xml:id="i-YFeTps947s7akj77wxgER9" type="reviewed">
          <date when="2017-10-03"/>
          <time when="14:07:51"/>
        </correspAction>
        <correspAction xml:id="i-aUbL46NXTGjh7A6SN6kZ2" type="referred">
          <date when="2017-10-13"/>
        </correspAction>
        <correspAction xml:id="i-NLp54E7bfLcTs9sxNpEE5C" type="assigned">
          <date when="2018-09-28"/>
          <time when="15:19:43"/>
        </correspAction>
        <correspContext corresp="i-NLp54E7bfLcTs9sxNpEE5C">
          <ref type="assignedTo">Miljö- och jordbruksutskottet</ref>
        </correspContext>
        <correspAction xml:id="i-NFujQnpPoycn2ato3jLqaf" type="behandlas_i"/>
        <correspContext corresp="i-NFujQnpPoycn2ato3jLqaf">
          <ref type="uppgift">2017/18:MJU14</ref>
          <ref type="ref_dok_id">H501MJU14</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU14</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-HhkweocgkK5kxztvW4NACD" type="behandlas_i"/>
        <correspContext corresp="i-HhkweocgkK5kxztvW4NACD">
          <ref type="uppgift">2017/18:SkU10</ref>
          <ref type="ref_dok_id">H501SkU10</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">SkU10</ref>
          <ref type="ref_dok_titel">Punktskatter</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
        <correspAction xml:id="i-UVWXsRFQafRGPvaeq8YDDc" type="behandlas_i"/>
        <correspContext corresp="i-UVWXsRFQafRGPvaeq8YDDc">
          <ref type="uppgift">2017/18:MJU15</ref>
          <ref type="ref_dok_id">H501MJU15</ref>
          <ref type="ref_dok_typ">bet</ref>
          <ref type="ref_dok_rm">2017/18</ref>
          <ref type="ref_dok_bet">MJU15</ref>
          <ref type="ref_dok_titel">Avfall och kretslopp</ref>
          <ref type="ref_dok_subtyp">bet</ref>
          <ref type="ref_dok_dokumentnamn">Betänkande</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader">
        <div type="motTitle">
          Motion till riksdagen 2017/18:1664 av Niclas Malmberg (MP) Förbud
          mot miljöskadliga plaster
        </div>
      </div>
      <div type="motBody">
        <div type="motProposal" subtype="förslag">
          <head xml:id="i-HRPDsmvw14HjwcDcSWnCv4">
            Förslag till riksdagsbeslut
          </head>
          <list style="ol">
            <item xml:id="i-YLVpdgphBkv6CripLYEpxF">
              Riksdagen ställer sig bakom det som anförs i motionen om att
              regeringen bör återkomma med förslag till skärpt lagstiftning
              för att begränsa förekomsten av miljöskadliga plaster och tillkännager
              detta för regeringen.
            </item>
            <item xml:id="i-Mh6YamXv4oMw5Byizhh6u8">
              Riksdagen ställer sig bakom det som anförs i motionen om att
              regeringen bör återkomma med förslag till punktskatt på icke komposterbara
              plastpåsar och tillkännager detta för regeringen.
            </item>
          </list>
        </div>
        <div type="motContent">
          <head xml:id="i-CGdp3jukiEddmrzCK4cWHA" type="h1">
            Sverige på efterkälken
          </head>
          <p xml:id="i-W7zHpkftXd22pJ1nDmQcVN">
            Med de extremt långa tider det tar för många plaster att brytas
            ner samlas allt mer plastskräp i våra hav. Fåglar och däggdjur
            dör varje år efter att ha fastnat i eller ätit plast. Var tredje
            havsfågel har ätit plast i tro att det är föda. Även vid förbränning
            uppstår problem; plaster som baseras på fossila råvaror bidrar
            till CO2-utsläpp och klimatpåverkan, och en plast som PVC orsakar
            också direkta miljögifter vid förbränning. Vissa plaster och deras
            komponenter är också direkt hälsoskadliga.
          </p>
          <p xml:id="i-JeV6yKwDvD8QR9zS6zFrX4">
            Även om Sverige som nation generellt toppar miljö- och klimatarbetet
            i de internationella jämförelser som görs, är det tydligt att
            vad gäller just arbetet med att hantera miljöskadliga plaster
            är Sverige delvis på efterkälken. Vissa krafttag tas nu, bland
            annat med omfattande resurser aviserade i budgetpropositionen
            till arbetet mot miljöskadliga plaster och med direkt förbud mot
            vissa mikroplaster. Sedan den 1/6 2017 måste också handlare enligt
            förordning (2016:1041) om plastbärkassar informera om plastpåsars
            miljöpåverkan, de miljömässiga fördelarna med att minska användningen
            av plastpåsar samt de åtgärder som kan vidtas för att minska förbrukningen.
            Det är emellertid upp till varje handlare att avgöra hur det ska
            gå till. Förordningen innehåller även en rapporteringsskyldighet
            för den som tillverkar eller för in plastkassar till Sverige.
            Men en internationell utblick visar att mer kan göras, bland annat
            i form av begränsningar av användningen av plastbärkassar.
          </p>
          <head xml:id="i-JzXG1YWfJKpmt78Kc3kWKS" type="h1">
            Begränsningar av användningen av plastpåsar i olika EU-länder
          </head>
          <p xml:id="i-THo47m4EJKyreh5tEbJZze">
            Den kanske bästa effekten av punktskatt på plastpåsar finns på
            Irland, som införde en skatt på 0,15 euro per påse år 2002. Skatten
            höjdes 2007 till 0,22 euro. Fem månader efter att skatten infördes
            hade förbrukningen av plastpåsar minskat med 90 procent.
          </p>
          <p xml:id="i-65vpkAChpyoEwvBXrHCLDA">
            Även Danmark har sedan länge infört en skatt på bärkassar. År
            1993 infördes en skatt motsvarande cirka 50 öre per kasse. Priset
            i butik för en plastkasse varierar i dag mellan 1,50 och 3 kronor.
            Enligt Europeiska kommissionen halverades förbrukningen av plastkassar
            i Danmark mellan 2003 och 2009, även om det är svårt att avgöra
            hur stor del som beror på punktskatten på bärkassar.
          </p>
          <p xml:id="i-7PxBW2k1C3oo2ssdmFyLbf">
            Alla delar av Storbritannien har skatt på engångsplastkassar
            efter att en skatt på 5 pence per påse infördes i England i oktober
            2015. Skottland, Wales och Nordirland hade redan tidigare infört
            skatten, med följd att förbrukningen av plastpåsar minskat med
            85 procent.
          </p>
          <p xml:id="i-3wov4mKPsqjxySvVfStNGN">
            Frankrike har i stället valt att helt förbjuda engångsplastkassar
            som distribueras eller säljs i handeln. Förbudet gäller de kassar
            som är tunnare än 50 µm och trädde i kraft 1 juli 2016. Endast
            papperskassar eller komposterbara plastkassar av förnybar råvara
            får erbjudas till kunderna.
          </p>
          <p xml:id="i-Rx8PtqbNMRibRUo9ZU67de">
            Italien har redan tidigare infört ett liknande förbud för engångsplastkassar
            som inte är komposterbara. Undantag görs för bärkassar för flergångsbruk
            som dessutom består av särskilda material beroende på vilken sorts
            kassar det rör sig om. Kassarna måste till exempel innehålla olika
            andel återvunnet material beroende på användningsområde och tjocklek.
          </p>
          <head xml:id="i-K1iPZTWhbPxT7PvVeMot7" type="h1">
            Begränsningar av användningen av plastpåsar i länder utanför
            EU
          </head>
          <p xml:id="i-Uy4aCKpAsxibNKV2ASd5xA">
            Rwanda har helt förbjudit användning, produktion och import av
            tunna plastpåsar. Enligt Rwandas miljömyndighet innebär det att
            den yttre miljön förbättrats påtagligt. Liknande förbud har även
            införts i flera andra afrikanska länder. Kenya har till exempel
            nyligen infört förbud mot att tillverka, importera och även använda
            plastpåsar, med upp till 4 års fängelse vid överträdelser. Plastpåsar
            som används vid förpackning i direkt anslutning till produktion
            av den aktuella varan är undantagna från förbudet.
          </p>
          <p xml:id="i-Jtp37pfpwS6gjYLBLz6K7v">
            I USA finns det en mängd lokala eller delstatliga förbud för
            plastpåsar eller andra typer av bestämmelser som att engångspåsar
            inte får ges bort gratis. Även vissa städer och delstater i Indien
            har infört förbud för vissa former av plastpåsar och engångsmaterial.
            I Kina är det sedan 2008 förbjudet att tillverka, sälja och använda
            plastpåsar som är tunnare är 25 µm, och det är även förbjudet
            att tillhandahålla plastpåsar gratis.
          </p>
          <head xml:id="i-XdR2HDNTgGJ3wBfs1JZz9k" type="h1">
            Begränsningar som gäller särskilda sorters plaster
          </head>
          <p xml:id="i-MRNFgxE13maE3UK1gWHNtq">
            De olika förbuden för plastpåsar som förekommer i olika länder
            har som regel inte handlat om vilken sorts plast påsarna är gjorda
            av. Vissa länder har emellertid undantagit påsar som är biologiskt
            nedbrytbara och där har till exempel Italien refererat i sin lagstiftning
            till internationella standarder för vad som avses med en bionedbrytbar
            plast.
          </p>
          <p xml:id="i-S2wdiq3WrHG824oj4GoSxX">
            Särskilt angeläget är att minska förekomsten av PVC, som utöver
            den långa tid det tar för skräpet att brytas ner och att plasten
            baseras på icke-förnybar råvara med CO2-utsläpp som effekt vid
            förbränningen, också riskerar att bilda miljögifter vid förbränning.
            PVC kräver även tillsatser av olika slag, bland annat olika ftalater,
            vilka har direkt hälsoskadliga effekter. På EU-nivå finns inget
            förbud för plasten PVC som sådan, men däremot har innehållet av
            ftalater reglerats i leksaker och vissa barnvårdsartiklar. De
            tre farligaste ftalaterna (DEHP, DBP och BBP) är nu totalförbjudna
            i leksaker och barnvårdsartiklar. För de tre mindre farliga ämnena
            (DINP, DIDP och DNOP) gäller förbudet leksaker och barnvårdsartiklar
            som kan stoppas i munnen. Från och med den 22 juli 2019 kommer
            även ftalaterna DEHP, BBP, DBP och DIBP att vara förbjudna i elektroniska
            produkter i EU.
          </p>
          <head xml:id="i-6rNqZZCzrhBdC3apshCK7L" type="h1">
            Förbud mot miljöskadliga plaster och skatt på plastpåsar
          </head>
          <p xml:id="i-7DEqGHRNcutJrk7nVDmbzp">
            Alla miljöproblem till trots har plastmaterial rätt använda en
            funktion i samhället. Det är därför viktigt att en reglering riktas
            mot miljöskadliga plaster och inte generellt. Självklart är att
            plaster enbart ska tillåtas baseras på förnybara råvaror och att
            direkt hälsoskadliga plaster måste förbjudas. Vidare är det angeläget
            att premiera plaster som snabbt bryts ner, för att plastskräp
            inte ska ackumuleras i naturen.
          </p>
          <p xml:id="i-VCDnMyZ97XHeeTKMB9cGcz">
            Mot bakgrund av detta bör regeringen återkomma med förslag till
            skärpt lagstiftning i syfte att begränsa förekomsten av miljöskadliga
            plaster.
          </p>
          <p xml:id="i-9H25HyYBKZfU59TStpFfgP">
            Utifrån de goda exempel som finns från många andra länder bör
            regeringen vidare återkomma med förslag till punktskatt på icke-komposterbara
            plastpåsar.
          </p>
        </div>
        <div type="motSignatures">
          <list>
            <item xml:id="i-JdB7HbpQSzX18EXTcgbJT6">
              Niclas Malmberg (MP)
            </item>
          </list>
        </div>
      </div>
    </body>
  </text>
</TEI>
