<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1970/mot_1970__ak__926/mot_1970__ak__926-001.pdf"/>
      <fw xml:id="i-BrjqrMyinhY23bidoZME6n">
        2 Motion i Andra kammaren, nr 926 år 1970
      </fw>
      <div type="motHeader" xml:id="i-3xnSmiFfVn6bFDvvLr8xU4">
        <div type="motTitle" xml:id="i-F1A6EDEGPmygjuepMSMjGp"/>
        <div type="motSubmissionInfo" xml:id="i-PDAKvZtrKmMD2PvyMK3BH3"/>
      </div>
      <div type="motBody" xml:id="i-Uj9cHcBPWgzK7PbsrkqJfX">
        <div xml:id="i-HZ3BWDrKHNqo9TVs6b7dDv">
          <p xml:id="i-Ts6eR4QKmPDBDqU7GUrYuA">
            Nr 926
          </p>
          <p xml:id="i-4bWoPnmu2B8FChC8UkQxUg">
            Av herr Pettersson i Lund m. fl., om åtgärder mot skatteflykt
            av utländska företag i Sverige.
          </p>
          <p xml:id="i-U1nUrnXZk6L5xpJMWKcny1">
            (Lika lydande med motion nr 800 i Första kammaren)
          </p>
          <p xml:id="i-JtiqL2ciC13deu8MMSk2xs">
            Ett resultat av den tekniska och ekonomiska utvecklingen under
            efter- krigstiden har varit en ökande internationalisering av
            industriella företag. För Sveriges del innebär detta att vi har
            att räkna med en allt större andel utlandsägda företag inom vårt
            näringsliv, medan svenska företag på motsva- rande sätt kan antas
            komma att expandera på utländska marknader. Mot denna bakgrund
            framstår det som alltmera angeläget att bl. a. frågan om utländska
            företags beskattning blir föremål för skärpt uppmärksamhet från
            svenska skattemyndigheters sida. En koncern med verksamhet i flera
            länder har nämligen betydande möjligheter att med användande av
            olika tillvägagångssätt kunna redovisa överskottet av sin totala
            verksamhet i så- dana länder där beskattningen är mest gynnsam
            för företaget, alldeles oav- sett var överskottet i själva verket
            har uppkommit. Speciellt gäller detta för sådana internationella
            koncerner, som är vertikalt integrerade och där om- disponeringar
            av koncernvinster kan göras genom att variera de interna av- räkningspriserna
            mellan producerande och försäljande bolag i olika länder. Men
            även andra möjligheter till skattefritt överförande av vinster
            existerar inom internationella koncerner. Det kan bl. a. ske genom
            medvetna över- eller underdebiteringar av räntor på interna lån,
            kostnader för administrativ ser- vice och licensavtal samt för
            frakt på egna fartyg o. s. v. Problemställningen kan illustreras
            genom några siffror från oljedistributionsbranschen i Sverige,
            där de utländska dotterbolagen under en följd av år har redovisat
            en extremt låg skattepliktig vinst i förhållande till sin stora
            försäljning. En summering av fyra oljebolags resultatredovisning
            för år 1967 visar att Svenska Shell, Svenska Esso, Svenska BP
            och Svenska Gulf det året tillsammans hade en omsättning i Sverige
            — omsättningsskatten borträknad — på 2367 mkr. På denna omsättning
            redovisade man en sammanlagd nettovinst av 0,7 mkr. och betalade
            i svenska bolagsskatter 2,1 mkr. d. v. s. mindre än en promille
            av omsättningen. Det kan vidare anföras att koncentrationsutredningen
            i sin kartläggning av oljedistributionsbranschen i Sverige redovisar
            en undersökning av oljebo- lagens resultat för åren 1959—1961.
            Det visar sig där att de svenskägda olje- bolagen dessa år har
            bokföringsmässiga nettovinster på i genomsnitt ett par
          </p>
          <pb facs="riksdagen-motions-pdf/data/1970/mot_1970__ak__926/mot_1970__ak__926-002.pdf"/>
          <fw xml:id="i-91Tbtzoba52naLccHDAugg">
            Motion i Andra kammaren, nr 926 år 1970 3
          </fw>
          <p xml:id="i-5eY4mFkwagoaJi1p6EffEL">
            miljoner per år, medan de stora utländska dotterbolagen uppvisar
            betydande förluster. Efter analys av oljebolagens kostnader och
            intäkter konstaterar emellertid utredningen att ”det förefaller
            uppenbart att olikheterna i rörelse- resultat mellan svenska och
            utländska företag inte avspeglar reella lönsam- hetsskillnader.
            De får i stället ses som rent bokföringsmässiga resultat av ett
            artificiellt avräkningssystem”. Koncentrationsutredningen gör
            också ett försök till en mera realistisk kal- kyl över lönsamhetsläget
            på den svenska oljemarknaden än vad de utländska dotterbolagens
            bokslutssiffror redovisar. Resultatet redovisas i följande ta-
            bell (SOU 1966: 21 s. 65)
          </p>
          <p xml:id="i-PFM2LMe4x6nuxodENXTNf5">
            De utländska oljeföretagens rörelseresultat i Sverige (milj.
            kr.)
          </p>
          <p xml:id="i-Nqdm2L89b22h2c6ZiwjCno">
            Bokförings- Beräknat resultat mässigt i 96 av resultat i milj.
            kr. intäkter 1959 ........ — 65 + 595 4,5 1960 ::srrssar — 100
            + 50 3,9 19061 :ssrn:vsr — 115 + 65 4,5
          </p>
          <p xml:id="i-B3xcXfB7gJbt5G6XtMFtda">
            För att komma till rätta med dylika skatteflyktstransaktioner
            finns $ 43 i kommunalskattelagen, som stadgar att om den skattepliktiga
            vinsten hos ett företag genom olika transaktioner blivit avsevärt
            mindre än den annars skulle ha blivit, så skall denna beräknas
            till det belopp ”vartill den kan an- tagas hava uppgått, därest
            dylika åtgärder icke vidtagits”. Det är emellertid ett omvittnat
            faktum att denna skatteparagraf visat sig alltför ineffektiv gentemot
            sådana utländska företag i Sverige som velat hålla nere skattebeloppen
            genom olika skatteflyktstransaktioner. Redan i anvis- ningarna
            till KL framhålls f. ö. att paragrafen erhållit en sådan avfattning
            att stor varsamhet måste iakttagas vid dess tillämpning. Svårigheterna
            att tillämpa $ 43 förstärks också av att kravet på en mycket strikt
            bevisföring har ålagts skattemyndigheterna på ett område, där
            en skälighetsbedömning ofta blir det enda rimliga. Ett mått på
            skatteflyktsparagrafens ineffektivitet är att man varken hos mellankommunala
            prövningsnämnden eller hos riksskattenämnden har an- sett att
            man på basis av nuvarande skattelag kan inskrida mot de exceptio-
            nellt låga vinster som oljebolagens svenska dotterbolag har redovisat
            under en följd av år. Man har i olika sammanhang sökt göra en
            beräkning av omfattningen av de internationella bolagens skatteflykt
            i Sverige. Dessa beräkningar tyder på att det i nuläget rör sig
            om mistade skatteintäkter för stat och kommun på ett par hundra
            miljoner om året. Det är alltså inga små summor det är fråga om.
            Man har dessutom anledning att anta att detta belopp kommer att
            stiga, allteftersom den multinationella företagssektorn expanderar,
            om inte åtgär- der vidtas för att effektivisera skattelagstiftningen
            på denna punkt.
          </p>
          <p xml:id="i-MrGhXH89kE4H2TzhEK4FTR">
            +1 Bihang till riksdagens protokoll 1970. 4 saml. Nr 923—933
          </p>
          <pb facs="riksdagen-motions-pdf/data/1970/mot_1970__ak__926/mot_1970__ak__926-003.pdf"/>
          <fw xml:id="i-CRRSmkVfEEuMSceuvJZnxb">
            4 Motion i Andra kammaren, nr 926 år 1970
          </fw>
          <p xml:id="i-UcuFqTYRXqvGJtvR1fDPCk">
            Detta kan ske genom att skattemyndigheterna ges möjlighet att
            använda sig av skönstaxering eller en schablontaxering av koncerner,
            som är verk- samma i flera länder, när det är uppenbart — med
            hänsyn till övriga om- ständigheter — att den svenska koncerndelen
            redovisar en alltför låg skatte- pliktig vinst. På så sätt skulle
            en bättre skatterättvisa kunna uppnås dels gentemot samtliga skattebetalare
            och dels gentemot de svenska och utländska företag med vilka man
            konkurrerar och som lojalt följer principen att betala skatt där
            vinst har uppkommit. Det förtjänar slutligen att påpekas att de
            skatteflyktsproblem som aktua- liserats av de multinationella
            företagens kraftiga expansion alltmer börjat uppmärksammats av
            andra länder. Det gäller bl. a. Västtyskland, där upp- taxeringar
            av utländska dotterbolag i förekommande fall görs till vad som
            är att betrakta som en normal företagsvinst. Också i USA har skattemyndig-
            heterna under senare år gått till attack mot det missbruk som
            man kunnat konstatera på detta område. Hur reglerna för skönstaxering
            av internationellt verksamma storföretag skall utformas, när det
            är uppenbart att den redovisade vinsten i Sverige med hänsyn till
            olika omständigheter är alltför lågt redovisad, får självfallet
            när- mare utformas inom finansdepartementet. Härvidlag bör existerande
            skatte- lagstiftning och praxis i Västtyskland, USA och eventuellt
            andra länder kun- na ge ett visst underlag. På sikt vore det önskvärt
            om man åtminstone inom OECD-området kunde komma överens om utarbetandet
            av vissa schablonregler i sådana här fall av skatteflykt hos internationellt
            verksamma storföretag. Med hänvisning till vad ovan sagts får
            vi hemställa, att riksdagen i skrivelse till Kungl. Maj:t begär
            en effek- tivisering av gällande skatteregler i syfte att förhindra
            skatteflykt hos utländska företag verksamma i Sverige.
          </p>
          <p xml:id="i-PnV28nv7ENY4fbfY5XDqk5" type="date">
            Stockholm den 28 januari 1970
          </p>
          <p xml:id="i-CC6pe5gWSxu53wTNbQ8Ddt">
            Lennart Pettersson (s) i Lund Rune Johansson (s) Erik Johansson
            (s) Olle Göransson (s) i Norrköping
          </p>
        </div>
      </div>
    </body>
  </text>
</TEI>
