<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00389">
  <teiHeader>
    <fileDesc>
      <titleStmt>
        <title>Konsumenträtt vid lån</title>
        <author corresp="i-Lw92TAaAVgG8Kdf7YxhViy">av Markus Wiechel m.fl. (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Konsumenträtt vid lån</title>
          <idno type="rdwebb">H102C389</idno>
          <rs type="number">C389</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C389/text</ref>
          <ref type="dokument_url_html">http://data.riksdagen.se/dokument/H102C389</ref>
          <ref type="dokumentstatus_url_xml">http://data.riksdagen.se/dokumentstatus/H102C389</ref>
          <ref type="doc">http://data.riksdagen.se/fil/4DABFFEF-FC77-4657-A9EF-561F15A876FD</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Lw92TAaAVgG8Kdf7YxhViy</idno>
            <name>Markus Wiechel</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="woman">
            <idno>i-9P5NZaksQybZxn8tBxUxvh</idno>
            <name>Carina Herrstedt</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-G6h5eGLouuQFhsrn32jgsV</idno>
            <name>Johnny Skalin</name>
            <state type="partyAffiliation" ref="Q504069">
              <desc>SD</desc>
            </state>
          </person>
          <person gender="man">
            <idno>i-TKwDinNn4twnLieK52EXRu</idno>
            <name>Björn Söder</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-8f1N1tuse2AVPDavwHHirE" type="signed"/>
        <correspContext corresp="i-8f1N1tuse2AVPDavwHHirE">
          <note type="signatory" corresp="i-Lw92TAaAVgG8Kdf7YxhViy"/>
          <note type="signatory" corresp="i-9P5NZaksQybZxn8tBxUxvh"/>
          <note type="signatory" corresp="i-G6h5eGLouuQFhsrn32jgsV"/>
          <note type="signatory" corresp="i-TKwDinNn4twnLieK52EXRu"/>
        </correspContext>
        <correspAction xml:id="i-9oKDwq4BZbMsvtcdqoogja" type="numbering">
          <date when="2013-10-07"/>
        </correspAction>
        <correspAction xml:id="i-9wBNmXtntKuy8eP2L6WHKw" type="submission">
          <date when="2013-10-04"/>
        </correspAction>
        <correspAction xml:id="i-QZQamf6qqrWLuWPsqRBhyZ" type="transfer">
          <date when="2013-10-02"/>
        </correspAction>
        <correspAction xml:id="i-A3S6foVjPYVNNEDPZKC72N" type="assigned"/>
        <correspContext corresp="i-A3S6foVjPYVNNEDPZKC72N">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MU4adFzsCRFxtjDux4bm1H" type="motHeader"/>
      <div xml:id="i-EX311ZGHCHJW9p4MhQ2S1s" type="motBody">
        <div xml:id="i-TSkpWRELbaBF1KAC9MXNDN" type="motProposal" subtype="förslag">
          <head xml:id="i-MgMWmK36w1vH579hJvfCEu">
            Förslag till riksdagsbeslut
          </head>
          <list xml:id="i-Ntre695sjeAXp5k2ZZJfke" style="ol">
            <item xml:id="i-5Aepy82G8SgBQSHfTy9opH">
              Riksdagen tillkännager för regeringen som sin mening vad som
              anförs i motionen om att finansiella institutioner som erbjuder
              krediter till konsumenter ska stå under Finansinspektionens tillsyn.
              1
            </item>
            <item xml:id="i-T6BoJpfZN5eSM6oKPvfyob">
              Riksdagen tillkännager för regeringen som sin mening vad som
              anförs i motionen om att utreda införande av ett integritetssäkert
              heltäckande kreditregister med samtliga medborgares skulder. 1
            </item>
            <item xml:id="i-6JRdGHQ254o6mM3Je9j164">
              Riksdagen tillkännager för regeringen som sin mening vad som
              anförs i motionen om att kreditgivare som brustit i sin kreditprövning
              inte ska kunna vända sig till Kronofogdemyndigheten för att driva
              in sin fordran.
            </item>
            <item xml:id="i-Vwfac5qf6DVzeghku3oUcF">
              Riksdagen tillkännager för regeringen som sin mening vad som
              anförs i motionen om att förbjuda utfärdandet av snabblån.
            </item>
            <item xml:id="i-WDZp4qCJ2aEYdaT1dF81Db">
              Riksdagen tillkännager för regeringen som sin mening vad som
              anförs i motionen om en förändring av återbetalningskravet när
              det gäller bostadsbidrag. 2
            </item>
            <item xml:id="i-SetYdQw5u8ZDba9WK88GBP">
              Riksdagen tillkännager för regeringen som sin mening vad som
              anförs i motionen om att lagstifta om krav på amortering. 1
            </item>
          </list>
          <p xml:id="i-JYDnMBxb5zoBFLmbJ921VA">
            1 Yrkandena 1, 2 och 6 hänvisade till FiU.
          </p>
          <p xml:id="i-5MSw3AoArvRowpxz9v4N3H">
            2 Yrkande 5 hänvisat till SfU.
          </p>
        </div>
        <div xml:id="i-3NqWTUJws5Rc8qqPzgq261" type="motContent">
          <head xml:id="i-BUcRdPwrW86ZgTwc2vdYWR" type="h1">
            Finansinspektionen
          </head>
          <p xml:id="i-NPQrYwJJ9A3FokViAeZkw2">
            Finansinspektionen registrerar namnen på företag som önskar erbjuda
            krediter. Finansinspektionen gör även vissa kontroller i fråga
            om lämplighet, men det krävs enbart tillstånd för de företag som
            kombinerar utlåningsverksamhet av krediter med inlåning. För två
            typer av företag som registreras hos Finansinspektionen kan myndigheten
            dessvärre inte ha samma tillsyn eller möjligheter till ingripande.
            Det handlar om verksamheter som bedriver inlåning från allmänheten
            samt företag som bedriver kreditgivning till konsumenter. Finansinspektionen
            lämnade den 7 april 2011 en rapport till regeringen med huvudsakligt
            förslag om att tillsynsansvaret för snabblån borde ligga på Finansinspektionen.
            Detta skedde i samband med antagandet av den nya konsumentkreditlagen
            och det är tydligt, inte minst med tanke på ökningen av obetalda
            snabblån, att det är en bra idé. Många kreditföretag följer uppenbarligen
            inte konsumentkreditlagen.
          </p>
          <p xml:id="i-Rgy6ZXfv9WmaoF71Q2wiZC">
            Regeringen bör återkomma med ett förslag om att alla finansiella
            institutioner som erbjuder krediter till konsumenter bör stå under
            Finansinspektionens tillsyn. De företag som inte sköter sig ska
            således också kunna förlora sitt tillstånd.
          </p>
          <head xml:id="i-47VMTPwMmU72KFakGfsjgE" type="h1">
            Heltäckande kreditregister – kronofogdens roll i samhället
          </head>
          <p xml:id="i-CFBjbT5SDcqzqWbZ5nbtEj">
            Idag har kreditgivaren ett tydligt ansvar för att lämna information
            om den effektiva räntan. Kreditgivaren ska även göra en kreditprövning
            innan utbetalning skall ske. Enligt Konsumentverket, som granskat
            förfarandet, visar det sig att flera av bolagen som erbjuder snabblån
            brister i den mycket viktiga prövningen, men även andra företag
            som erbjuder lån bör ha en god möjlighet att göra en enkel kreditkontroll.
            Av den anledningen är det högst nödvändigt att regeringen utreder
            införandet av ett heltäckande kreditregister med samtliga medborgares
            skulder för att förbättra företagens möjligheter till kreditprövning
            samt minska risken för överskuldsättning. Kreditregistret måste
            givetvis vara uppbyggt på ett sätt så att varje enskild persons
            integritet skyddas samt att företag inte kan använda sig av registret
            för fel ändamål. Kreditgivare som på ett eller annat sätt brustit
            i sin kreditprövning bör rimligtvis inte heller kunna vända sig
            till Kronofogdemyndigheten för att driva in sin fordran.
          </p>
          <p xml:id="i-Uuvc1sMnkZN4U9uVwmHZ7w">
            Största ansvaret för en god etik kring såväl marknadsföring som
            beviljande av kreditlån ligger självfallet hos kreditgivaren.
            Det är dock viktigt att det finns välfungerande konsumentvägledning
            för personer som behöver det. Detta innebär att det alltid ska
            finns goda möjligheter för en kredittagare att få stöd genom goda
            kontaktmöjligheter. Information om vägledningen skall vara lättillgänglig
            i de fall lån erbjuds.
          </p>
          <head xml:id="i-SLjEoQU7MzWEF51MNewccg" type="h1">
            Förbud mot snabblån
          </head>
          <p xml:id="i-HPnqG1cmFq32JeFScL32cd">
            De konsumentpolitiska och konsumenträttsliga områdena blir allt
            viktigare i en tid då handeln och globaliseringen ökar. Till skillnad
            från förr i tiden, då man med begränsade resurser var tvungen
            att enbart införskaffa det man absolut behövde för sin överlevnad,
            har vi idag en betydligt bättre levnadsstandard. Detta kan vi
            delvis tacka våra goda relationer till omvärlden för samt ökad
            handel. Samhället kan och bör se till att alla har en dräglig
            levnadsstandard, men med ökade möjligheter följer också ökade
            skyldigheter.
          </p>
          <p xml:id="i-WetHumjoPhyeUosYCUTjBX">
            Som tidigare nämnt finns det idag större möjligheter. Det är
            betydligt lättare att exempelvis låna pengar och i vissa fall
            kan lånen vara högst nödvändiga. De kan ibland till och med vara
            bra, om man exempelvis söker investera i ett nystartat företag
            eller kanske i en fastighet. Sedan finns det de lån som är alltför
            enkla att skaffa, nämligen de så kallade snabblånen. Snabblån
            handlar ofta om låga lånebelopp med korta löptider och givetvis
            går det således också snabbt från själva ansökningen till utbetalningen
            i de fall utbetalning beviljats. För den kredittagare som inte
            tänker sig för finns således också en stor risk att räntan är
            mycket hög.
          </p>
          <p xml:id="i-CivNabGpxM78DT2qevyqgD">
            Under 2012 har antalet obetalda snabblån ökat markant. Enligt
            Kronofogdemyndighetens statistik inkom det 53 709 ansökningar
            under 2012 som rörde betalningsförelägganden av obetalda snabblån,
            vilket är en ökning med 62 procent jämfört med 2011.
          </p>
          <p xml:id="i-Tw2Gw3adn4R4JqZJ8SnFbJ">
            Exempelvis är snabblån via sms så enkelt att få, så att många
            konsumenter kanske rent av inte tänker igenom sitt lånebeslut.
            För personer som behöver pengar för en viktig investering eller
            för att fylla ett verkligt och nödvändigt behov borde det rimligtvis
            inte vara några problem att ta ett vanligt lån. Konsekvensen av
            obetalda snabblån är inte sällan betalningsanmärkningar vilket
            försvårar tillvaron för en enskild person på flera sätt. Det kan
            således också innebära en ökad risk för överskuldsättning. Snabblån
            fyller kort och gott inte tillräckligt nödvändiga behov som kan
            vara viktigare än skadan de kan orsaka, därför bör denna typ av
            lån förbjudas.
          </p>
          <head xml:id="i-HXzPr52hbbmD8dde5PjqD" type="h1">
            Återbetalningskrav gällande bostadsbidrag i fall av erhållet
            arbete
          </head>
          <p xml:id="i-JfziNMndzoyB1Nv3Ayaiho">
            Idag är bostadsbidraget inkomstprövat årsvis vilket innebär att
            om lönen höjs, eller om du gått från arbetslöshet till arbete,
            ska du anmäla det till Försäkringskassan. Om din inkomst överstiger
            87 000 kronor per år kommer du få återbetalningskrav för bostadsbidraget,
            vilket över 67 000 svenskar tvingats till då deras inkomst ökat
            under 2012.
          </p>
          <p xml:id="i-252X1iXRgEack35ZQF979M">
            Låt säga att en person är arbetslös i nio månader, då har vederbörande
            rätt till en viss ersättning, men riskerar samtidigt bli återbetalningsskyldig
            om samma person fått ett jobb vars lön gör att beloppet överstiger
            87 000 under året. Kortfattat innebär det att om personen börjar
            jobba så tillkommer ett tvång på att betala tillbaka pengar, vilket
            således kan minska incitamentet till att jobba. Vederbörande skulle
            nämligen lika gärna kunna sjukskriva sig en längre stund för att
            slippa återbetalningskravet, vilket skulle vara ett mer ekonomiskt
            lönsamt alternativ.
          </p>
          <p xml:id="i-6venzdTM5SJmNRJXa3egt6">
            För en person som redan har det svårt att få hushållsekonomin
            att gå ihop kan en indirekt straffavgift på arbete vara förödande.
            Stimulanser till att gå tillbaka till arbetslivet krävs, inte
            bara för samhällets bästa, utan även för de människor som idag
            har det svårt ställt ur ett ekonomiskt perspektiv. Med dagens
            tröskel minskar chansen att arbetslösa med bostadsbidrag går från
            ekonomiskt beroende, från stat eller kommun, till egen försörjning,
            vilket således innebär att dagens regelverk måste ändras.
          </p>
          <p xml:id="i-YXgQoeJFxyjSZrMcgdMWgm">
            Sverigedemokraterna föreslår därför att reglerna ändras så ingen
            återbetalning skall behöva göras av bostadsbidraget beroende på
            att inkomsten höjs under året på grund av erhållande av arbete.
          </p>
          <head xml:id="i-HexgUnPoCkVwUz5NhHU27x" type="h1">
            Krav på amortering
          </head>
          <p xml:id="i-Bios3bPAWMCP9w34eXZkYE">
            De svenska hushållens skulder i förhållande till disponibel inkomst
            är för närvarande rekordstora. För 10 år sedan låg skuldkvoten
            på ungefär 100 procent, idag på omkring 170 procent och därmed
            bland de högsta i världen. Lyckligtvis har Sverige än så länge
            förskonats från en krasch på bostadsmarknaden, men i takt med
            att skuldsättningen ökar så ökar även risken för detta.
          </p>
          <p xml:id="i-5bBy3YDd1KK6BJYw8HYxEb">
            Bankföreningen rekommenderade under 2012 bankerna att införa
            krav på en buffert på ca 25 procent av bostadens värde och de
            konstaterade att nya lån som är kopplade till bostaden och överstiger
            75 procent av bostadens värde bör amorteras. Det är ansvarsfullt
            att fortsätta på den linjen, och en god start för en sundare lånepolitik
            på bostadsmarknaden.
          </p>
          <p xml:id="i-2zfoXpBgdaDne44nLb67tq">
            Ett lagstadgat amorteringskrav behövs för att kunna stoppa en
            eventuell sprickande bostadsbubbla, som kan vara förödande för
            så många människor i Sverige. Ett amorteringskrav skulle kunna
            dämpa den växande nybelåningen och öka förståelsen för vad det
            innebär att låna pengar och befintliga skulder kan amorteras ned
            mot hållbara nivåer.
          </p>
        </div>
        <div xml:id="i-ALqFJdAWX4kBCpRZd5eSVk" type="signatureBlock">
          <list xml:id="i-UVSuNcQkGSqc899iH7Sp7">
            <item xml:id="i-CX71k1f3LwiCZriUX3LrSi" who="i-Lw92TAaAVgG8Kdf7YxhViy" type="signature">
              Markus Wiechel (SD)
            </item>
            <item xml:id="i-DeCuQicgEVe7QXcRYchhwk" who="i-9P5NZaksQybZxn8tBxUxvh" type="signature">
              Carina Herrstedt (SD)
            </item>
            <item xml:id="i-XB2arSM4FTCbq5pA73rnQ9" who="i-G6h5eGLouuQFhsrn32jgsV" type="signature">
              Johnny Skalin (SD)
            </item>
            <item xml:id="i-9XpvouFvBWxhFEnKmbNUpj" who="i-TKwDinNn4twnLieK52EXRu" type="signature">
              Björn Söder (SD)
            </item>
          </list>
        </div>
      </div>
    </body>
  </text>
</TEI>
