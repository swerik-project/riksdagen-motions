<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00485">
  <teiHeader>
    <fileDesc>
      <titleStmt>
        <title>Hushållning med naturresurser, m. m.</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Hushållning med naturresurser, m. m.</title>
          <idno type="rdwebb">G602485</idno>
          <rs type="number">485</rs>
          <ref type="dokument_url_text">http://data.riksdagen.se/dokument/G602485/text</ref>
          <ref type="dokument_url_html">http://data.riksdagen.se/dokument/G602485</ref>
          <ref type="dokumentstatus_url_xml">http://data.riksdagen.se/dokumentstatus/G602485</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-BiXbgRR8YzdywCma6BzTez</idno>
            <name>PER ISRAELSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-HN3GjgU74z3dCJ4ArGD4xj" type="signed"/>
        <correspContext corresp="i-HN3GjgU74z3dCJ4ArGD4xj">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-BiXbgRR8YzdywCma6BzTez"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__485/mot_198283__485-001.pdf"/>
      <fw xml:id="i-WkJTCYJpzC5Lk2bCETDYWn">
        Motion 1982/83:485
      </fw>
      <div xml:id="i-BGSsFv1XCjV8yLrQtzgoAW" type="motHeader">
        <div xml:id="i-L2RdTFNtvF4QPD1Fh3UmbB" type="motTitle"/>
        <div xml:id="i-N6UFpdPACv2ZXPXorzfxgq" type="motSubmissionInfo"/>
      </div>
      <div xml:id="i-BKRtBfiuEEiNenaeJZ3ZtC" type="motBody">
        <div xml:id="i-UPakDKtPU7UxsBU2eBEMNs">
          <p xml:id="i-EN5fvo9pZ7atXL4rmbNfFi">
            Lars Werner m. fl. Hushållning med naturresurser, m. m.
          </p>
          <p xml:id="i-Y92grPyXamtjrSZeHb5pyf">
            Under sista hälften av 1960-talet och första hälften av 1970-talet
            togs en följd av riksdagsbeslut, som resulterade i etablering
            av en miljövårdsförvalt- ning, baserad på en omfattande miljövårdslagstiftning.
            Mot slutet av denna period, år 1975, behandlade riksdagen den
            typ av frågor som tas upp i denna motion. Behandlingen hade sin
            grund i propositionen från den dåvarande s-regeringen om ”Återvinning
            och omhändertagande av avfall” (prop. 1975:32). Förslagen i denna
            proposition godkändes väsentligen av riksdagen genom bifall till
            betänkandet JoU 1975:10. I början på utskottets skrivning, som
            sålunda godkänts av riksdagen, sägs följande om naturresurs- och
            återvinningsfrågorna:
          </p>
          <p xml:id="i-9nqTwdrZwE5mJwZ55DnDQ3">
            I propositionen erinras om att vi under det senaste århundradet
            genom utnyttjande av teknik och vetenskap på ett tidigare oanat
            sätt har lärt oss bruka naturen och förfoga över dess tillgångar.
            Detta har i grunden förändrat människornas tillvaro. Det tidigare
            på naturahushållningens grund byggda samhället har ersatts av
            industrisamhället med hög varuproduktion. För flertalet människor
            i vårt land har det betytt välstånd och frigörelse från nöd och
            fattigdom. Denna utveckling har emellertid i många fall innebdrit
            ett hårt utnyttjande av naturtillgångar. Vi vet nu att dessa inte
            är obegränsade. Utvecklingen har också medfört svåra olägenheter
            från miljöskyddssynpunkt. Därför kan vi inte utan allvarliga följder
            för framtiden fortsätta på samma sätt. Kraven på en rättvisare
            fördelning, internationellt och nationellt, av jordens tillgångar
            skärper behovet av att hushålla med begränsade resur- ser. I det
            perspektivet är det nödvändigt att på olika områden hejda slöseriet
            med råvaror och på nytt ta till vara det som en gång använts.
            Detta gäller på energiområdet, men det gäller också i fråga om
            råvaror i övrigt. Produktionsmetoderna måste utvecklas från utgångspunkten
            spar- samhet med råvaror och återvinning av en gång använt material.
            All produktion ger upphov till avfall. Hittills har avfall i allt
            för stor utsträckning betraktats som en oanvändbar restprodukt.
            Detsamma har gällt för det avfall som uppkommer i hushållen. Använda
            varor har betraktats som slutligt förbrukade. Avfallet har i stor
            omfattning fått belasta miljön. Föredraganden framhåller att det
            synsättet måste förändras. Avfall är en resurs som i största möjliga
            utsträckning skall användas på nytt. Återan- vändning måste vara
            en ledande princip vid omhändertagande och behand- ling av avfall.
            Sparsamhet, hushållning och återanvändning bör alltså vara grundläggan-
            de för vårt utnyttjande av naturresurser och för inriktningen
            av vår varuproduktion. I dag har en stor del av industrins avfall
            en komplicerad sammansättning. I vissa fall är metoder för behandling
            och oskadliggörande av avfallet inte kända. Detta är ett oacceptabelt
            förhållande med hänsyn till
          </p>
          <pb facs="riksdagen-motions-pdf/data/198283/mot_198283__485/mot_198283__485-002.pdf"/>
          <fw xml:id="i-5etcADgyfkyzGE3yo1FprD">
            Mot. 1982/83:485 4
          </fw>
          <p xml:id="i-Vjfy9B1RJt4WazzLPswmsN">
            att hanteringen av avfallet i många fall medför risker från hälso-
            och miljösynpunkt. Ansvaret för att det avfall som uppkommer vid
            produktionen kan tas om hand på ett ur miljö- och resurssynpunkt
            riktigt sätt måste i första hand åvila producenten. Innan produktionen
            av en vara påbörjas bör det vara känt hur det avfall som är en
            följd av själva produktionsprocessen skall behandlas, liksom hur
            den färdiga varan skall omhändertas sedan den
          </p>
          <p xml:id="i-FTYftDMHDroR4ZhifNKmxn">
            använts. Utskottet har inte något att erinra mot de anförda synpunkterna.
          </p>
          <p xml:id="i-4V5o6rMW7YmHiYZAWFfkaL">
            Detta av riksdagen år 1975 godkända uttalande delar vi helt och
            hållet. Vad vi däremot inte är nöjda med är utvecklingen på det
            ovannämnda området efter riksdagens beslut år 1975. Alldeles för
            litet har gjorts för att förverkliga de utgångspunkter som låg
            i 1975 års riksdagsbeslut. Det har ändå gått mer än sju år sedan
            beslutet antogs, utan att några avgörande steg tagits till förverkligande
            av de grundläggande idéerna från år 1975. Den 12 januari år 1978
            tillkallades naturresurs- och miljökommittén (Jo 1978:01). Enligt
            Kommittéberättelse 1983 skall denna utrednings arbete vara avslutat
            i december 1982. Det torde därför föreligga ett omfattande utredningsunderlag
            för regeringens handlande i dessa frågor. Vi anser för vår del
            att regeringen snarast bör utvärdera förefintligt underlag med
            inriktningen att den fysiska riksplaneringen utvidgas till att
            omfatta också de naturresurser som i dag inte omfattas av denna
            plane- ring. Med hänvisning till det ovan citerade uttalandet
            från riksdagen år 1975 anser vi dessutom att regeringen bör utreda
            möjligheten att genom särskild lag värna om naturresurserna och
            förelägga riksdagen förslag till en naturresurslag.
          </p>
          <p xml:id="i-7oiJZhQswZeDvWp3zT7BtT">
            Återvinning och avfallshantering
          </p>
          <p xml:id="i-ELLKPVj6R115PumA2po6Df">
            Beträffande återvinning vill vi återigen hänvisa till vad som
            sägs i det ovan angivna citatet som godkänts av riksdagen år 1975.
            Vi vill bara ytterligare peka på att det från återvinningssynpunkt
            är viktigt hur de olika varor som omsider blir avfall är sammansatta.
            Vi menar att det måste till en styrning av produktionen som tar
            hänsyn till återvinningsaspekten redan då de olika varornas produktion
            planeras. Det är viktigt från resurssynpunkt att så mycket råvaror
            som möjligt kan återvinnas från förbrukade varor. Det är också
            viktigt att man från början är klar över om en vara kommer att
            lämna efter sig miljöfarligt avfall och i så fall hur detta avfall
            skall kunna omhändertas på ett godtagbart sätt. Ett klassiskt
            exempel på motsatsen är kärnkraften, där man satt i gång produktionen
            först och sedan försöker lösa avfallsfrågan under tiden. Vi anser
            det särskilt viktigt att råvaror, som sällsynta metaller, inte
            ”blandas bort” i legeringar eller på annat sätt så att de går
            förlorade och inte går att återvinna. Vi måste både i vårt land
            och i internationellt samarbete verka för att det genomförs en
            sträng hushållning med i första hand de råvaror som är ändliga
            och knappa. Utöver dessa våra allmänna synpunkter på återvinning
            av råvaror skall vi
          </p>
          <pb facs="riksdagen-motions-pdf/data/198283/mot_198283__485/mot_198283__485-003.pdf"/>
          <fw xml:id="i-CWjV5JDXNaMgbj2oNvEL2a">
            Mot. 1982/83:485 5
          </fw>
          <p xml:id="i-2KSx3Qf6X1BsipukcNs1Q5">
            ta upp några specifika fall av återvinning, som pappersavfall,
            dryckesför- packningar, skrot och batterier. Riksdagsbeslutet
            år 1975, som vi här redan flera gånger hänvisat till, innebär
            också ett konkret ställningstagande i frågan om pappersavfall.
            Man var klar över att mycket skogsråvara kunde sparas och vår
            export ökas om mera papper återvanns. Man bestämde sig för att
            återinsamling av pappersavfallet skulle ske i kommunal regi och
            vara genomförd i hela landet senast under 1980, fem år efter beslutet.
            I dag, snart åtta år efter beslutet, kan vi konstatera att beslutet
            från år 1975 ännu inte är genomfört över hela landet. Orsaken
            till att man år 1975 valde en så lång genomförandeperiod som fem
            år för sitt beslut var främst att det behövdes tid för att bygga
            ut fabrikskapacitet för mottagande och upparbetning av returpapper.
            Man behövde också utveckla den erforderliga tekniken bl. a. för
            avsvärtning av tryckt papper. I dag finns denna fabrikskapacitet
            och den erforderliga tekniken, men returpapper inlevereras inte
            till den volym som industrin skulle behöva. Leveranserna av returpapper
            har visserligen ökat, men inte i samma takt som industrikapaciteten
            byggts ut, och den har byggts ut i enlighet med beslutet i riksdagen
            1975. Denna utveckling talar enligt vår mening för att regeringen
            nu måste ingripa för att få upp inleveranserna av returpapper
            till den nivå som planerades i 1975 års beslut. Det torde i detta
            sammanhang bli nödvändigt att regeringen upptar överläggningar
            med företrädare för kommunerna för att få till stånd en fungerande
            insamling från samtliga kommuner i landet. Åtgärder måste också
            vidtas för att effektivisera insamlingen i de kommuner, där insamling
            redan är organiserad. I detta sammanhang kan det bli nödvändigt
            att se över ersättningsfrågorna. Ett annat aktuellt återvinningsfall
            är dryckesförpackningar. Beträffande dessa så har vi i många år
            yrkat på ökad användning av returförpackningar som används flera
            gånger. För att säkra att så sker skall sådana förpackningar beläggas
            med en så hög pant att ett starkt motiv uppstår för deras återlämnande
            i samband med nya inköp. På senare år har engångsförpack- ningarna
            ökat på returförpackningarnas bekostnad. Det rör sig här främst
            om plåtburkar som på sista tiden börjat tillverkas av aluminium.
            De allra flesta av dessa engångsburkar hamnar i avfallet från
            hushållen och återvinns inte. Det anser vi vara resursslöseri.
            Om man alls skall använda engångs- burkar för drycker så skall
            det krävas en långtgående återvinning. Då en sådan är svår att
            organisera och mera energikrävande än returförpackningar har vi
            hittills motsatt oss användande av engångsburkar, och vi har krävt
            förbud för användandet av de senast lanserade aluminiumburkarna.
            Beträffande dessa sistnämnda burkar så har de varit föremål för
            riksdags- beslut under 1982 års vårriksdag. (Prop. 1981/82:131,
            JoU 1981/82:32.) Också vid detta tillfälle motionerade vi från
            vpk om förbud mot användande av aluminiumburkar.
          </p>
          <p xml:id="i-Y5gnvhzPW5wRVHSBAA1E3s">
            Regeringens förslag innebar att man införde en särskild lag om
            återvinning
          </p>
          <pb facs="riksdagen-motions-pdf/data/198283/mot_198283__485/mot_198283__485-004.pdf"/>
          <fw xml:id="i-JhSiUbvZS5s4R3ra83ekX5">
            Mot. 1982/83:485 6
          </fw>
          <p xml:id="i-XFLYKXC9xNKGaqQy2t3evA">
            av dryckesförpackningar av aluminium. Syftet med lagregleringen
            var att möjliggöra införande av ett pantsystem för aluminiumburkar
            och därigenom uppnå en återvinningsgrad av 75 90. För genomförandet
            skulle ett pantbolag inrättas som fick ett villkorslån från staten
            på 50 milj. kr. för att, som det sades, klara likviditetspåfrestningarna
            i inledningsskedet. När pantbolaget börjar sin verksamhet skall
            den tidigare avgiften på engångsburkar upphöra. Det betyder ett
            inkomstbortfall för staten på ca 50 milj. kr. per år. Tillsammans
            med villkorslånet har denna affär med aluminiumburkar kostat staten
            100 milj. kr. Genom industripolitiska beslut, utanför en samhällelig
            styrning av det slag som inledningsvis anförts i denna motion,
            har en fabrik för aluminiumburkar startats som sysselsätter 500
            personer och som producerar 900 miljoner aluminiumburkar per år
            vid fullt kapacitetsutnytt- jande. Socialdemokraterna, som så
            sent som den 26 januari 1982 förklarade sig stå fast vid sin kritiska
            hållning till engångsburkarna av aluminium, yrkade isin partimotion
            avslag endast på villkorslånet men godtog förslaget i övrigt.
            För vår del fasthåller vi i princip vid vår kritiska uppfattning
            till engångs- förpackningar i allmänhet och till engångsförpackningar
            av aluminium i synnerhet av skäl som här tidigare anförts. Men
            i det läge som nu reellt uppkommit tvingas vi mot vår vilja ta
            hänsyn till etablerade faktiska förhållanden. En realistisk inställning
            i dagens läge måste vara att kräva ett pantsystem som ger en mycket
            hög återvinning. Inriktningen på en 75-procentig återvinning anser
            vi alldeles för låg. Styrelsen för teknisk utveckling (STU) har
            gjort jämförande beräkningar över energiåtgången vid olika typer
            av dryckesförpackningar och därvid räknat med 96 26 återtagning
            av engångsförpackningar. Det är en återvinningsgrad som vi anser
            att man måste inrikta sig på om vi fortsättningsvis skall tillåta
            dessa engångsförpack- ningar. Skall man nå dit måste panten sättas
            tillräckligt högt och återinsam- lingen organiseras mycket effektivt.
            Om vi skall tvingas leva med engångsför- packningar till viss
            grad, bör inte aluminiumburken få bli den allenarådande. Den svenska
            glasindustrin har svårigheter. Från Hammars glasbruk i södra Närke,
            som har problem med sysselsättningen, har framförts tanken på
            återglas. Skall vi tillåta aluminiumburkar om vi har hög återvinning,
            så kan vi kanske hellre tillåta återglas om återvinningen organiseras
            lika bra och panten sätts högt. I anknytning till det övergripande
            resonemanget i början av denna motion vill vi ta upp också återvinning
            av skrot från hushållen. Skall man generellt få en bättre återvinning
            av material ur avfall från hushållen måste en organiserad sortering
            ske redan vid källan. Det måste bli lätt för hushållen att bli
            av med sitt avfall och lätt avlämna det i sorterat skick. Sammantaget
            torde avsevärda mängder skrot av metaller och plast från hushållen
            hamna på de kommunala soptipparna eller förbrännas i sopförbränningsanläggningar.
            Med stigande energipriser kan vi räkna med sopförbränning i ökad
            omfattning. Då är det viktigt att man avskiljer miljöfarliga ämnen
            från hushållsavfallet och skrot för återvinning. Metallskrot kan
            återgå för smältning och återanvändning. Också plast-
          </p>
          <pb facs="riksdagen-motions-pdf/data/198283/mot_198283__485/mot_198283__485-005.pdf"/>
          <fw xml:id="i-WgTEuGSYb8NfwoGAYdQ1D2">
            Mot. 1982/83:485 2
          </fw>
          <p xml:id="i-T8NskPSAVDAVos5tMVjRFy">
            skrot kan återgå för återvinning och det är viktigt från miljösynpunkt
            att PYVC-plastskrot hindras från att gå med i den kommunala sopförbränning-
            en. En fråga som i flera år återkommande behandlats av riksdagen
            är ett återlämnande- och återvinningssystem för miljöfarliga batterier.
            De mest miljöfarliga batterierna är de som innehåller kadmium
            och kvicksilver. Det nu gällande kadmiumförbudet omfattar inte
            batterier. Vid frågans behand- ling vid 1982 års vårriksdag gavs
            den dåvarande regeringen till känna: ”Utskottet har noterat att
            jordbruksministern nyligen i ett interpellations- svar förklarat
            att regeringen är beredd verka för att insamlingen av batterier
            som innehåller tungmetaller blir effektivare och att en större
            andel av de batterier som innebär risker för miljön kan återvinnas.
            Utskottet förutsätter att vid det fortsatta arbetet bl. a. de
            synpunkter utskottet nyss framfört kommer att beaktas.” I utskottets
            skrivning före detta uttalande meddelas att statens naturvårdsverk
            tagit upp frågan om de miljöfarliga batterierna för åtgärdande
            och att verket kunde tänka sig införande av ett pantsystem för
            dessa batterier. Vi har för vår del i flera år motionerat om införande
            av ett pantsystem där panten på miljöfarliga batterier sätts så
            högt att praktiskt taget alla kommer att återlämnas för återvinning
            eller kontrollerad destruktion. Sedan föregå- ende års riksdagsuttalande
            i frågan har landet fått en ny regering och en ny jordbruksminister.
            För att få fram den nuvarande jordbruksministerns syn på frågan
            och få upp frågan till förnyad redovisning i riksdagen återkommer
            vi med våra krav beträffande de miljöfarliga batterierna.
          </p>
          <p xml:id="i-WiCDXTNKrjL83J3UhETgmi">
            Problem kring de kommunala avloppsreningsverken
          </p>
          <p xml:id="i-QQwfuJwB3tSmjVwFRAHPY8">
            Sedan senare delen av 1960-talet har det i Sverige genomförts
            betydande insatser för att ansluta alla tätorter av betydelse
            till kommunala avloppsre- ningsverk. Betydande statliga budgetanslag
            satsades på sin tid också på miljöförbättrande åtgärder inom industrin.
            I dag har vi en utbyggd anslutning till avloppsreningsverk som
            har lett till att våra vattens kvalitet väsentligt förbättrats.
            Men ändå kvarstår en del problem. Slamhanteringen och kemikalieanvändningen
            i reningsverken är frågor som behöver åtgärdas. Ytterligare åtgärder
            behöver vidtas för att förhindra tungmetaller att nå fram till
            reningsverken. Vi anser för vår del att åtgärder måste vidtas
            för att kunna använda slammet från reningsverken som jordförbättringsmedel.
            Skall detta kunna ske måste tungmetaller hindras från att nå reningsverken
            och sålunda stoppas vid källan. Genom förbättringar i det kommunala
            avloppslednings- nätet kan också tillförseln av tungmetaller minskas.
            För att kunna driva nedbrytningen av slammet, genom inverkan från
            mikroorganismer, så långt som möjligt är det tänkbart att slam
            från mindre reningsverk transporteras till och tas in vid större
            anläggningar som är mindre känsliga för störningar. Dessa större
            anläggningar kan också förses med mera sofistikerad utrustning
            för slammets vidare behandling. Vid dessa större anläggningar
            kan de
          </p>
          <pb facs="riksdagen-motions-pdf/data/198283/mot_198283__485/mot_198283__485-006.pdf"/>
          <fw xml:id="i-2Td8Z6e5kGGQBSoG6ZSmgx">
            Mot. 1982/83:485 8
          </fw>
          <p xml:id="i-RsCmyy9np1TCqiHq9o2C4q">
            brännbara gaserna från rötkamrarna användas för produktion av
            elenergi i begränsad skala. För att inte dra bort denna möjlighet
            att nyttiggöra gasen bör denna energiprodukt vara befriad från
            energiskatt. Ytterligare ett problem vid reningsverken är användande
            av kalk som fällningsmedel i stället för aluminium och järnsalter.
            I samband med riksdagens behandling av propositionen om åtgärder
            mot försurningen under 1982 års vårriksdag behandlades också frågan
            om att ersätta metallsalterna med kalk som fällningsmedel vid
            reningsverken. Härigenom skulle man kunna bidra till att minska
            försurningen i de recipienter som får ta emot avloppsvattnet från
            reningsverken. Riksdagen godkände då följande skrivning från jordbruks-
            utskottet: ”Utskottet ansluter sig till regeringens bedömning
            av fördelarna med övergång till kalkfällning. Ett arbete med praktiska
            fältstudier bör skyndsamt bedrivas med sikte på att få fram praktiskt
            användbara metoder. Så snart som möjligt bör kommunerna enligt
            utskottets mening med bidrag eller på annat sätt förmås att övergå
            till kalkfällning eller kalktillsats vid avloppsreningen där så
            är motiverat i försurningsbekämpande syfte.” Enligt vår mening
            är detta en angelägen uppgift som bör kunna stödjas med statliga
            medel. Kalkanvändningen skulle också kunna ge sysselsättningseffekter
            inom landet. Beträffande framställning av jordförbättringsmedel
            ur rötslam menar vi att sådan verksamhet skulle kunna bedrivas
            av kommunala
          </p>
          <p xml:id="i-Njhm25uqqNwh33AX1BXBzh">
            bolag.
          </p>
          <p xml:id="i-Y7Y1LdoXeCpr1ikMJmouFC">
            Miljöfarligt avfall Hanteringen av det miljöfarliga avfallet
            är en specialfråga inom avfalls- hanteringen. Det primära ansvaret
            för att så litet miljöfarligt avfall som möjligt uppkommer måste
            åvila de industriidkare från vilka detta avfall huvudsakligen
            kommer. Processerna måste redan från början utformas med tanke
            på att det blir så litet miljöfarligt avfall som möjligt. När
            det ändå uppkommer skall det i första hand behandlas och nyttiga
            delar återvinnas inom det egna företaget. För det avfall som ändå
            uppkommer måste vederbörande företag betala destruktionskostnaderna.
            Många exempel finns på att mindre nogräknade enskilda företag
            åtagit sig destruktion av miljöfarligt avfall och sedan ändå deponerat
            det ute i naturen. Ett uppenbart lagbrott. För att få en seriös
            behandling av det miljöfarliga avfallet skall det tas om hand
            slutligt av ett samhällsägt företag. SAKAB är ett sådant företag.
            Uppsamlingen kan kommunerna åta sig genom utvidgning av sina åtaganden
            inom den kommunala renhållningen. För att få ordentlig kontroll
            över det miljöfarliga avfallet är det nödvändigt att alla som
            yrkesmässigt utövar verksamhet där miljöfarligt avfall uppkom-
            mer lever upp till den deklarationsplikt som är fastlagd i 8 $
            förordningen om miljöfarligt avfall. Myndigheterna bör på denna
            legala grund periodvis kräva in sådana deklarationer för hela
            landet. En central destruktionsanläggning för miljöfarligt avfall
            är under uppfö- rande vid Norrtorp inom Kumla kommun i Närke.
            Lokaliseringen dit har
          </p>
          <pb facs="riksdagen-motions-pdf/data/198283/mot_198283__485/mot_198283__485-007.pdf"/>
          <p xml:id="i-RCNNEX4193bDWCnUJ54eUt">
            55 &lt;= &lt;«&lt;«&lt;&lt;«&lt;&lt;—«&lt;q&lt;«&lt;q&lt;qq
          </p>
          <fw xml:id="i-Hd73PWtofth6Sp6EVQQXeT">
            Mot. 1982/83:485 9
          </fw>
          <p xml:id="i-8xfdggtEmKGvdxqVomdWtq">
            varit kontroversiell och motstånd finns fortfarande mot anläggningen.
            Det är därför ytterst viktigt att den kommer att skötas mycket
            seriöst och att allt görs för att hindra driftstörningar med skadliga
            utsläpp till omgivningen. En fortlöpande opartisk kontroll från
            den miljövårdande myndighetens sida måste ske. Näst intill strikt
            skadeståndsskyldighet bör tillämpas om det trots alla försiktighetsmått
            skulle uppstå skadefall i omgivningen som kan misstänkas ha samband
            med utsläpp från SAKAB:s avfallsbehandlingsan- läggning i Norrtorp.
          </p>
          <p xml:id="i-52iu8ytUTNudCcMmZY5Duq">
            Hemställan
          </p>
          <p xml:id="i-ML9oDcJytopV4WKtt9Zq2a">
            Mot bakgrund av det anförda yrkar vi 1. att riksdagen som sin
            mening ger regeringen till känna vad i motionen anförts om utvidgning
            av vad som skall omfattas av den fysiska riksplaneringen och antagandet
            av en naturresurs- lag, 2. att riksdagen som sin mening ger regeringen
            till känna vad i motionen anförts om åtgärder för att väsentligt
            öka insamlingen av returpapper i landet, 3. att riksdagen som
            sin mening ger regeringen till känna vad i motionen anförts om
            åtgärder för att uppnå mycket hög återvinningsgrad vad gäller
            engångsförpackningar för dryck- er, 4. att riksdagen som sin mening
            ger regeringen till känna vad i motionen anförts om åtgärder för
            att återvinna metall- och plastskrot från hushållsavfall, 5. att
            riksdagen som sin mening begär ett pantsystem för miljöfarliga
            batterier i enlighet med vad i motionen anförts, 6. att riksdagen
            som sin mening ger regeringen till känna vad i motionen anförts
            om stoppande av tungmetaller vid källorna, slambehandling, skattefri
            elproduktion, kalkfällning och pro- duktion av jordförbättringsmedel
            i kommunala bolag, 7. att riksdagen som sin mening ger regeringen
            till känna vad i motionen anförts om hantering, deklaration och
            slutlig destruk- tion av miljöfarligt avfall.
          </p>
          <p xml:id="i-2sx96CKGthbKqX4PxdUDtX">
            Stockholm den 18 januari 1983
          </p>
          <p xml:id="i-7DyL9RyorHHgWVFupqEcoA">
            LARS WERNER (vpk) KARIN NORDLANDER (vpk) C.-H. HERMANSSON (vpk)
            NILS BERNDTSON (vpk) BERTIL MÅBRINK (vpk) EVA HJELMSTRÖM (vpk)
            PER ISRAELSSON (vpk)
          </p>
        </div>
      </div>
    </body>
  </text>
</TEI>
