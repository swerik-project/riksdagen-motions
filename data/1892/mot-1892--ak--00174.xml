<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1892/mot_1892__ak__174/mot_1892__ak__174-001.pdf"/>
      <div type="motHeader" xml:id="i-BuF6s7iVMd8AT3BZz6YEbw">
        <div type="motTitle" xml:id="i-BuxTq19KBVvr5TcKJVb7Rd"/>
        <div type="motSubmissionInfo" xml:id="i-ThiesCovWMma8HAK6cGcKw"/>
      </div>
      <div type="motBody" xml:id="i-WUCxc8TYANFaqvyXX65FEa">
        <div xml:id="i-eEHR4QRY9HqdttMMHRoSN">
          <p xml:id="i-YJMANWFQAbiQASSEHK1s4R">
            Motioner i Andra Kammaren, N:o 174. 1
          </p>
          <p xml:id="i-CpTMR8U921rrTFAawPmiKA">
            N:o 174.
          </p>
          <p xml:id="i-WN1WUJPX1KTgxpbTy8Test">
            Af herr A. F. Liljeholm, om skrifvelse till Kongl. Maj:t med
            med begäran om utarbetande af undervisningsplan för högre folkskolor.
          </p>
          <p xml:id="i-7BDz6PVEhwm9JMmonX8Ush">
            Den så kallade högre folkskolan leder sitt upphof från åtskilliga
            vid 1856—1858 års riksdag väckta motioner, i hvilka bland annat
            yrkades, att, »i den mån ett stigande intresse för folkbildningen
            föranledde en eller flera förenade kommuner att för saken göra
            någon uppoffring, staten borde genom understöd befrämja uppkomsten
            af högre folkskolor.» Rikets ständer ansågo den väckta frågan
            »förtjena mycken uppmärk- samhet och varmt behjertande» och afläto
            derför till Kongl. Maj:t en skrif- velse af den 2 mars 1858. Ändamålet
            med dessa skolor var — förmäler sagda skrifvelse — i första rummet
            att »åt arbetsklassens, ej blott de mera förmögnas, utan jemväl
            de fattigares, barn, hvilka blifvit begåfvade med bättre fattningsförmåga
            samt visa framstående lärolust, bereda tillfälle att inhemta för
            framtida sjelfstudier behöfliga förkunskaper, äfvensom att genom
            goda lärares handledning vinna allmän förståndsutveckling samt
            sinneslyftning till deltagande i fosterlandets och mensklighetens
            högre angelägenheter, och detta utan att de genom skolan ryckas
            utur deras vanliga lefnadsförhållanden eller för mycket afhållas
            från en för framtida arbetsduglighet nödvändig ihärdighet uti
            kroppsarbete. Lätteligen inses den stora vigten utaf att på detta
            sätt åt samhället tillgodogöra samt bibehålla kärnfrisk den talrika
            skara bland det uppväxande slägtet, som tydligen af naturen är
            danad att med det förtroliga kamratska- pets öfvertygande och
            bevekande inflytande verka under lifvet såsom andligt och lekamligt
            välgörande föredömen bland arbetsklassen, äfvensom att utgöra
            ett allt mer och mer utveckladt kommunalväsendes säkraste stöd.
            Men lika Bih. till Riksd. Prot. 1892. 1 Saml. 2 Afd. 2 Band. 34
            Häft. (N:o 174—176).
          </p>
          <pb facs="riksdagen-motions-pdf/data/1892/mot_1892__ak__174/mot_1892__ak__174-002.pdf"/>
          <p xml:id="i-HE4aF5JYzDKhckC5cH1NZm">
            2 Motioner i Andra Kammaren, N:o 174.
          </p>
          <p xml:id="i-PQpxFKqpZntgsnsdCzH9aG">
            lätt bör äfven inses, att för detta ändamål erfordras undervisningsanstalter,
            inrättade med hänsigt till det särskilda syftemålet. Har man gjort
            sig reda för detta, så torde det vara klart, att de allmänna elementarläroverken,
            oaktadt utvecklingen af deras reallinier, icke kunna motsvara
            här ifrågava- rande skolors bestämmelse. De i städerna belägna
            högre skolorna äro tillgängliga endast för de förmögnares och
            de närmast boende mindre bemedlades barn, de vanor, behof och
            anspråk, som der förvärfvas, äro föga egnade för en lärjunge,
            utgången ur och ämnad att fortfarande tillhöra den arbetande klassen;
            läseterminernas långvarighet medgifver icke de för kroppsarbetsöfningen
            behöfliga afbrott, som vid en högre folkskola måste beredas; i
            följd deraf, att undervisningen här måste afse en plan, fullföljd
            genom skolans öfre klasser, öfverhopas lär- jungarne med en mångartad
            kunskap, hvartill de talrika begynnelsetrådarne icke kunna mer
            än hastigt upptagas för att gagnlöst åter släppas på den kortare
            tid, som den blifvande arbetaren bör uteslutande sysselsättas
            med boken; och slutligen är undervisningssättet icke sådant, som,
            enligt hvad förut är antydt, synes böra iakttagas i folkskolan&gt;.
            Rigtigheten af de anförda skälen torde svårligen kunna bestridas.
            Den högre folkskolan skulle, hoppades man, kraftigt bidraga till
            spridande af en sund upplysning bland de kroppsarbetande klasserna,
            och derigenom skulle dessa allt mer mogna för deltagandet i »fosterlandets
            och mensklig- hetens högre angelägenheter.» Genom den nya skolan
            ville man fostra yng- lingar, hvilka i sin kommande verksamhet
            skulle blifva »välgörande före- dömen» för dem, som hörde till
            arbetsklassen, samt »säkra stöd för ett allt mer och mer utveckladt
            kommunalväsen.&gt; Slutligen ville man genom den nya anordningen
            göra det möjligt för allmogens barn att förskaffa sig allmän medborgerlig
            bildning, utan att dess förvärfvande droge dem bort från fädernas
            yrken och lefnadsvanor, hvilket kunde befaras, om de allmänna
            läroverken måste anlitas. Men oaktadt man byggde sina beräkningar
            och förhoppningar på den sanningen, att kunskap är magt, gingo
            de icke i fullbordan under den när- maste framtiden. De högre
            folkskolorna mottogos kyligt af allmogen, för hvilken de ursprungligen
            voro afsedda, och ännu i dag föra de ett ty- nande lif. Anledningarna
            dertill, att den nya skolformen icke lyckats tillvinna sig allmännare
            förtroende och framgång, äro flera. Jag vill här endast fästa
            uppmärksamheten på några. Tiden var ännu icke mogen för de tankar,
            hvarpå inrättandet af den högre folkskolan hvilade. Folkskolan
            hade ej verkat tillräckligt länge, för att insigten om en sann
            upplysnings vigt och betydelse skulle hafva hunnit
          </p>
          <pb facs="riksdagen-motions-pdf/data/1892/mot_1892__ak__174/mot_1892__ak__174-003.pdf"/>
          <p xml:id="i-ARTrqNCtqLkjtLZ5x9xM4E">
            Motioner i Andra Kammaren, N:o 174. 3
          </p>
          <p xml:id="i-TVkJW1AM1Ccg6AGLnwUW4t">
            genomtränga folkmedvetandet och dymedelst omdana ett helt folks
            åskådnings- och tänkesätt. Syftet med den högre folkskolan var
            obestridligen godt, men målet stod ej klart vare sig för den stora
            allmänheten eller för vederbörande myndigheter. Så blef hon t.
            ex. på åtskilliga ställen rätt och slätt en för- beredande skola
            till de allmänna läroverken; på andra åter förberedde hon för
            något visst yrke, t. ex. sjömansyrket. Bestämmelsen, att för inträde
            i högre folkskola skall fordras att »innehafva de kunskaper, hvilka
            i den egent- liga folkskolan meddelas», åsidosattes. Derigenom
            blef denna skola en kon- kurrent till folkskolan i stället för
            en öfverbyggnad på densamma, hvartill hon ursprungligen var ämnad.
            En brist ligger äfven deri, att den högre folkskolans verksamhet
            varit begränsadt till landsbygden. Att ifrågavarande skola, sådan
            hon hittills varit anordnad, ännu icke lyckats tillvinna sig allmänhetens
            förtroende, framgår bäst deraf, att för när- varande endast tolf
            dylika skolor finnas i hela landet med sammanlagdt om- kring 280
            lärjungar, medan det i folk- och småskolorna undervisas 700,000
            lärjungar. Här gäller således att råda bot mot påtagliga brister.
            Riksdagen bör derför uppdraga åt regeringen att låta utarbeta
            en läroplan, som kan blifva till ledning för de särskilda skolstyrelserna
            vid upprättandet af dylika skolor. Men högre folkskolor äro behöfliga
            icke endast på landsbygden utan äfven i städerna. För de stadssamhällen,
            som i följd af 1890 års Riksdags beslut afhändes sina undervisningsanstalter
            (småläroverken), skulle ifråga- varande skolform, praktiskt anordnad,
            utgöra en fullgod ersättning. Men som det nu är stäldt, låter
            detta sig icke göra. De ynglingar, som vilja egna sig åt den mera
            omfattande handelsverksamheten och den högre indu- strien, kunna
            inhemta derför erforderliga insigter och färdigheter i de all-
            männa läroverken och de högre fackskolorna. Men hvar skall det
            stora fler- talet af ynglingar, som vilja egna sig åt handverket,
            den mindre omfattande handeln och industrien, få lämplig förbildning?
            Att det allmänna läroverkets lägre klasser icke mägta gifva dem
            en för det praktiska lifvets värf afpassad bildning, torde vara
            klart. Dertill kommer, att förtroendet till folkskolan år efter
            år blir allt allmännare, så att hon på många ställen är på god
            väg att blifva den enda skola, i hvilken handtverkaren, den mindre
            handlanden och den lägre tjenste- mannen m. fl. sätta sina barn.
            Flertalet af dessa barn komma att egna sig åt just sådana näringslifvets
            områden, som här äro i fråga. För att kunna göra det med hopp
            om framgång, och för att vår konstfärdighet och arbets- duglighet
            må stå i jemnhöjd med andra nationers, behöfva de inhemta mera,
            än egentliga folkskolan kan meddela. Men hvar?
          </p>
          <pb facs="riksdagen-motions-pdf/data/1892/mot_1892__ak__174/mot_1892__ak__174-004.pdf"/>
          <p xml:id="i-SJMMDo2XVi9FTBokYE31x">
            4 Motioner i Andra Kammaren, N:o 174.
          </p>
          <p xml:id="i-4RpgX7ZJGVkymgGeq84Xrt">
            Af det antydda torde framgå, att högre folkskolor, afpassade
            efter det praktiska lifvets behof, skulle äfven i städerna blifva
            till stort gagn. Att en öfverbyggnad på folkskolan är af behofvet
            påkallad, anser jag till fullo ådagalagdt. Efter mitt förmenande
            eger man i den högre folkskolan en historisk grund, på hvilken
            denna öfverbyggnad enligt följande hufvud- grunder skulle kunna
            åstadkommas: 1. Skolans uppgift skulle vara att på grundvalen
            af den vanliga folkskolebildningen meddela en fortsatt undervisning,
            afpassad för det prak- tiska lifvets behof och särskildt lämpad
            för dem, som vid 14 eller 15 års ålder afsluta sina. skolstudier
            och afgå till yrken och näringar. 2. Skolan skulle vara två- eller
            treårig (från det 13:de till 14:de eller 15:de), och såsom vilkor
            för inträde skulle fordras att hafva inhemtat det kunskapsmått,
            som i en väl ordnad folkskola kan bibringas. 3. Tillträde till
            högre folkskola skulle stå öppet för så väl gossar som. flickor.
            4. Högre folkskola skulle kunna upprättas på sådana orter (så
            väl i stad som på land), der behofvet af en dylik undervisningsanstalt
            gjorde sig gällande. 5. I högre folkskola skulle undervisning
            meddelas i följande läro- ämnen: kristendomskunskap (bibelläsning),
            modersmål, räkning, geometri, historia, geografi, naturkunnighet,
            bokföring, teckning, sång, gymnastik, träd- gärdsskötsel (i skolor
            på landet) och slöjd. (I högre folkskolan i städerna borde ett
            främmande språk — engelska eller tyska — vara obligatoriskt).
            6. Kostnaden för skolan skulle bestridas dels af kommunen, dels
            af staten efter samma grunder, som nu gälla för högre folkskolan.
            a 7. Framstående folkskollärare och lärarinnor, som, på sätt Kongl.
            Maj:t kunde finna lämpligt föreskrifva, aflagt en högre lärareexamen,
            borde vinna anställning vid denna skola. Genom en dylik öfverbyggnad
            på folkskolan skulle frågan om småläro- verken vinna sin naturligaste
            lösning. På grund af det nu anförda tillåter jag mig vördsamt
            föreslå, att Riksdagen ville i skrifvelse till Kongl. Maj:t anhålla,
          </p>
          <p xml:id="i-vbK1t9HmC9w51BvhGiL48">
            det Kongl. Maj:t täcktes låta utarbeta läroplan för högre folkskolan.
            | Stockholm den 17 februari 1892.
          </p>
          <p xml:id="i-SHwmUBzMqx4DmB3UhgAeD7">
            ÅA. F. Liljeholm. I motionens syfte instämmer
          </p>
          <p xml:id="i-KFYc528RXgc2HkFmVZ468m">
            Joh. Nydahl.
          </p>
        </div>
      </div>
    </body>
  </text>
</TEI>
