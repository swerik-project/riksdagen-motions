<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201314-CU-00396">
  <teiHeader>
    <fileDesc>
      <titleStmt>
        <title>Friköp av historiska arrenden </title>
        <author corresp="i-XmKy9xZWRYrVWK3GgNvWyc">av Christer Adelsbo m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Friköp av historiska arrenden </title>
          <idno type="rdwebb">H102C396</idno>
          <rs type="number">C396</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/H102C396/text</ref>
          <ref type="dokument_url_html">http://data.riksdagen.se/dokument/H102C396</ref>
          <ref type="dokumentstatus_url_xml">http://data.riksdagen.se/dokumentstatus/H102C396</ref>
          <ref type="doc">http://data.riksdagen.se/fil/FCD8D7C1-B2BE-49A2-A149-56A1279C0A48</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-XmKy9xZWRYrVWK3GgNvWyc</idno>
            <name>Christer Adelsbo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-SA8UxFhjAuPobYWN8Y2Qep</idno>
            <name>Annelie Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FrTJne8fam41FasSB9mLUA</idno>
            <name>Kerstin Engle</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-YDnK8VSSiRoNGUj2EGkAeD</idno>
            <name>Peter Jeppsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-JfXS8EFEqMfBiyryszrVvW</idno>
            <name>Ann-Kristine Johansson</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-Y2RK9YvJkAjw2wc6z2G4n2" type="signed"/>
        <correspContext corresp="i-Y2RK9YvJkAjw2wc6z2G4n2">
          <note type="signatory" corresp="i-XmKy9xZWRYrVWK3GgNvWyc"/>
          <note type="signatory" corresp="i-SA8UxFhjAuPobYWN8Y2Qep"/>
          <note type="signatory" corresp="i-FrTJne8fam41FasSB9mLUA"/>
          <note type="signatory" corresp="i-YDnK8VSSiRoNGUj2EGkAeD"/>
          <note type="signatory" corresp="i-JfXS8EFEqMfBiyryszrVvW"/>
        </correspContext>
        <correspAction type="numbering" xml:id="i-4GdrTFv8oucWgeZ7CwpiZ4">
          <date when="2013-10-07"/>
        </correspAction>
        <correspAction type="submission" xml:id="i-4Yadf1asMM6Su2wkGWHgJ9">
          <date when="2013-10-04"/>
        </correspAction>
        <correspAction type="transfer" xml:id="i-QxVjBs8wkEb53CFDKzhBtD">
          <date when="2013-09-27"/>
        </correspAction>
        <correspAction type="assigned" xml:id="i-X7UtQXgrvKUR9SmfL5ByVo"/>
        <correspContext corresp="i-X7UtQXgrvKUR9SmfL5ByVo">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-EDJdHpzMxP222nB2iHfXsJ">
            Förslag till riksdagsbeslut
          </head>
          <p xml:id="i-PWmvsJ5KWdrs87Yj6jdfq7">
            Riksdagen tillkännager för regeringen som sin mening vad som
            anförs i motionen om en laglig rätt till friköp av historiska
            arrenden.
          </p>
        </div>
        <div type="motContent">
          <head type="h1" xml:id="i-6w6EtUycRyFMEo4La1cVi7">
            Motivering
          </head>
          <p xml:id="i-NsMQ9unvYPUkjYfRw8QFxz">
            Denna motion handlar om historiska arrenden eller snarare möjligheten
            till en laglig rätt för friköp av historiska arrenden. Inget annat
            land i Norden har tillåtit fortsatt ofrihet för befolkningen under
            feodalsrättsligt grundad överhet sedan demokrati införts.
          </p>
          <p xml:id="i-N3azi8CimmuqeUoR7VTb3P">
            Detta är inte minst en stor fråga i Skåne och det kan påpekas
            att vårt grannland Danmark redan på 1700-talet införde regler
            som förbjöd adeln att lägga underlydande bönders jord till sig.
            Man införde en laglig rätt till friköp av historiska arrenden
            1919!
          </p>
          <p xml:id="i-CUfxeH24XV64XSBKe7TCS2">
            Och ingen kan säga annat än att Danmark blivit ett framgångsrikt
            jordbruksland med enskilt ägande för landsbygdsbefolkningen.
          </p>
          <head type="h2" xml:id="i-3qvDvVGfMtBY7TzwwSfAfv">
            Varför har då inget hänt i Sverige?
          </head>
          <p xml:id="i-VM4dA7nQZ61G3cQXNjruXJ">
            Frågan har stötts och blötts i Sveriges riksdag under lång tid,
            men tyvärr har väldigt lite hänt. Men den 30 november 1989 togs
            ett beslut med stor majoritet i riksdagen att avskaffa denna kvarleva.
            Ett beslut som också väckte förhoppningar hos den yngre generationen
            arrendatorer. 1990 års arrendekommitté (SOU 1991:85) följde upp
            1989 års riksdagsbeslut genom att enhälligt förorda en friköpslag
            som skulle omfatta bönder under adeln, kyrkan, Domänverket samt
            universiteten.
          </p>
          <p xml:id="i-9JeDhVWeTU3PSxLPwhgUru">
            Så det känns helt ofattbart att vi nu 23 år senare kan konstatera
            att trots riksdagsbeslut och klara förord för friköpsrätt från
            arrendekommittén har någon sådan fortfarande inte införts?!
          </p>
          <head type="h2" xml:id="i-438zeX6LuBvbi6BBC9PCK8">
            Hur kunde det bli så här?
          </head>
          <p xml:id="i-9fj2WAb2Wk2gf19DbhrVxv">
            Vi kan konstatera att storbönder och adeln inte minst genom sin
            intresseförening - Jordägareförbundet – har lyckats med sitt lobbyarbete.
            Det är tyvärr också så att det är väldigt få som är insatta i
            frågan, det gäller inte minst politiker. Är man inte insatt så
            är det inte så lätt att agera i frågan. Sedan har vi också den
            senaste statliga utredningen om historiska arrenden som kom 2003.
            Utredningen kom bl.a. fram till att det fanns spår av obalans,
            ojämn erfarenhet av tvister, ekonomisk ojämlikhet i frågan om
            att driva mål vidare till högre rättsinstanser. Trots detta så
            kom man till slutsatsen att det fåtal och alltjämt minskande antal
            individer som en friköpslag för historiska arrenden skulle beröra
            kan man inte se att det finns ett allmänt intresse att en lag
            om friköp av historiska arrenden införs? Utredningens slutsats
            är mycket svår att förstå. Man hänvisar i princip till att de
            som drabbas är så få så att vi inte behöver göra något?! Skulle
            vi föra samma resonemang så fort som det handlar om minoritetsgrupper
            så undrar man vad vi skulle få för samhälle.
          </p>
          <head type="h2" xml:id="i-51JHUsH1S2u5ptf4ByZXtp">
            Vad är ett historiskt arrende?
          </head>
          <p xml:id="i-JmXJdy6YVD224D9z34gTvY">
            Det är minst 100 år gamla arrenden som gått i generationer. Det
            handlar om mark som adel och storgodsägare aldrig själva har brukat.
            Arrendatorerna har själva fått svara för investeringar, för hela
            riskkapitalet, och därmed har de fått bära den totala företagsekonomiska
            risken för växtodling och djurhållning. Den bygger på en beskattningsrätt
            från 1600–1700-talet. Det hela började med att staten för att
            förbättra sin svaga statskassa började sälja beskattningsrätter
            till adeln. Skatten och hyran som bönderna betalt till staten
            tillföll nu adeln. Men adeln såg sig samtidigt som ägare av jorden
            även om affären formellt sett hade gällt rätten att driva in skatt
            och hyra.
          </p>
          <p xml:id="i-MzbT3ydJRHdAuSChqhjcJd">
            Att adeln hade en beskattningsrätt och inte en äganderätt till
            hundratusentals urgamla bondehem borde vara uppenbart. Men tyvärr
            så blockerar reglerna från 1700-talet ännu rätten till enskilt
            ägande för befolkningen i hela bygder. Bönder som skulle vilja
            köpa loss gårdar de brukat i hundratals år förvägras detta med
            hänvisning till fideikommisslagar. Dessa evighetskontrakt kallas
            för historiska arrenden. Staten, regeringen och riksdagen blundar
            tyvärr för detta och har nöjt sig med att göra vissa förbättringar
            men inte vågat åtgärda grundproblemet.
          </p>
          <head type="h2" xml:id="i-2ARpXMz3vKVHkd4CXcSYb5">
            Demokratiaspekten
          </head>
          <p xml:id="i-NvNTEik2HsJNH4AUiTCZnQ">
            I dag är Sverige ett av världens mest utvecklade länder när det
            gäller demokrati, jämställdhet, offentlig insyn och andra saker
            som vi förknippar med ett modernt samhälle. Men man måste fråga
            sig, är vi ett så modernt och demokratiskt land som vi tror när
            regler från 1700-talet ännu blockerar rätten till enskilt ägande
            för befolkningar i hela bygder. Det finns fortfarande kvar rester
            av det gamla feodalsamhället, rester som är direkt odemokratiska
            men som på något envist sätt ändå lyckats överleva ända fram till
            2000-talet. Det är lika häpnadsväckande som oförståeligt. Det
            handlar om rätten – eller snarare avsaknaden av rätten – för jordbruksarrendatorn
            att friköpa de gårdar som man i generationer bebyggt, bebott och
            brukat under adligt förmyndarskap.
          </p>
          <head type="h2" xml:id="i-Pi3avCDVdUeXVAMFxNaMWB">
            Europarådskonventionen
          </head>
          <p xml:id="i-9V9W2mobpzduTZZvwVCqEV">
            Ett argument som ofta kommer fram i debatten om friköp av historiska
            arrenden är att Europakonventionen om de mänskliga fri – och rättigheterna
            skulle vara ett hinder.
          </p>
          <p xml:id="i-LzpbUtiypTFkpAiTjzA9xN">
            Jordägareförbundet brukar hävda att friköp skulle vara ett ingrepp
            i äganderätten som inte får göras annat än i det allmännas intresse.
            Detta stämmer inte, det är snarare tvärtom. Europeiska domstolen
            konstaterar i en dom följande: De nationella organen är principiellt
            bättre skickade än domstolarna att avgöra vad som skall anses
            vara i det allmännas intresse. Det är alltså upp till riksdagen
            att pröva om det är ett angeläget allmänt intresse att lösa frågan
            som har diskuterats och påtalats i över 300 år!
          </p>
          <head type="h2" xml:id="i-EHWeNGR7ofwMn1wAg7njVj">
            Frivilliga överenskommelser
          </head>
          <p xml:id="i-HhQcdmBVURnEkD2fxcjMs3">
            Det finns de som menar att historiska arrenden har minskat kraftigt
            och att en del av minskningen beror på att arrendatorerna har
            fått friköpa sina arrendeställen. Det har gjorts vissa frivilliga
            överenskommelser där arrendatorn getts rätten, av stat och kyrka,
            att köpa loss det land som man brukat i århundraden. Men kartläggningen
            visar att förhållandena är tvärtom för adel och storgodsägarna,
            de medger i princip inga friköp. Eller som Carl af Petersson uttalade
            sig i Björn af Kleens bok Jorden de ärvde: Vår grundprincip är
            att vi aldrig säljer mark. Vi måste inse att adeln och storbönderna
            har en grundprincip: Man säljer aldrig mark och man avvecklar
            arrendatorer i en allt snabbare takt. Det vi kan se nu är att
            jordägare på flera håll chockhöjt arrendeavgiften, många jordägare
            försöker komma åt kontrollen av de stödrätter som tillhör brukarna,
            banker har börjat kräva högre säkerhet för krediter eftersom de
            inte äger sin egen fastighet.
          </p>
          <head type="h2" xml:id="i-6RbDwa6CqSg8qYzeJNVds2">
            Det råder obalans
          </head>
          <p xml:id="i-JVJnD78rDQ3ZwQVtBHymwf">
            Att det råder obalans mellan adeln, storgodsägarna och arrendatorerna
            är det ingen tvekan om. Ett fall från nordöstra Skåne är ganska
            slående. Det handlar om en gård som familjen i generationer arrenderat
            i nästan 200 år. De senaste 35 åren har greven inte satsat en
            enda krona medan arrendatorerna har satsat miljonbelopp på bl.a.
            en ny hölada, siltorn, maskinhall, värmesystem, totalrenoverat
            bostadshuset och röjt 60 000 kubikmeter sten så att åkrarna kan
            brukas. När arrendatorn lyfte frågan om friköp sa greven nej,
            men däremot så ville han höja arrendet med 42 % (investeringarna
            hade ju ökat värdet på marken) och tog 33 % av EU-bidraget för
            biologiskt mångfald.
          </p>
          <p xml:id="i-QLMy4HaeFoqvPARYiBmfQ6">
            Arrendefamiljen har inte ens rätt att släppa lös sin hund på
            den mark som man brukat i nästan 200 år men greven säljer jakt
            på buruppfödda rapphöns på deras mark?!
          </p>
          <head type="h2" xml:id="i-TMLp6hVaji2YVkECjJTY48">
            Hög tid att vi agerar i denna fråga
          </head>
          <p xml:id="i-WVSuWuD1BuRiQQKByHs8dX">
            Denna aggressiva attityd som vi kan se hos adeln och storgodsägarna
            är djupt oroande.
          </p>
          <p xml:id="i-3MGGiqvG3dFgdAnqASyo7e">
            Man har klart deklarerat att deras grundprincip är att inte självmant
            bevilja några friköp.
          </p>
          <p xml:id="i-KdsTrixAdpqBoU4WFLGqe4">
            Utan vad vi mer och mer ser är att man inte ens godkänner släktövertagande
            längre.
          </p>
          <p xml:id="i-XCocy7wtzCAEt3Mk3Zd4P9">
            Vi måste vakna och börja reagera på det som håller på att ske.
            Det börjar bli hög tid att införa den historiska reformen, om
            det skall finnas några kvar att rädda till enskilt ägande. I självägande
            bygder ökar befolkningen, medan det i bygder under fideikommiss
            och andra storgods råder avfolkning, förfall, aveldning av boplatser,
            skogsplantering, blockering av vägar och stagnation. Det är rena
            kulturmordet på sina håll som fått försiggå successivt, en gård
            i taget och i det tysta. Vi måste våga erkänna att vi har kvar
            ett gammalt ståndsbetingat ägarmandat över hela bygder som blockerar
            och fortsätter att blockera rätten till enskilt ägande för jordbruksbefolkningen.
          </p>
          <p xml:id="i-Mrq4MkFU9ZNkwDK1Y1KkgT">
            Att avskaffa de sista resterna av ett feodalt system borde vara
            en självklarhet. Det är dags att vi anpassar verkligheten till
            den bild vi gärna målar upp av det moderna Sverige. Men då krävs
            det att vi i Sverige inför det som man i Danmark gjorde redan
            1919, dvs. införa en laglig rätt till friköp av historiska arrenden.
          </p>
        </div>
        <div type="motSignatures">
          <list>
            <item xml:id="i-7B5re14UCkzXMtm51yJ4vu">
              Christer Adelsbo (S)
            </item>
            <item xml:id="i-GZ5igsDQtMwGnnQn5KYLZW">
              Annelie Karlsson (S)
            </item>
            <item xml:id="i-SnXEhF6z83mwTkkb6b3taX">
              Kerstin Engle (S)
            </item>
            <item xml:id="i-6w9FQRDKPs9Ag7hrFsEJyf">
              Peter Jeppsson (S)
            </item>
          </list>
        </div>
      </div>
    </body>
  </text>
</TEI>
