<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201112-CU-00001">
  <teiHeader>
    <fileDesc>
      <titleStmt>
        <title>med anledning av skr. 2010/11:163 Insatser för vandrande fisk i sjöar och vattendrag</title>
        <author corresp="i-DXYijt8wprzTgm7zCTJYc3">av Veronica Palm m.fl. (S)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2010/11:163 Insatser för vandrande fisk i sjöar och vattendrag</title>
          <idno type="rdwebb">GZ02C1</idno>
          <rs type="number">C1</rs>
          <orgName type="comitteeAbbreviation">CU</orgName>
          <ref type="dokument_url_text">http://data.riksdagen.se/dokument/GZ02C1/text</ref>
          <ref type="dokument_url_html">http://data.riksdagen.se/dokument/GZ02C1</ref>
          <ref type="dokumentstatus_url_xml">http://data.riksdagen.se/dokumentstatus/GZ02C1</ref>
          <ref type="doc">http://data.riksdagen.se/fil/4F077D44-5713-4BFB-8B86-356FF8C91590</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-DXYijt8wprzTgm7zCTJYc3</idno>
            <name>Veronica Palm</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-Uxe3rhosBnSZpqJX5d7gpy</idno>
            <name>Carina Ohlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-EgqHRHVoW5y9USDYuNoYuA</idno>
            <name>Hillevi Larsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-LVvDpgdhY8nFzdo6xSDKsF</idno>
            <name>Jonas Gunnarsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-X74MvWzSQtfREMzLLMbjc7</idno>
            <name>Hannah Bergstedt</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Xc2gauHt5Y4GsTNbgqrrAo</idno>
            <name>Yilmaz Kerimo</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-2J3r8zwqpPMPgVzdyt5mXb</idno>
            <name>Katarina Köhler</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-459RXz9ZjAXQSJ8mzf9tZ1" type="basedOn"/>
        <correspContext corresp="i-459RXz9ZjAXQSJ8mzf9tZ1">
          <ref>Regeringsskrivelse 2010/11:163</ref>
        </correspContext>
        <correspAction xml:id="i-4ckg5MTAHg4jbYS6fmvgma" type="signed"/>
        <correspContext corresp="i-4ckg5MTAHg4jbYS6fmvgma">
          <note type="signatory" corresp="i-DXYijt8wprzTgm7zCTJYc3"/>
          <note type="signatory" corresp="i-Uxe3rhosBnSZpqJX5d7gpy"/>
          <note type="signatory" corresp="i-EgqHRHVoW5y9USDYuNoYuA"/>
          <note type="signatory" corresp="i-LVvDpgdhY8nFzdo6xSDKsF"/>
          <note type="signatory" corresp="i-X74MvWzSQtfREMzLLMbjc7"/>
          <note type="signatory" corresp="i-Xc2gauHt5Y4GsTNbgqrrAo"/>
          <note type="signatory" corresp="i-2J3r8zwqpPMPgVzdyt5mXb"/>
        </correspContext>
        <correspAction xml:id="i-YbyfNq4xFYYQQTXer6DTtq" type="referral">
          <date when="2011-10-03"/>
        </correspAction>
        <correspAction xml:id="i-TMiAA9bYPDAjyhEKQ8sLV6" type="dismissal">
          <date when="2011-10-03"/>
        </correspAction>
        <correspAction xml:id="i-QUtvD2251Uum9sNimFU9mA" type="dismissal">
          <date when="2011-10-03"/>
        </correspAction>
        <correspAction xml:id="i-S7RxxYhQ64k5gBWtomfS7w" type="submission">
          <date when="2011-09-28"/>
        </correspAction>
        <correspAction xml:id="i-Ez6WsP3XoXWyDGKMAmQQPa" type="transfer">
          <date when="2011-09-28"/>
        </correspAction>
        <correspAction xml:id="i-Tcwr2ffrnCV2mHmBVtcLmM" type="assigned"/>
        <correspContext corresp="i-Tcwr2ffrnCV2mHmBVtcLmM">
          <ref type="assignedTo">Civilutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-MzQYgpTfrDXztmPzpktTjp" type="motBody">
        <div xml:id="i-CxNimrMmUc3eodGDPhdA89" type="motProposal" subtype="förslag">
          <head xml:id="i-FN2GN3B9VJrLpmhMnuNNXn">
            Förslag till riksdagsbeslut
          </head>
          <list xml:id="i-2fGBepJ8DUrBLfr9qyzqzj" style="ol">
            <item xml:id="i-EzxiBM9exbQDPPHq4UBLyy">
              Riksdagen tillkännager för regeringen som sin mening vad som
              anförs i motionen om att analysera om fiskeavgifterna ska kunna
              användas på annat sätt än vad som angetts i vattendomarna.
            </item>
            <item xml:id="i-8WaP46StkRyiDvkJ13GUbC">
              Riksdagen tillkännager för regeringen som sin mening vad som
              anförs i motionen om att myndigheternas arbete och insatser i
              frågor kring biologisk mångfald i rinnande vattendrag bör samordnas.
            </item>
            <item xml:id="i-AyAsD97QCUYuZg62dJ5N2e">
              Riksdagen tillkännager för regeringen som sin mening vad som
              anförs i motionen om att uppföljningen av insatser för restaurering
              av vattendrag och fiskevård måste bli bättre.
            </item>
            <item xml:id="i-Tu4JBfZMbSZQXm28FzsWKk">
              Riksdagen tillkännager för regeringen som sin mening vad som
              anförs i motionen om att miljöbalken bör gälla vid ombyggnad eller
              tillbyggnad av vattenkraftverk.
            </item>
            <item xml:id="i-3kXA4ZHMoZfX4nWt3dK4Tj">
              Riksdagen tillkännager för regeringen som sin mening vad som
              anförs i motionen om att företag som ansvarar för vattenreglering
              bör åläggas att anlägga fiskvandringsvägar för att bevara eller
              återställa den biologiska mångfalden.
            </item>
          </list>
        </div>
        <div xml:id="i-Pfw6EWJeXMwBMCRycdaKoG" type="motContent">
          <head xml:id="i-XTQsTvaNnZPvwpVjKAaKYT" type="h1">
            Motivering
          </head>
          <p xml:id="i-HWd9ToxZiP4H18spTZTQcG">
            Riksdagens beslutade miljökvalitetsmål om levande sjöar och vattendrag
            innebär att den biologiska mångfalden ska bevaras och återskapas
            i vattendrag. I vattendrag som påverkas av regleringen ska vattenflöden
            så långt möjligt vara anpassade till biologisk mångfald.
          </p>
          <p xml:id="i-B9JunJYCh1bdfLbrqC7xq">
            Men miljömålet har inte nåtts, trots att riksdagen vid flera
            tillfällen framfört vikten av att t.ex. fiskevägar anläggs för
            att möjliggöra vandring förbi vattenkraftverk.
          </p>
          <p xml:id="i-icN7TqkfYjwQLe4bNGAui">
            Den biologiska mångfalden i vattendragen hotas på flera sätt
            av bl.a. miljögifter, övergödning och dränering av våtmarker.
            Damning, flottning, vattenkraftverk och vattenreglering har under
            en lång tid stor påverkan på miljön i våra vattendrag. Växt- och
            djurliv påverkas negativt när vattenytorna ändras till storlek
            och sträckning. Vandringshinder skapas för olika arter när det
            naturliga vattenflödet ändras.
          </p>
          <p xml:id="i-DTWTnSqhEcFCvMXTq3wN96">
            Vattenkraften är en förnybar energikälla som haft stor betydelse
            för Sveriges låga utsläpp av växthusgaser och kommer att ha så
            också i framtiden. Men samtidigt är det klarlagt att både storskalig
            och småskalig vattenkraft påverkar den biologiska mångfalden negativt.
          </p>
          <p xml:id="i-UopfmpsLKKZGatnqtb1NLj">
            En ny myndighet har nu ansvar för vattenfrågorna, Havs- och vattenmyndigheten,
            och det är naturligt att denna i sin verksamhet uppmärksammar
            problemen kring vattenkraft och den biologiska mångfalden.
          </p>
          <p xml:id="i-Bpq5FCnhuSQHExmPhhFqKm">
            I dag betalar kraftbolagen en bygdeavgift och en fiskeavgift.
            Den senare används för fiskefrämjande åtgärder i de berörda vattenområdena
            genom att man bevarar och återskapar den biologiska mångfalden
            i vattendragen. Bidrag för dessa åtgärder betalas ut efter ansökan.
            Bygdeavgiften används till att minska skador i närområdet och
            till allmänna ändamål för den bygd som berörs av verksamheten.
            Kraftbolagen finansierar också kompensationsåtgärder avseende
            fisk i enlighet med krav som ställs i olika tillstånd.
          </p>
          <p xml:id="i-P1m2wcikACGhjjSKKC4c92">
            Vi menar att kraftbolagen trots detta i dag i stort sett saknar
            motivation för att arbeta med att återställa och förstärka den
            biologiska mångfalden. Det finns i dag behov av fortsatta och
            förstärkta insatser från verksamhetsutövarna för att bevara och
            återskapa den biologiska mångfalden i vattendragen.
          </p>
          <p xml:id="i-D41yXy3UAeUxtBwwKmZPiC">
            Ansvaret för frågor om vatten och biologisk mångfald berör flera
            riksdagsutskott, finns på flera departement och myndigheter. Vi
            ser det som mycket viktigt att en ökad samordning och samverkan
            sker i dessa frågor. Myndigheternas arbete och insatser bör samordnas.
          </p>
          <p xml:id="i-55BWgvptN6oeee9ufVG5BC">
            Det finns i dag ingen helhetsbild av vilka resultat som statens
            insatser för biologisk mångfald i rinnande vatten har och vilka
            mål som nåtts. En uppskattning är att över hälften av de mest
            skyddsvärda vattendragen som skulle ha restaurerats inom ramen
            för riksdagens miljömål återstår att åtgärda.
          </p>
          <p xml:id="i-DCni6UTGQhnu7oq1JsFZaE">
            Näringsaspekten för den biologiska mångfalden i rinnande vatten
            kan inte nog understrykas. Det handlar om möjligheter till fisketurism
            och fiskodling. I regioner där näringsstrukturen i övrigt är svag
            har dessa arbetstillfällen en stor betydelse.
          </p>
          <p xml:id="i-Bv8nXxnSCXowUEVTimA54C">
            I dag saknas fiskevägar i flertalet av våra stora kraftverk.
            Krav har inte alltid ställts på bolagen, men vi menar att det
            alltid bör utredas om krav på byggande av fiskevägar kan ställas.
            Ibland finns det fiskevägar men dessa är inte funktionella eller
            så har de ett eftersatt underhåll eftersom skötseln inte finns
            reglerad i vattendomen.
          </p>
          <p xml:id="i-PB6T4XG9LocuiNvCsTdDjd">
            Grundproblemet är att kraftbolagen saknar motiv för att bevara
            och återskapa biologisk mångfald i vattendragen. Vi anser att
            det principiellt är kraftbolagen som ska betala för restaureringsåtgärder.
            Statliga medel kan dock förenkla arbetet och göra att processen
            går snabbare.
          </p>
          <p xml:id="i-BLHSs2wwKNtK9WVoZe3X5B">
            I dag använder staten tillståndsprövning och tillsyn som redskap
            för insatser för att bevara biologisk mångfald i vattendragen.
          </p>
          <p xml:id="i-JTTuBnCtuwGx2kCNau1WjN">
            Tillsynen av vattenverksamheten är i dag nedprioriterad av länsstyrelserna.
            Detta beror bl.a. på att länsstyrelsens resurser för tillsyn är
            begränsade.
          </p>
          <p xml:id="i-GYRygNgGUaKDRBted6opNz">
            I tillståndsprocessen är det Kammarkollegiet som företräder miljöintresset.
            Vattenlagen är sedan 1999 inlyft i miljöbalken och tillstånden
            lämnas av mark- och miljödomstolen. Ofta handlar tillstånden om
            att uppgradera eller effektivisera verksamheten. Kammarkollegiet
            driver då att i fall av förändring av verksamheten ska miljökrav
            ställas på hela verksamheten.
          </p>
          <p xml:id="i-RG1iWhtnr2kincv5HbdQKc">
            Men de flesta kraftverk har tillstånd enligt äldre lagstiftning
            och det förekommer också att kraftverk och dammar helt saknar
            tillstånd. Den äldre lagstiftningen var en exploateringslagstiftning
            som inte ställde miljökrav på det som nuvarande miljöbalk gör.
            Tillstånden för vattenverksamheten är inte tidsbegränsade. Det
            finns fall där vattendomar från 1920-talet ställer obefintliga
            krav på miljöhänsyn på ett kraftverk, krav som då gäller än i
            dag. En mycket stor del av verksamheten vid vattenkraftverken
            utövas enligt domar som prövas mot tidigare vattenlagar. Situationen
            är i dag otillfredställande eftersom de äldre vattendomarna ställer
            få eller inga miljökrav. Det krävs fortsatta analyser av hur detta
            problem kan lösas.
          </p>
          <p xml:id="i-J7vhRPyepkHACmdWgTFV9L">
            Kammarkollegiet driver att nya verksamheter, där gamla vattendomar
            gäller, ska omprövas enligt miljöbalken. Men detta är en mycket
            omständlig och svårframkomlig väg. Hittills har Kammarkollegiet
            bara lämnat in 100 ansökningar. Kraven är höga på att myndigheter
            ska ta fram omfattande underlag för en sådan process. Kritik mot
            att dessa processer är tidskrävande har kommit både från myndigheter
            och från miljöorganisationer.
          </p>
          <p xml:id="i-B39RP5KTcNkPRmLWMy9SVR">
            Miljöprocessutredningen (SOU 2009:42) har föreslagit att den
            som bedriver vattenverksamhet ska vara skyldig att ta fram de
            underlag som krävs för en omprövning och att myndigheternas resurser
            för omprövningen bör förstärkas.
          </p>
          <p xml:id="i-W8Yo9oLLuY82zsnWkDLykb">
            Regeringen skriver i sin skrivelse (skr. 2010/11:163) att den
            menar att vattenverksamhet ska bedrivas enligt tillstånd som prövas
            enligt miljöbalkens hänsynsregler och leva upp till EU-rättens
            krav. Men regeringen presenterar inte i sin skrivelse hur den
            ämnar gå vidare för att lösa problemet, vilket vi uppfattar som
            otillfredställande.
          </p>
          <p xml:id="i-N2K5qTDjAst9fNmL6xmpom">
            Regeringens Miljöprocessutredning (SOU 2009:42) misslyckades
            också att nå en lösning. Utredningen konstaterade att det finns
            en konflikt mellan främjandet av vattenkraften och stående intressen.
            Utredningen lämnade dock vissa förslag på ändringar i miljöbalken
            men konstaterade också att utredningen hade färdigutredda förslag
            som den inte redovisade i sitt betänkande eftersom intressekonflikten
            hade lett utredningen in på svåra avvägningar.
          </p>
          <p xml:id="i-4rFXqALaX1HsiiLogJEE2x">
            Regeringen menar i skrivelsen att förslagen som Miljöprocessutredningen
            lämnade inte var tillräckligt sammanhängande och effektiva och
            att regeringen därför valde att inte gå vidare med förslagen.
            Några förslag att utveckla och analysera de förslag som utredningen
            valde att inte lägga fram har inte gjorts.
          </p>
          <p xml:id="i-DJX3RXC6s8dV5FfffAZMMa">
            Lagstiftningsarbete innefattar ofta intressekonflikter. Vi är
            övertygade om att problemet går att lösa genom förändringar av
            regelverket, optimering av resurserna och ett vetenskapligt förhållningssätt.
            Regeringen visar genom skrivelsen att den inte ämnar fortsätta
            arbetet utan att den stannat vid sitt misslyckande, detta trots
            att Miljöprocessutredningen lämnar öppningar för att det finns
            förslag som skulle kunna ge lösningar.
          </p>
          <p xml:id="i-MFKai3P86T6tW7Px3emCJJ">
            Miljöbalken kräver att vid ombyggnad av en industri så ska den
            senaste tekniken användas. Detta är den ordning vi vill se gälla
            även för vattenkraftverk även om de lyder under vattendomar från
            så långt tillbaka som 1920. Miljöbalken bör vara överordnad.
          </p>
        </div>
        <div xml:id="i-RLTb3QutH5BoCKSJ4LciSf" type="motSignatures">
          <list xml:id="i-EYFENeLLs2sQHYK712gG9b">
            <item xml:id="i-XD7M988GPnyDqAuLKjFS9o" who="i-DXYijt8wprzTgm7zCTJYc3">
              Veronica Palm (S)
            </item>
            <item xml:id="i-UYUDMuq45xGSSk39VzKkL" who="i-Uxe3rhosBnSZpqJX5d7gpy">
              Carina Ohlsson (S)
            </item>
            <item xml:id="i-VwfxVVJ6G9Fiwqae8gcmTH" who="i-EgqHRHVoW5y9USDYuNoYuA">
              Hillevi Larsson (S)
            </item>
            <item xml:id="i-U5XYWoDomLK5USZZRTmGHz" who="i-LVvDpgdhY8nFzdo6xSDKsF">
              Jonas Gunnarsson (S)
            </item>
            <item xml:id="i-XBhJRjiRB6QfByXfbEUZrR" who="i-X74MvWzSQtfREMzLLMbjc7">
              Hannah Bergstedt (S)
            </item>
            <item xml:id="i-CSURdFAACzoDEyzFDqZPBW" who="i-Xc2gauHt5Y4GsTNbgqrrAo">
              Yilmaz Kerimo (S)
            </item>
            <item xml:id="i-BBdAm4G18Cdp7i273BtHpL" who="i-2J3r8zwqpPMPgVzdyt5mXb">
              Katarina Köhler (S)
            </item>
          </list>
        </div>
      </div>
    </body>
  </text>
</TEI>
