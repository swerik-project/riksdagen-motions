<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-198283--00556">
  <teiHeader>
    <fileDesc>
      <titleStmt>
        <title>Situationen i Centralamerika</title>
        <author>Lars Werner m. fl.</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Situationen i Centralamerika</title>
          <idno type="rdwebb">G602556</idno>
          <rs type="number">556</rs>
          <ref type="dokument_url_text">http://data.riksdagen.se/dokument/G602556/text</ref>
          <ref type="dokument_url_html">http://data.riksdagen.se/dokument/G602556</ref>
          <ref type="dokumentstatus_url_xml">http://data.riksdagen.se/dokumentstatus/G602556</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-5wPAQ1MDLRTsW1XngYcD46</idno>
            <name>LARS WERNER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-UqzvPHFEErHnSFsyUmhr5K</idno>
            <name>KARIN NORDLANDER</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-FiisfXYQcUpGymcboYQpoF</idno>
            <name>C.-H. HERMANSSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-CMGiiZNVocLdbkuKqXgWTG</idno>
            <name>NILS BERNDTSON</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-QRDnfz9zaiXo7A1SpAi1dM</idno>
            <name>BERTIL MÅBRINK</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="woman">
            <idno>i-RPvXiWoVbPvNZBh8bxVvbB</idno>
            <name>EVA HJELMSTRÖM</name>
            <state type="partyAffiliation" ref="Q110837">
              <desc>vpk</desc>
            </state>
          </person>
          <person gender="man">
            <idno>i-RbKNMUyo9hNCG3nSXBGQAq</idno>
            <name>OSWALD SÖDERQVIST</name>
            <state type="partyAffiliation" ref="Q110837">
              <desc>vpk</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-6vNzBGQ9xrcwUeSNTHiUDT" type="signed"/>
        <correspContext corresp="i-6vNzBGQ9xrcwUeSNTHiUDT">
          <note type="signatory" corresp="i-5wPAQ1MDLRTsW1XngYcD46"/>
          <note type="signatory" corresp="i-UqzvPHFEErHnSFsyUmhr5K"/>
          <note type="signatory" corresp="i-FiisfXYQcUpGymcboYQpoF"/>
          <note type="signatory" corresp="i-CMGiiZNVocLdbkuKqXgWTG"/>
          <note type="signatory" corresp="i-QRDnfz9zaiXo7A1SpAi1dM"/>
          <note type="signatory" corresp="i-RPvXiWoVbPvNZBh8bxVvbB"/>
          <note type="signatory" corresp="i-RbKNMUyo9hNCG3nSXBGQAq"/>
        </correspContext>
      </correspDesc>
      <textClass>
        <catRef scheme="#docType" target="#mot"/>
      </textClass>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198283/mot_198283__556/mot_198283__556-001.pdf"/>
      <fw xml:id="i-WAh9G4rGpC6ZNmB4V23qdU">
        Mot. 1982/83:556 9
      </fw>
      <div xml:id="i-6roMtuPNtoYpvuqwE5mSsg" type="motHeader">
        <div xml:id="i-Dgn2Tr9gzNLAC8JhKUtu6H" type="motTitle"/>
        <div xml:id="i-5kGi6tLnzvipNXvVKktkEm" type="motSubmissionInfo"/>
      </div>
      <div xml:id="i-HGXZUGrwTpm5nQabnaDBaH" type="motBody">
        <div xml:id="i-J1Bo3CN2pUXjXJVNCioNPq">
          <p xml:id="i-FdAYQ2QTjs1nsDgDZ72Mfx">
            Motion
          </p>
          <p xml:id="i-QYoCcBFtoQasdvf7hvtzoA">
            1982/83:556
          </p>
          <p xml:id="i-FcNHaDzx7AvzC4RKTDtXgZ">
            Lars Werner m. fl. Situationen i Centralamerika
          </p>
          <p xml:id="i-Q5hTEucBo1GjL27mZhW6yD">
            Situationen i Centralamerika har ytterligare förvärrats under
            de gångna åren. Hotet mot de progressiva krafterna i bl. a. Nicaragua
            har ökat samtidigt som terrorn mot människorna i El Salvador och
            Guatemala trappats upp. Bakom denna upptrappning av konflikterna
            ligger i första hand USA, understött av inhemska militärjuntor
            och den rika inhemska bour- geoisien. Vpk lämnade i föregående
            års motion en historisk sammanfattning av utvecklingen inom området
            och de skilda länderna. Vi har under de gångna åren också vid
            ett flertal tillfällen tagit upp de ovan nämnda ländernas situation
            i interpellationer och frågor. Att USA:s ansvar är stort för att
            inte säga avgörande är helt klart och följden av en konsekvent
            genomförd imperialistisk politik. ”De interamerikanska förbindelserna
            —-—-- är USA:s sköld och svärd i kampen om världsherraväldet —
            ——- grundval för den övermakt som behövs för att bemästra skeendet
            i Europa, Asien och Afrika.” Så naket uttrycks, i det s. k. Santa
            Fé-dokumentet, den klassiska synen på Latinamerika och Karibien.
            Den syn som lett till mer än ett sekel av väpnade interventioner
            i Monroedoktrinens namn. Santa Fé-dokumentet skrevs i maj 1980
            för dåvarande presidentkandidaten Reagan och ”Interamerikanska
            Säkerhets- rådet”, en sammanslutning för att påverka USA:s utrikespolitik.
            Men politiken är inte ny utan en än brutalare uppföljning av tidigare
            doktri- ner. Genomgående har USA stött korrupta militärregimer
            som gett de amerikanska storbolagen förmåner, till nackdel för
            de fattiga bönderna och människorna i Latinamerika. Guatemala
            är ett belysande exempel. Under decennier styrdes det av juntor
            som sålde ut landets tillgångar till amerikanska storbolag som
            mjölkade ut landet på dess tillgångar och förvred dess ekonomi
            men stöttade den inhemska storbourgeoisien. Ett undantag i landets
            historia var en period efter andra världskriget då en reformperiod
            med demokratiskt styre infördes. Denna regim införde bättre hälsovård,
            bättre skolundervisning m. m. Den utlyste också fria val. När
            denna regims ledare, med ett grundmurat folkligt stöd, beslutade
            om en jordreform som bl. a. innebar att United Fruit Company's
            väldiga tillgångar skulle fördelas bland fattiga jordlösa bönder,
            tröt emellertid tålamodet i Washington och landet invaderades.
            Den terror som därefter utbrutit är obeskrivlig och har under
            senare år trappats upp. Tiotusentals har mördats, torterats eller
            kastats i fängelse. Amnesty har rapporterat om fynd av massgravar
            av s. k.
          </p>
          <pb facs="riksdagen-motions-pdf/data/198283/mot_198283__556/mot_198283__556-002.pdf"/>
          <p xml:id="i-7ukuiBJ2h9VVhUETWu7Aai">
            AA A A |A” 1 0-2 5 ses EEE
          </p>
          <p xml:id="i-WHM9CeXcjE9zE2c2zNr96Y">
            ”försvunna”. Studerande, präster, kristna och fackföreningsledare
            mördas av dödsskvadronerna i fullt samförstånd med regimen. Guatemala
            har också varit något av ett experimentland för USA och CIA. De
            erfarenheter man fått där av bekämpning av de demokratiska krafterna
            har använts också i andra latinamerikanska länder. Trots detta
            lever den demokratiska oppositionen vidare. Indianerna, en grupp
            som under senare år utsatts för ett allt hårdare förtryck, har
            engagerat sig i befrielsekampen och de senaste åren har de demokratiska
            krafterna uppnått stor enighet. Strejker, vissa av dem framgångsrika,
            har genomförts. USA kan inte längre i samma utsträckning förlita
            sig på Guatemala och har alltmer kommit att förskjuta sina militärstrategiska
            intressen mot Honduras. I Honduras förläggs nya baser och som
            alltmer tar över rollen som USA:s polisstyrka i området. En ”polisstyrka”
            som används inte minst mot det land som genomfört en progressiv
            utveckling nämligen Nicaragua. Regeringen föreslår i årets budgetproposition
            ytterligare medel till Nicaragua. Detta är helt i linje med tidigare
            av vpk framförda krav. Ökningen är emellertid inte tillräcklig.
            Situationen där är mycket svår. Inte nog med att USA på allt sätt
            söker sabotera en positiv ekonomisk utveckling. Man har också
            försökt, och i vissa fall lyckats, stoppa t. ex. IDB-lån till
            Nicaragua. Man genomför också, via sin ”bulvan” Honduras, räder
            in på nicaraguanskt område i syfte att sabotera återuppbyggnadsarbetet
            efter Somozaregimens exempellösa förstöring. Sandinistregeringen
            har trots detta och trots den internationella förtals- kampanj,
            inspirerad av CIA, som förts mot dem lyckats med en rad utvecklingsprojekt
            till förmån för de breda folklagren. Ett misslyckande för de progressiva
            krafterna i Nicaragua vore ett misslyckande för hela regionens
            människor. Stödet bör därför öka och vpk återkommer till detta
            i en biståndspolitisk motion. Sandinisterna själva hävdar att
            deras öde är intimt förknippat med vad som sker i El Salvador.
            Också om den svenska regeringen, liksom ett flertal andra, uttryckt
            inte bara skarp oro, utan också fördömt det folkmord det härskande
            militärrådet med Napoleon Duarte i spetsen är i färd med att genomföra,
            så fortsätter USA:s vapenleveranser till regimen. Oppositionen
            mot juntan genom FD R/FMNL är nu mycket bred och enad. Men svårigheterna
            är trots detta stora. En politisk lösning är den enda framkomliga
            vägen och detta måste USA och juntan tvingas inse. En än starkare
            internationell opinion till förmån för FDR/FMNL är därför av stor
            betydelse, särskilt mot bakgrund av de illavarslande uttalanden
            som förekommit, om planerna på direkta militära ingripanden från
            USA:s sida.
          </p>
          <p xml:id="i-DipvopzPkgLwn2e9x2vkAo">
            Många människor har flytt undan terrorn i El Salvador. Sverige
            bidrar med humanitär hjälp av skilda slag. Denna hjälp ges ofta
            under stora svårigheter, framhålls det i budgetpropositionen,
            där en höjning av stödet med ett mindre belopp föreslås. Vpk anser
            att trots dessa svårigheter alla framkomliga vägar
          </p>
          <pb facs="riksdagen-motions-pdf/data/198283/mot_198283__556/mot_198283__556-003.pdf"/>
          <fw xml:id="i-Qi5JhNn8iAAxGoJLVmAaBG">
            Mot. 1982/83:556 10
          </fw>
          <p xml:id="i-GuVk3XS9yTYWHd44kzr2ou">
            måste prövas för att lindra nöden inte minst bland barnen och
            anser att beloppet bör höjas jämsides med att än hårdare politiska
            ställningstaganden antas mot USA:s politik i området. Vi vill
            därvid erinra om vad som sades i deklarationen från ”De Intellektuellas
            Permanenta Kommitté för Folkens Suveränitet i Vårt Amerika”, till
            vilken Gabriel Garcia Mårques hör, nämligen: ”USA:s regering har
            lyckats få den argentinska regeringen att samarbeta för att intervenera
            i krigen i Centralamerika. Man har drivit fram en allians mellan
            regeringarna i El Salvador, Costa Rica och Honduras, som riktar
            sig mot de salvadoranska och de nicaraguanska folken. I OAS lyckades
            man med det cyniska konststycket att få nio regeringar som inte
            tillåter fria val i sina egna länder att rösta för valet i El
            Salvador. Man har tvingat Colombia och Honduras att ställa i ordning
            militärbaser till stöd för krigsoperationer mot dessa länders
            grannar. I samma syfte och mot andan i Torrijos-Carter-överenskommelserna
            utnyttjar man den interventionspoli- tik som USA fortfarande driver
            i Kanalzonen. Det här programmet går ut på att skapa konfrontation
            och splittring bland våra folk, tvärtemot vad våra befrielsekämpar
            drömde om. De Intellektuellas Permanenta Kommitté för Folkens
            Suveränitet i Vårt Amerika, som sammanträtt i Managua, har på
            nära håll upplevt hur utomordentligt dramatisk situationen är
            just nu, men också vilken beslut- samhet att försvara sig som
            finns hos folken i Centralamerika och Karibien. Därför fördömer
            vi den nordamerikanska regeringens öppna och hemliga aktioner,
            inte bara som ett desperat försök att vinna herravälde, utan också
            som en skrämmande strategi för att sudda ut och amerikanisera
            Latiname- rikas historiska och kulturella identitet.” Med hänvisning
            till det ovan anförda hemställs 1. att riksdagen hos regeringen
            hemställer om ett skarpt fördö- mande av USA:s och dess allierades
            inblandning av trupper, ”rådgivare”, tortyrexperter osv. i skilda
            centralamerikanska länder samt dess inblandning också i de progressiva
            ländernas utveckling såsom Cuba och Nicaragua, 2. attriksdagen
            uttalar sig för att man från svensk sida bör verka för att ställningstagande
            i likhet med det under punkt 1 också antas i internationella organ.
          </p>
          <p xml:id="i-4pAd7NCGu9bVS4ssdpbuSR" type="date">
            Stockholm den 19 januari 1983
          </p>
          <div xml:id="i-CkRi1aEFXDZkLkEwdzGbJM" type="signatureBlock">
            <p who="i-5wPAQ1MDLRTsW1XngYcD46" type="signature">
              LARS WERNER (vpk)
            </p>
            <p who="i-UqzvPHFEErHnSFsyUmhr5K" type="signature">
              KARIN NORDLANDER (vpk)
            </p>
            <p who="i-FiisfXYQcUpGymcboYQpoF" type="signature">
              C. -H. HERMANSSON (vpk)
            </p>
            <p who="i-CMGiiZNVocLdbkuKqXgWTG" type="signature">
              NILS BERNDTSON (vpk)
            </p>
            <p who="i-QRDnfz9zaiXo7A1SpAi1dM" type="signature">
              BERTIL MÅBRINK (vpk)
            </p>
            <p who="i-RPvXiWoVbPvNZBh8bxVvbB" type="signature">
              EVA HJELMSTRÖM (vpk)
            </p>
            <p who="i-RbKNMUyo9hNCG3nSXBGQAq" type="signature">
              OSWALD SÖDERQVIST (vpk)
            </p>
          </div>
        </div>
      </div>
    </body>
  </text>
</TEI>
