<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/200506/mot_200506_Mj_363/mot_200506_Mj_363-0001.pdf"/>
      <div type="motHeader" xml:id="i-YNTSyaEvzBzXUinPh6tJHd">
        <div type="motTitle" xml:id="i-VpqBkxV8AizGz8gQD5RkrC"/>
        <div type="motSubmissionInfo" xml:id="i-GL73AD5pAm1QZxAEPyeXkW"/>
      </div>
      <div type="motBody" xml:id="i-WpeoiV1Rz5v9ronBtwutJB">
        <div xml:id="i-7Kb6RQ65gr1CEJm8EUjZo9">
          <p xml:id="i-Tww5AR7BWcd63iRuQt2WNv">
            2005/06 mnr: MJ363 pnr: c733
          </p>
          <p xml:id="i-JfHENZhuE3qC4mjESUftWv">
            Motion till riksdagen 2005/06:MJ363
          </p>
          <p xml:id="i-X28WYSsgeTHs7EUeRnF5br">
            av Kenneth Johansson och Eskil Erlandsson (c)
          </p>
          <p xml:id="i-S3PQ95h4uWBQoYWgJDRG8C">
            Begränsad jakt på lodjur
          </p>
          <p xml:id="i-6wLSN2gBNFt83fT42AX9Zy">
            Förslag till riksdagsbeslut
          </p>
          <p xml:id="i-TbYrLioQPjuKmk1w65tGmv">
            Riksdagen tillkännager för regeringen som sin mening vad som
            i motionen anförs om behovet av att vidta de åtgärder som behövs
            för att en begränsad jakt på lodjur åter skall medgivas utanför
            renskötselområdet.
          </p>
          <p xml:id="i-AkSpqXEmiCxphgzmtsNmG4">
            Motivering
          </p>
          <p xml:id="i-8G2WVdysw75xm3cW1WPqV1">
            Sverige har i delar av landet en stark lodjursstam, som gott
            och väl uppfyller den numerär som anses nödvändig för att stammen
            skall bedömas vara livskraftig ur ett biologiskt perspektiv. Inom
            renskötselområdet har stammen reducerats till följd av den skyddsjakt
            som medgivits i enlighet med riksdagens mål. Lodjuren orsakar
            skador på renar och får samt har stor inverkan på rådjursstammen
            — många jägare har fått kraftigt försämrad rådjursjakt och i andra
            områden är rådjursstammen inte längre jaktbar. Eftersom inventeringar
            tyder på att lodjursstammen i landet är något lägre än beslutad
            miniminivå på 300 lodjursföryngringar har Naturvårdsverket de
            två senaste åren beslutat att inte medge någon lojakt utanför
            renskötselområdet där stammen är stark, medan jakt medgivits i
            mindre omfattning än tidigare inom renskötselområdet. Besluten
            har väckt en våg av protester och brist på förståelse. Eftersom
            riksdagens intentioner varit att en begränsad jakt skulle kunna
            fortsätta var det ett misslyckande i förhållande till intentionerna
            när Naturvårdsverket ansåg det nödvändigt att stoppa den begränsade
            jakt som hittills medgivits inom södra Norrland och Svealand.
            I området livnär sig lodjuren främst på rådjur. En ny forskningsrapport
            visar att tillväxten hos lodjursstammen i Mellansverige minskat
            på grund av att tillgången på rådjur blivit mindre. En bedömning
            av den ”ekologiska bärkraften” för lodjur visar att produktionen
            i rådjursstammen är mindre än uttaget genom lodjurens predation
            samt den jakt som bedrivs. Enligt orskarna är bytesunderlaget
            så begränsat att lodjuren i området skulle minska
          </p>
          <pb facs="riksdagen-motions-pdf/data/200506/mot_200506_Mj_363/mot_200506_Mj_363-0002.pdf"/>
          <p xml:id="i-QP5wppVdtpTiJTmcrHeoDz">
            2005/06:MJ363
          </p>
          <p xml:id="i-M4nM8VguSZECbEZcS84kC4">
            även om jägarnas jakt på rådjur skulle upphöra helt. Med utgångspunkt
            från dessa nya fakta finns starka skäl att ompröva beslutet om
            att stoppa lodjursjakten i Mellansverige. Även om jakten återupptas
            finns möjligheter till fortsatt ökning av antalet lodjur i Götaland
            där stora områden hyser starka stammar av bytesdjur. Om rovdjurspolitiken
            skall bli framgångsrik är det viktigt att lokalbefolkningen har
            förståelse för genomförda åtgärder, och om möjligt bör de också
            via förankring på regional nivå känna delaktighet i beslutsprocessen.
            Därtill är det viktigt att ta stor hänsyn till sociala aspekter
            och att balansera olika intressen. Det aktuella beslutet om att
            stoppa lojakten har tyvärr bidragit till att öka såväl polariseringen
            som bristen på förståelse för den nationella rovdjurspolitiken.
            Inte minst mot denna bakgrund finns starka skäl att vidta de åtgärder
            som behövs för att en begränsad jakt på lodjur åter skall tillåtas
            också utanför renskötselområdet. Detta bör ges regeringen till
            känna.
          </p>
          <p xml:id="i-5HmUeD33mKsArE6z6981v2">
            Stockholm den 30 september 2005
          </p>
          <p xml:id="i-W5jLiBo6wHGyQBfBUt3XnU">
            Kenneth Johansson (c) Eskil Erlandsson (c)
          </p>
        </div>
      </div>
    </body>
  </text>
</TEI>
