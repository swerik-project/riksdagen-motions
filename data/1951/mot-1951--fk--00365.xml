<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1951--fk--00365">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1951/mot_1951__fk__365/mot_1951__fk__365-001.pdf"/>
      <fw xml:id="i-RLaaXPsF5iRKcUCTRmDxMc">
        12 Motioner i Första kammaren, nr 365.
      </fw>
      <div xml:id="i-BqUU6TngAQaa2GrKyToGFM" type="motHeader">
        <div xml:id="i-GetnkyCVtzwboq1iatTmhD" type="motTitle"/>
        <div xml:id="i-4JXiKtQ6dmCnEAmSbPoVVz" type="motSubmissionInfo"/>
      </div>
      <div xml:id="i-AZwKiy9qU8BAxCF53unxoK" type="motBody">
        <div xml:id="i-CPEbibCrurRvkYsd4QKCDo">
          <p xml:id="i-SG2JVbrA9J2WgpLrCn7JGz">
            Nr 363.
          </p>
          <p xml:id="i-AGWVBpjKMc9bVnSu87bkS6">
            Av herr De Geer, i anledning av Kungl. Maj:ts proposition med
            förslag till lag angående ändring i lagen den 29 juni 1945 (nr
            420) om semester, m. m.
          </p>
          <p xml:id="i-DxhJEujWNqVJ1VkVZDJMPd">
            I proposition nr 72 till årets riksdag föreslås att den lagstadgade
            semesterns längd skall ökas från två till tre veckor om året.
            Detta för- slag ligger enligt vår mening helt i linje med en fortgående
            reform- politik. Det måste anses vara en riktig avvägning, att
            en del av den förhöjda levnadsstandard för vårt folk som den fortgående
            produktivi- tetsökningen möjliggör erhåller formen av ökad ledighet
            från arbetet med därav följande fysisk och psykisk rekreation.
            Det moderna arbets- livet är så pressande, att hänsyn till folkhälsa
            och trivsel gör denna reform påkallad, även med hänsyn till den
            stagnation i produktions- ökningen, som åtminstone temporärt kan
            bli en följdverkan av den ökade semestern. Det vore ur dessa synpunkter
            enligt vår mening mindre välbetänkt att nu ställa denna reform
            på framtiden. Samtidigt bör emellertid konstateras, att betänkligheterna
            mot refor- men med hänsyn till riskerna för minskad produktion
            i vårt f.n. hårt ansträngda ekonomiska läge inte kunna eller få
            underskattas. Det synes vara ett vitalt intresse inte minst med
            hänsyn till fortsatt reformarbete på andra områden, att den ökade
            semestern erhåller en sådan utform- ning, att den åstadkommer
            minsta möjliga menliga verkningar på produktionens omfattning.
            Ur denna synpunkt spelar det en betydelse- full roll, vilken utformning
            den nya semesterveckan erhåller. På denna punkt ha under den förberedande
            ingående diskussionen meningarna gått starkt isär. Allvarliga
            betänkligheter ha rests mot att uttaga den tredje semesterveckan
            i en följd, och som ett alternativ härtill har diskuterats den
            möjligheten, att den ökade semesterledigheten skulle uttagas i
            form av lediga lördagar. Att denna form av ökad semesterledighet
            skulle medföra mindre menliga verkningar för produktionen än ytterligare
            en sammanhängande vecka får anses klarlagt genom den verkställda
            utredningen. I propositionen (s. 17) refereras i anslutning till
            arbets- tidsutredningens undersökningar industriens utredningsinstituts
            prog- noser på denna punkt, enligt vilka en under sex sammanhängande
            dagar helt inställd drift skulle medföra en produktionsminskning
            av 2 procent, medan den skulle inskränka sig till ungefär 1,5
            procent, ”om semesterdagarna förläggas till lördagar”. Denna mening
            delas i övrigt helt av en övervägande opinion bland företagarna,
            inte minst de mindre näringsidkarna.
          </p>
          <pb facs="riksdagen-motions-pdf/data/1951/mot_1951__fk__365/mot_1951__fk__365-002.pdf"/>
          <fw xml:id="i-TPhSHadZxcpELZfHfW1MZT">
            Motioner i Första kammaren, nr 363. 13
          </fw>
          <p xml:id="i-Rdx957vmr65inUTKXAxdkB">
            Om det sålunda får anses ådagalagt, att denna form av den ökade
            semestern skulle medföra de minsta vådorna för produktionen, är
            det likaledes styrkt, att sympatierna bland arbetstagarna ganska
            starkt gå i den riktningen, att den nya semesterledigheten med
            fördel kan få formen av fria sommarlördagar. Den rundfråga, som
            arbetstidsutred- ningen tillställt medlemmar av L.O. och T.C.O.
            rörande detta problem — redovisad å s. 28 i propositionen — visar
            visserligen en stark majori- tet för tre sammanhängande veckor.
            Men det av regeringen föreslagna alternativet har inte väsentligt
            större sympatier bland arbetstagarna än formen av två sammanhängande
            veckor jämte enstaka dagar. Det kan alltså konstateras, att även
            för arbetstagarnas del den form av förlängd semester, som skulle
            medföra de minsta vådorna för den samlade produktionen, visat
            sig tilltalande. Det ligger också i öppen dag, att för mången
            ett antal arbetsfria lördagar under sommarhalvåret måste te sig
            mer tilltalande än en sammanhängande veckoledighet, som kan komma
            att förläggas till årets mörka tid. Ser man slutligen frågan ur
            företagarnas synpunkt, kan det väl sägas, att den för de större
            företagen inte har avgörande betydelse. Deras ställning inom produktionen
            är i regel så stark, deras företag så kon- soliderade, att deras
            ställning inte i avgörande mån påverkas av lag- stiftningens utformning.
            Helt annorlunda ställer det sig för våra många tusen mindre företagare,
            som själva icke alls eller i mycket ringa ut- sträckning kunna
            tillgodogöra sig fördelen av en regelbunden semester. För dem
            och deras för landet så betydelsefulla näringsgren framstår det
            som en allvarlig svårighet, om deras produktionskapacitet genom
            ökad semesterledighet för personalen vtterligare väsentligt skulle
            reduceras. En undersökning av de mindre företagarnas uppfattning
            har givit vid handen, att de däremot bedöma ett antal arbetsfria
            lördagar under som- marhalvåret som en betydligt mindre fara för
            sin produktion än en sammanhängande vecka. Deras omdöme måste
            i detta fall i hög grad tillmätas vitsord, eftersom de i många
            fall, för att inte säga i regel, själva genom arbete i verkstaden
            följa produktionen. Det skulle också för deras del framstå som
            en större social rättvisa, om semestern uttoges genom ett antal
            arbetsfria lördagar, då de själva kunde ha möjlighet att åtminstone
            i någon mån tillgodogöra sig den ökade semestern, en fördel även
            såtillvida som därigenom avsikten med folksemestern, att den sprides
            till en större del av vårt folk, i ökad mån kunde förverkligas.
            Om sålunda många skäl med hänsyn till produktionen som det dominerande
            kunna anföras till förmån för den anordningen, att arbetsgivare
            bör få rätt att ur produktionssynpunkt förlägga den tredje semesterveckan
            till den lämpligaste tidpunkten, måste å andra sidan även härvidlag
            starka hänsyn tagas till arbetstagarnas intressen. Arbets- lidsutredningens
            undersökningar ha därvidlag gett så klara bevis för
          </p>
          <pb facs="riksdagen-motions-pdf/data/1951/mot_1951__fk__365/mot_1951__fk__365-003.pdf"/>
          <fw xml:id="i-8Dmg8K2LLDdp6hphLjim2P">
            14 Motioner i Första kammaren, nr 365.
          </fw>
          <p xml:id="i-SmqbcHhGhr8upm46uExi2G">
            att lördagsledighet under sommarmånaderna är det av arbetstagarna
            önskade alternativet, att det icke finnes skäl att frångå denna
            tanke. Återstår så frågan hur många lördagsledigheter, som kunna
            anses kompensera en sammanhängande veckoledighet. Därvidlag synes
            det knappast vara rimligt att ersätta en sammanhängande veckoledighet
            med endast sex arbetsfria lördagar. Skall fullgod kompensation
            erhållas måste antalet arbetsfria lördagar uppgå till minst åtta,
            förlagda till sommarhalvåret. Med stöd av vad som sålunda anförts
            hemställes, att riksdagen vid behandlingen av proposition nr 72
            måtte besluta, att arbetsgivare må äga rätt att i stället för
            en sammanhängande veckoledighet förlägga den tredje semesterveckan
            till minst åtta arbetsfria lördagar under sommarhalvåret, samt
            att vederbörande utskott måtte utarbeta härför erforderlig lagtext.
          </p>
          <p xml:id="i-Ueuf788CRzsDTcXCpGoxDx" type="date">
            Stockholm den 14 mars 1951.
          </p>
          <div xml:id="i-4jko516wyrmjzigzb4RoHz" type="signatureBlock">
            <list xml:id="i-9GTaMdG4m6RfwPpY3j2U2a">
              <item xml:id="i-WHzgjKDEY2VrnsmpKTjhq9" who="unknown" type="signature">
                Gerard De Geer
              </item>
            </list>
          </div>
        </div>
      </div>
    </body>
  </text>
</TEI>
