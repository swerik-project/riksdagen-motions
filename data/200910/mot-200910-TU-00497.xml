<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200910-TU-00497">
  <teiHeader>
    <fileDesc>
      <titleStmt>
        <title>Infrastrukturen i Mälardalen</title>
        <author corresp="i-9fdWbFK67588CD12XaNZBq">av Sven-Erik Österberg m.fl. (s)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Infrastrukturen i Mälardalen</title>
          <idno type="rdwebb">GX02T497</idno>
          <rs type="number">T497</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GX02T497/text</ref>
          <ref type="dokument_url_html">http://data.riksdagen.se/dokument/GX02T497</ref>
          <ref type="dokumentstatus_url_xml">http://data.riksdagen.se/dokumentstatus/GX02T497</ref>
          <ref type="doc">http://data.riksdagen.se/fil/4B480984-8B68-4401-883C-B5DF91642225</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9fdWbFK67588CD12XaNZBq</idno>
            <name>Sven-Erik Österberg</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-NW2TEoH8XmW9aSn2aKJ8EA</idno>
            <name>Anders Ygeman</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="man">
            <idno>i-Q8hYBES3N7Q4fZnAATRjsd</idno>
            <name>Fredrik Olovsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-PMx51X9QbaLUMtQNq6sVfz</idno>
            <name>Matilda Ernkrans</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-GkGATynUsbQhroqVm6AkQW</idno>
            <name>Sonia Karlsson</name>
            <state type="partyAffiliation" ref="Q105112">
              <desc>S</desc>
            </state>
          </person>
          <person gender="woman">
            <idno>i-FdoD219QSnSV59bQLxhamx</idno>
            <name>Tone Tingsgård</name>
            <state type="partyAffiliation" ref="Q105112">
              <desc>S</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-QksU7skgYTPJUZUxGWXkz5" type="signed"/>
        <correspContext corresp="i-QksU7skgYTPJUZUxGWXkz5">
          <note type="signatory" corresp="i-9fdWbFK67588CD12XaNZBq"/>
          <note type="signatory" corresp="i-NW2TEoH8XmW9aSn2aKJ8EA"/>
          <note type="signatory" corresp="i-Q8hYBES3N7Q4fZnAATRjsd"/>
          <note type="signatory" corresp="i-PMx51X9QbaLUMtQNq6sVfz"/>
          <note type="signatory" corresp="i-GkGATynUsbQhroqVm6AkQW"/>
          <note type="signatory" corresp="i-FdoD219QSnSV59bQLxhamx"/>
        </correspContext>
        <correspAction xml:id="i-ABBuo6yYofbiBtpXZasJf7" type="numbering">
          <date when="2009-10-08"/>
        </correspAction>
        <correspAction xml:id="i-DNiXNP9zX1fQyYLGKCPqyX" type="submission">
          <date when="2009-10-06"/>
        </correspAction>
        <correspAction xml:id="i-JGhF7uUN9zpsai4iYeoYFM" type="transfer">
          <date when="2009-10-05"/>
        </correspAction>
        <correspAction xml:id="i-FjmSrPRWuoZqndcyNvWmzi" type="assigned"/>
        <correspContext corresp="i-FjmSrPRWuoZqndcyNvWmzi">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-HnBrsZ7gyTawoADRWo3aWT">
            Förslag till riksdagsbeslut
          </head>
          <list style="ol">
            <item xml:id="i-GssRXzLpRtCbkxWzaeChTi">
              Riksdagen tillkännager för regeringen som sin mening vad som
              anförs i motionen om att i infrastrukturplaneringen beakta behovet
              av infrastruktursatsningar i Mälardalen.
            </item>
            <item xml:id="i-6Madec83g2BSNfz715nfMn">
              Riksdagen tillkännager för regeringen som sin mening vad som
              anförs i motionen om att alla kommuner ges rätt att införa trängselavgifter.
              1
            </item>
            <item xml:id="i-QacoGRAPN66aBzGQ45AG2p">
              Riksdagen tillkännager för regeringen som sin mening vad som
              anförs i motionen om att lagstiftningen runt planeringsprocessen
              för järnväg förändras så att den möjliggör en snabbare järnvägsutbyggnad.
            </item>
            <item xml:id="i-DmG8CpMiKDeHqYCqKq5AyV">
              Riksdagen tillkännager för regeringen som sin mening vad som
              anförs i motionen om att plan- och bygglagen förändras så att
              detaljplaner ska säkerställa att kollektivtrafikens behov beaktas.
              2
            </item>
          </list>
          <p xml:id="i-QynHmQJqK7xSrYbtLggkJR">
            1 Yrkande 2 hänvisat till KU.
          </p>
          <p xml:id="i-TEfihopUbrCCZK1f2dJzUc">
            2 Yrkande 4 hänvisat till CU.
          </p>
        </div>
        <div type="motContent">
          <head xml:id="i-P4wtwgQ6YhhNvJqRFvU1Y7" type="h1">
            Motivering
          </head>
          <p xml:id="i-V4eQqQZW29tA9tsKRFMbQx">
            Östra Mellansverige är Sveriges enda tätbefolkade storstadsregion
            med en tredjedel av landets befolkning, omkring 3 miljoner invånare.
            Området sträcker sig från Örebro län i väster, fram till Stockholm
            i öster och från Gävle i norr till Linköping i söder. Tillsammans
            står regionen för 40 procent av inkomsterna i Sverige, 34 procent
            av sysselsättningen och hälften av landets skatteintäkter. Även
            vid tider av avmattning på arbetsmarknaden har befolkningen i
            regionen fortsatt att öka. Här finns en starkt framtidsinriktad
            industritradition som under många år varit Sveriges tillväxtmotor.
          </p>
          <p xml:id="i-BjPbqdc3JUdqAWi4B78nQE">
            Östra Mellansverige är Sveriges starkaste forskningsproducent
            med nästan hälften av landets högskolebaserade forskning och drygt
            40 procent av näringslivets forskning och utveckling.
          </p>
          <p xml:id="i-3k6xk6hzx2rUSfg3h6gEor">
            Här finns 25 högskolor med cirka 100 000 helårsstudenter eller
            omkring en tredjedel av landets studenter.
          </p>
          <p xml:id="i-32h4T5By3WgUdFQKkBVdxs">
            Det är en samarbetsregion som snabbt utvecklas mot en gemensam
            arbets- och bostadsmarknad. Regionen har ett rikt utbud av olika
            boendemiljöer. Det finns beräkningar som pekar på att den här
            regionens befolkning kommer att öka med 27 procent fram till år
            2030.
          </p>
          <p xml:id="i-8mjwDjK8AWqokKzurHUgMA">
            Andelen personer som arbetspendlar över kommungränsen har ökat
            kraftigt under en lång period. År 1985 pendlade drygt 21 procent
            av de förvärvsarbetande över sin kommungräns. Femton år senare
            hade siffran stigit till drygt 29 procent.
          </p>
          <p xml:id="i-UrtqFCRczzY13rFTxbJjrn">
            Östra Mellansverige ska inte bara vara en tillväxtmotor för Sverige,
            utan ett levande och dynamiskt utvecklingscentrum i hela Östersjöområdet.
            Här finns en koncentration av huvudkontor för storföretag som
            är jämförbar med mer centrala delar i Europa. För att kunna fortsätta
            konkurrera med andra stora regioner i Europa krävs att regionens
            gemensamma arbetsmarknad binds samman allt tätare. Det kräver
            en fungerande infrastruktur av vägar, järnvägar, flyg och sjöfart.
          </p>
          <p xml:id="i-2ufsB7vs7Xq4h4AaDrYoiU">
            Väg- och järnvägsnätet har inte byggts ut i den takt som är nödvändigt
            för att möjliggöra snabba och säkra transporter, och behoven bara
            ökar. Om de ökade transportbehoven inte tas på allvar riskerar
            både tillväxten och välfärden att hämmas.
          </p>
          <p xml:id="i-ErcnnXMpzLaCtzkcvKFStk">
            Forskningen visar tydligt att investeringar i transportsystemet
            sänker näringslivets kostnader och höjer produktiviteten. Sverige
            investerar förhållandevis lite i infrastruktur jämfört med andra
            västeuropeiska länder, särskilt när det gäller underhållsinvesteringar.
            Ju mer kunskapsintensivt näringslivet blir, desto större lokala
            arbetsmarknader kräver det, något som primärt kan åstadkommas
            genom ett utbyggt transportsystem.
          </p>
          <p xml:id="i-Wo5fLyWB4pZo8neDSXMgrC">
            Vi måste därför binda samman den i ett europeiskt perspektiv
            glesa befolkningsstrukturen i östra Mellansverige på ett bättre
            sätt för att vinna de konkurrensfördelar en storregion har.
          </p>
          <p xml:id="i-3UD9NguCpQzRv5C3GbLaiL">
            Det behövs ett sammanhängande transportsystem, med bra samordning
            av olika transportslag och god service till resenärerna. Transportsystemet
            måste vara väl länkat till den nationella och europeiska infrastrukturen.
            Detta är en nödvändig förutsättning för att vardagslivet ska fungera
            för enskilda människor liksom för regionens näringsliv.
          </p>
          <p xml:id="i-4PUxWs3d5tWgy8bFh4mRLj">
            En lägesanalys av standarden på infrastrukturen i östra Mellansverige
            visar att kapaciteten är otillräcklig, underhåll och reparationer
            är underdimensionerade och beredskapen för framtida behov är svag.
            Den viktigaste förklaringen till detta allvarliga läge är bristande
            finansiering av de olika insatserna. Statens budgetutrymme till
            infrastruktur har inte varit tillräckligt. I många fall har kommuner
            och landsting tvingats bidra med räntefria lån eller med delfinansiering
            för att angelägna projekt ska kunna startas upp och fullföljas.
          </p>
          <p xml:id="i-HghVmGkTxLPtnFhJt3S2y1">
            Regeringen har beslutat om närtidssatsningar på vissa infrastrukturprojekt
            i regionen och nyligen fattades också beslutet att bygga Förbifart
            Stockholm. Men många angelägna objekt saknas fortfarande. Vi anser
            att utbyggnaden av infrastrukturen i östra Mellansverige måste
            påskyndas så att den även fortsättningsvis kan bidra till tillväxt
            i hela Sverige.
          </p>
          <head xml:id="i-CA4U1vMM4RRTBk9R3tE4iN" type="h2">
            Alternativ finansiering av infrastruktur
          </head>
          <p xml:id="i-TMst6srAR6G7Srv55teCvm">
            Som alltid så överstiger behoven av ny infrastruktur de ekonomiska
            medel som finns att tillgå. Riksdagen beslutade 2008 att avsätta
            417 miljarder kronor för transportinfrastrukturen under planeringsperioden
            20102021. För drift och underhåll avsätts 136 miljarder kronor
            som fördelas på vägar och 64 miljarder kronor på järnvägar. Kvar
            blir 217 miljarder kronor som ska användas till investeringar
            i vägar och järnvägar, sektorsuppgifter, statlig medfinansiering
            av vissa investeringar i trafikanläggningar, driftsbidrag till
            icke-statliga flygplatser, medfinansiering av stora och strategiska
            åtgärder i farleder och slussar samt räntor och amorteringar.
            Regeringen räknar också med en betydande medfinansiering till
            investeringar från kommuner, landsting och regioner.
          </p>
          <p xml:id="i-VSmGBhUsAy3ataq1Az7svM">
            Vi socialdemokrater i östra Mellansverige delar inte synen på
            att skattepengar som är avsedda i huvudsak för vård, skola och
            omsorg ska reserveras för anläggandet av vägar och järnvägar.
            Vår inställning är att staten ska fortsätta att ha huvudansvaret
            för finansieringen av nationella och regionala väg- och järnvägar
            samt drift och underhåll av det befintliga nätet. Planeringsmässigt
            är det också viktigt att staten håller fast vid sin roll som samordnare.
            Vi ser dock behov av att inom ramen för alternativ finansiering
            ändå kunna öka investeringsramen.
          </p>
          <p xml:id="i-7LvF2zgWW1ZFvTgUrCk4Cj">
            Med alternativ finansiering avses andra former av finansiering
            än över statsbudgeten, dvs. traditionell anslagsfinansiering av
            investeringen med direktavskrivning samt av drift och underhåll
            av den uppförda anläggningen. Alternativ finansiering kan vara
            finansiering genom lån från Riksgäldskontoret eller mot statlig
            lånegaranti. Det kan också ske genom att den privata sektorn tillhandahåller
            kapital, oftast i samband med att staten och det privata samarbetar
            vid genomförande av investeringen.
          </p>
          <p xml:id="i-Wr3XqnEWEGucj3gAK4tMM6">
            Vi vill för det första att investeringsviljan tydliggörs genom
            att vissa större, särskilt angelägna och kostnadskrävande investeringar
            i avgränsade projekt kan finansieras genom lån i Riksgälden. Då
            riskerar vi inte att hamna i en situation där i princip allt annat
            måste skjutas på framtiden för att ge utrymme åt en enda stor
            investering. Det kan exempelvis handla om den planerande utbyggnaden
            av höghastighetståg i Sverige mellan Stockholm och Göteborg och
            mellan Stockholm och Malmö, en satsning som beräknas kosta 125
            miljarder.
          </p>
          <p xml:id="i-2iwX4QUNhHLCfzW8sGyJcR">
            För det andra ser vi att alternativ finansiering även kan rymma
            exempelvis trängselskatter, bompengar eller tullar och andra intäktsmöjligheter.
            Användandet av ny teknik ska användas för att underlätta för användarna.
            Regioner och kommuner måste ges möjlighet att själva införa intäktsmöjligheter
            som ska kunna öronmärkas till området ifråga. Vi ser också gärna
            utökade möjligheter för kommuner och regioner att kunna besluta
            om att använda tullar, bompengar, trängselskatter eller andra
            IT-baserade lösningar för att miljömässigt styra trafiken. Intäkterna
            kan användas för att ge värdefulla bidrag till investeringar i
            lokal och regional infrastruktur. Villkoret är dock att intäkterna
            kommer de regioner till del som betalar dem och att det är regionen
            som beslutar hur de ska användas. Det västsvenska infrastrukturpaketet,
            som förutom statliga anslag också består av bland annat trängselskatt
            och banavgifter, kan tjäna som en inspirationskälla.
          </p>
          <p xml:id="i-XeVo6VRxvm421zHGLyazFi">
            För det tredje ser vi att ett bättre nyttjande av offentlig upphandling
            är centralt för att effektivisera investeringar i infrastruktur.
            Vi anser att funktionsupphandlingar bör användas i flera projekt.
            De positiva erfarenheterna både vad gäller att hålla projekttiden
            och hålla budget vid byggandet av Norrortsleden i Stockholm är
            tänkvärda.
          </p>
          <head xml:id="i-3eUxmAVmqxqeJV5hA3nHaP" type="h2">
            Fokus på hållbara transporter
          </head>
          <p xml:id="i-LE4Ly8CpUvGhkG8qNGCoG5">
            En stor del av vårt transportsystem är uppbyggt under mitten
            av 1900-talet när bilen var lösningen och när få reflekterade
            över miljö- och klimatproblem. De investeringar som vi gjort i
            vår infrastruktur under senare år är mycket små i förhållande
            till de som gjordes då. Under samma tid avvecklades många järnvägar
            och ytterst lite återinvesterades för att upprätthålla eller utveckla
            järnvägstrafiken. Trots en delvis förändrad inställning under
            det senaste decenniet är det den tidens prioriteringar som styrt
            hur dagens transportsystem ser ut. Om vi på allvar ska kunna ställa
            om vårt transportsystem så måste vi förändra det i grunden.
          </p>
          <p xml:id="i-4U9XgciBjmdrziuPUKasA3">
            Bilen står inför stora förändringar. Vi kommer att få se en snabb
            utveckling för elfordon, hybridfordon och alternativa bränslen
            en utveckling som är bra och nödvändig. Men samtidigt som bilen
            kommer att bli betydligt miljövänligare så kommer flera grundläggande
            miljöproblem att kvarstå. Den kommer fortfarande att orsaka buller,
            trängsel, olyckor och förbruka mycket energi i förhållande till
            den mängd passagerare eller gods den transporterar. Förutsättningarna
            för att öka kapaciteten på fordonen eller hastigheterna i vägsystemet
            är litet. Det betyder inte att bilen inte kommer att spela en
            viktig roll. Bilen kommer att vara en viktig del i framtidens
            transportsystem men den kan inte som idag vara normen. Vi behöver
            ett nytt transportsystem i grunden, som i mycket högre grad bygger
            på kollektiva färdmedel och på spårbunden trafik.
          </p>
          <p xml:id="i-P3ZxwiYbjYM6Wm5RZ4L7FS">
            Det finns en stor potential i att korta restiden i tågsystem
            för höga hastigheter mellan våra storstäder, den så kallade nordiska
            triangeln. Söder om Sundsvall borde tåget kunna konkurrera ut
            flyget mellan alla större städer och till Oslo och Köpenhamn samt
            vidare till Hamburgregionen. På köpet får vi bättre förutsättningar
            för en storregional trafik som kan bidra till nästa steg i regionförstoringen
            och som blir ett snabbare och bekvämare alternativ till bilen.
            Det är i den storregionala trafiken som vi kunnat se en nästan
            explosionsartad utveckling de senaste åren. Människor bor, reser
            och jobbar över länsgränser på ett helt nytt sätt. Det har skapat
            förutsättningar för en starkare tillväxt och en större konkurrenskraft
            för ett relativt glesbefolkat land som Sverige. Men det har också
            sprängt alla kapacitetsgränser i våra järnvägssystem. Redan idag
            finns det en större efterfrågan än vad det finns kapacitet. Flera
            viktiga investeringar har gjorts och kommer att göras men det
            är väldigt lite i förhållande till de krav som finns idag och
            ännu mindre i förhållande till den dag då flera av dessa kommer
            att stå klara. Redan idag så är situationen akut i alla våra storstadsregioner
            och problematisk runt många av våra större städer. På allt fler
            platser ser man möjlighet att ersätta en konkurrenssvag regional
            busstrafik med tåg. Man ser möjlighet att ta i bruk järnvägar
            som inte använts på många år eller att återuppbygga järnvägar
            som rivits upp. Vi behöver en ny storsatsning för att bygga upp
            en modern järnvägstrafik.
          </p>
          <p xml:id="i-6GtDHxrNfRT8NXM8G1VPXC">
            Också godstrafiken dras med stora kapacitetsproblem. På många
            sträckningar ska snabbgående passagerartrafik samsas med tunga
            godståg. Det skapar inte bara problem för passagerartrafiken utan
            också för godstrafiken. Efterfrågan efter gods på järnväg har
            ökat drastiskt och också här är kapaciteten begränsningen för
            att kunna ställa om många långtradartransporter till tåg. Den
            del av järnvägstrafiken som ökat snabbast är kombitrafiken. Vi
            ser en utveckling av kombitrafiken till alla större centralorter
            och ser hur tågtrafiken med godspendlar klarar att konkurrera
            med lastbilstrafiken både när det gäller pris, tid och kvalitet.
            Vi ser en reell möjlighet att skapa en modern godstrafik på järnväg
            om man höjer kapaciteten i järnvägssystemet och utvecklar kombitrafiken.
          </p>
          <p xml:id="i-U9t8stB9anW6u9gzt1QvLx">
            Kollektivtrafiken i våra städer har i det flesta av våra större
            städer inte utvecklats på ett sätt som skapar förutsättningar
            att konkurrera ut biltrafiken. Istället har utrymmena för bilar
            ökat på bekostnad av utrymmena för människor och grönytor. Gröna
            gårdar, torg och gator har blivit parkeringsplatser istället för
            mötesplatser. På många håll har man rivit delar av våra städer
            för att komma fram med storskaliga trafiklösningar. Vi behöver
            en politik för städer och som sätter människan i första rummet
            och för att klara det behöver vi ett nytt transportsystem med
            effektiv busstrafik, spårvagnstrafik och till och med tunnelbana
            i våra städer. De flesta av Sveriges städer har inte ekonomi att
            kunna bygga upp ett sådant system och det finns få bidrag från
            staten. Istället diskuteras hur kommunerna ska bidra till nationella
            investeringar. Vi behöver en nationell överenskommelse med finansiering
            från både staten och kommunerna för att bygga upp effektiva kollektivtrafiksystem
            i våra städer.
          </p>
          <head xml:id="i-5imnXK1FDPFewio6VjGvuP" type="h2">
            Investera Mälardalen ur krisen nu
          </head>
          <p xml:id="i-AWDhiewwYA2YDvXyQgg8XL">
            Just nu är behoven större än på mycket länge, men möjligheterna
            och förutsättningarna är också mycket bättre. Vi vet vad som behöver
            göras, vi vet att det är möjligt och vi vet att det går att lägga
            grunden för en hållbar utveckling och en ökad tillväxt genom att
            göra miljökloka investeringar i vårt transportsystem. Transporterna
            står för en stor andel av vår miljö- och klimatpåverkan. Det är
            dessutom den påverkan som visat sig svårast att vända. Det är
            hög tid att göra en nationell storsatsning på ett hållbart transportsystem.
            Mitt uppe i lågkonjunktur och finanskris kanske det till och med
            är nödvändigt och lönsamt, inte bara för att vända utvecklingen
            utan för att vi också ska stå starkare när vi kommer ur den. Kostnaderna
            för ny infrastruktur är nu också lägre än under den tidigare högkonjunkturen.
            Den låga räntan gör det också fördelaktigt att lånefinansiera
            infrastruktur. Det är tid att investera Mälardalen ur krisen.
          </p>
        </div>
        <div type="motSignatures">
          <list>
            <item xml:id="i-YHMVTG9AuYFmqzcent9or9" who="i-9fdWbFK67588CD12XaNZBq">
              Sven-Erik Österberg (s)
            </item>
            <item xml:id="i-N6rt5MPBMhTh6DSYLRBbZC" who="i-NW2TEoH8XmW9aSn2aKJ8EA">
              Anders Ygeman (s)
            </item>
            <item xml:id="i-TaUmH2HhaAALzBaHnrZXoK" who="i-Q8hYBES3N7Q4fZnAATRjsd">
              Fredrik Olovsson (s)
            </item>
            <item xml:id="i-AZU3D7sGCgqokbVzVV8JiS" who="i-PMx51X9QbaLUMtQNq6sVfz">
              Matilda Ernkrans (s)
            </item>
            <item xml:id="i-TYfgG8v4JD12H3MSc5esfH" who="i-GkGATynUsbQhroqVm6AkQW">
              Sonia Karlsson (s)
            </item>
            <item xml:id="i-U3ZydToRR14RFYtXCaW636" who="i-FdoD219QSnSV59bQLxhamx">
              Tone Tingsgård (s)
            </item>
          </list>
        </div>
      </div>
    </body>
  </text>
</TEI>
