<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-1940--fk--00115">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1940/mot_1940__fk__115/mot_1940__fk__115-001.pdf"/>
      <fw xml:id="i-MbuLeu2zAUCd3GRPAQPme7">
        Motioner i Första kammaren, Nr 115. 5
      </fw>
      <div xml:id="i-VJiBWzcuLmvAfLGop4jFE8" type="motHeader">
        <div xml:id="i-H21LnPQ9dmvsssAy3cc5Ah" type="motTitle"/>
        <div xml:id="i-Hc1miEE2GHqosQJwEb6XxU" type="motSubmissionInfo"/>
      </div>
      <div xml:id="i-Htoz8k6yJ8UygqnokikqCj" type="motBody">
        <div xml:id="i-UgRqba9kjMtU4vspEv4MbB">
          <p xml:id="i-K5Wd68h41bQ3UYNVtuMSNP">
            Nr 115.
          </p>
          <p xml:id="i-Vn38SN3wb9PdWSRaaJH8Jr">
            Av herr Herlitz m. fl., om rätt för kommuner att anslå medel
            till luftvärn och luftskydd.
          </p>
          <p xml:id="i-EoqV3GFMUMch5zGkFJ87kn">
            Om någon i vårt land ej tidigare haft klart för sig, vad det
            moderna totala kriget innebär bl. a. för civilbefolkningen, torde
            den senaste tidens händelser ha lämnat exempel av en innebörd,
            som ej kan missförstås. De väldiga eko- nomiska krav, som försvaret
            ställer, bäras utan knot av ett enigt folk i med- vetandet om
            värdet av vår nationella frihet. Tyvärr räcka dock ej ståtsan-
            slagen, trots sin storlek, till att i önskvärd utsträckning tillgodose
            en så viktig gren av försvaret som luftvärnet. Ett flertal ur
            olika synpunkter viktiga och utsatta orter komma även i fortsättningen
            att vara utan försvarsmöjligheter vid anfall från luften, därest
            ej nya ansträngningar göras. Man har tidigare fullt naturligt
            ställt sig tveksam till det riktiga i att kom- muner överhuvudtaget
            bidraga till försvarets finansiering. En viss ändring i denna
            uppfattning har gjort sig gällande, då det gällt luftskyddet.
            I stor utsträckning hava luftskyddsåtgärder ålagts enskilda och
            kommuner. I vilken omfattning kommunerna — utöver vad sålunda
            ålägges dem — äro berätti- gade att företaga åtgärder för luftskyddet,
            är emellertid, såsom framgår av konstitutionsutskottets utlåtande
            vid fjolårets riksdag nr 19, alltjämt i någon mån oklart. Väl
            må det antagas, att icke av denna anledning hinder skola möta
            för en sådan utveckling av den kommunala verksamheten på luft-
            skyddets område, som tidsläget påkallar. Det vore emellertid önskvärt,
            att all tvekan i detta hänseende bleve genom lågstiftningens mellankomst
            un- danröjd. Ännu angelägnare är emellertid att tillse, att kommunerna
            icke urstånd- sättas att vidtaga erforderliga åtgärder för luftvärnet.
            Frågan härom har aktualiserats genom ett av regeringsrätten den
            13 okto- ber 1939 med tre röster mot två beslutat utslag, vari
            förklarats att anskaf- fande av vapen för militärt ändamål icke
            tillhör de angelägenheter, som kommun äger vårda, i följd varav
            ett beslut av en stad om anskaffande av luftvärnskanoner upphävts.
            Minoriteten ville icke upphäva beslutet. Genom detta utslag har
            klargjorts, att luftvärnet enligt gällande lag icke faller inom
            kommunernas verksamhetsområde. Under sådana förhållanden synes
            oss i detta hänseende ett ingripande i lagstiftningsväg synnerligen
            påkallat. Visserligen har det gjorts gällande icke blott att luftvärnet
            enligt gällande rätt faller utanför kommunernas verksamhetsfält
            — något som vi givetvis ej bestrida — utan ock att det bör förbliva
            därvid. Det har i sådant hän- seende plägat sägas, att luftvärnet
            — till skillnad från luftskyddet — är en
          </p>
          <pb facs="riksdagen-motions-pdf/data/1940/mot_1940__fk__115/mot_1940__fk__115-002.pdf"/>
          <fw xml:id="i-JguLHPjeDsmVMJxKHz1UWH">
            6 Motioner i Första kammaren, Nr 115.
          </fw>
          <p xml:id="i-8mArZZxEVBiSfuokQpYeDY">
            försvarsangelägenhet och att sådana angelägenheter böra handhavas
            av sta- len ensam. Vi kunna icke annat än finna den skillnad,
            som sålunda göres mellan luftvärn och luftskydd, ganska konstruerad.
            Att man i administrativt hän- seende av praktiska skäl har särhållit
            luftvärn och luftskydd, får icke skymma blicken för att dessa
            verksamhetsgrenar äro på det intimaste för- bundna med varandra
            och snarast kunna betecknas såsom olika sidor i en verksamhet
            för ett gemensamt syfte: skydd för liv och egendom mot skadegörelse
            under krig. Icke desto mindre skulle vi gärna avstått från att
            frambära ett yrkande om vidgning av kommunernas behörighet, om
            det vore så att staten verkligen sörjde för etablerande av luftvärn
            på alla de punkter, där ett sådant befinnes önskvärt. En så omfattande
            uppgift har emellertid staten icke kunnat fylla. I ett sådant
            läge är det enligt vår tanke obilligt och ohållbart, att staten
            förvägrar kommunerna rätt att genom egna anstal- ter fylla ut
            vad som brister i av staten ombesörjda försvarsanstalter. Det
            är nämligen ett påtagligt allmänt intresse, att sådana anstalter
            bliva vid- tagna, och det är en naturlig sak, att kommunerna i
            brist på åtgärder från annat håll ingripa. Kommunerna äro ofta
            de största fastighetsinnehavarna och de största före- tagarna
            inom sitt område. Det synes redan av denna anledning rimligt,
            att de erhålla samma rätt som enskilda enligt gällande författning
            ha att lämna bidrag till hemortens luftvärn. Men även oberoende
            av dylika fastighets- ägareintressen synes det naturligt att kommunerna
            berättigas att ingripa. I en hel rad mindre och medelstora städer
            finnas ej tillräckligt många större företag eller förmögna privatpersoner
            för att det skall vara möjligt att på enskild väg åstadkomma erforderliga
            belopp. Följden av att kommunen förvägras rätten att anvisa medel
            blir då, att de ekonomiskt svagaste sam- hällena bli ställda utan
            luftvärn. Det torde knappast vara förenligt med mo- derna sociala
            begrepp, att i samhällen med tillräckligt många förmögna företagare
            eller privatpersoner luftvärnsfrågan på privat väg kan ordnas,
            medan orter med fattigare befolkning ej hava någon möjlighet att
            tillgodose behovet. I medvetandet om den betydelse ett luftvärn
            kan komma att få för det egna samhällets befolkning, för dess
            anläggningar, för hela dess fortsatta existens, hava också flera
            städer visat sig beredda att påtaga sig en avsevärd del av kostnaderna
            för denna skyddsanordning (jfr Svenska Stadsförbundets Tidskrift
            1939 s. 407 o. f., 458). Den invändningen kan göras, att då staten
            anordnat luftvärn för några större orter, det knappast är riktigt,
            att mindre sådana själva skola påtaga sig avsevärda bördor för
            samma sak. Det är dock av ekonomiska skäl otänk- bart, att staten
            skulle kunna anskaffa luftvärn till alla platser där sådant vore
            önskvärt. Försvaret måste ju först och främst anordnas på de strate-
            giskt viktigaste platserna. Vidare är att märka, att ifrågavarande
            större
          </p>
          <pb facs="riksdagen-motions-pdf/data/1940/mot_1940__fk__115/mot_1940__fk__115-003.pdf"/>
          <fw xml:id="i-AHa6opEh5NmYVmUvk7fVP9">
            Motioner i Första kammaren, Nr 11$. 7
          </fw>
          <p xml:id="i-BsymWW7HB54Pf3ur5HhiMf">
            orter icke med full visshet kunna räkna med det luftvärn som
            nu avsetts för dem. De där stationerade vapnen äro rörliga och
            kunna i viss situation komma att överföras till annan för tillfället
            mer utsatt ort. Endast i de fall då pjäserna tillkommit genom
            gåvor ha statsmakterna hittills lämnat garan- tier för att desamma
            uteslutande komma att användas för skyddandet av viss plats. Samma
            garanti skulle naturligtvis tillkomma kommun, som be- viljat anslag
            för ordnandet av luftvärn. För övrigt synes det väl kunna ifrågasättas,
            att staten i vissa fall skulle genom ekonomiska bidrag till någon
            del underlätta anskaffandet av luft- värn i sådana samhällen,
            vilkas försvar mot luftangrepp icke anses kunna helt omhändertagas
            av staten. Förslag härom bör emellertid icke väckas i förevarande
            sammanhang. Vi vilja sålunda förorda en lagstiftning, som fastslår,
            att kommunerna äga rätt att anvisa medel ej blott till luftskydds-
            utan även till luftvärns- anstalter motsvarande ortens behov.
            | Denna lagstiftning bör givetvis icke innefatta några nya skyldigheter
            för kommunerna utöver dem som redan blivit stipulerade i luftskyddslagen.
            Det bör helt och hållet ankomma på kommunernas eget gottfinnande,
            huru- vida de vilja sörja för luftvärn eller ej. Självklart är,
            att kommunernas rätt i avseende å luftvärnet ej bör avse annat
            och mera än anskaffandet av materielen och dess tillhandahållande
            åt staten för ortsförsvarets behov. I enlighet med nu gällande
            kungörelse bör det ankomma på staten att sörja för skänkt materiels
            förvaring, vård, underhåll och bemanning. En garanti mot obetänksamma
            steg och för att kommunmedlemmarna ej belastas med utgifter, som
            för ett stort antal av dem te sig som opåkal- lade, ligger däri
            att beslut om anslag till luftvärn enligt kommunallagarna fordrar
            två tredjedelars majoritet, såsom avseende nytt ändamål eller
            behov. Välbetänkt vore utan tvivel att därutöver stadga, att beslut
            i ämnet skola fastställas av Konungens befallningshavande eller
            eventuellt av Kungl. Maj:t. Därigenom blir det möjligt att tillse,
            att kommunerna icke belasta sig med utgifter för ändamålet i andra
            fall och i vidare mån än som verkligen kan anses svara mot de
            i vederbörande kommun föreliggande behoven. Ett stöd för Konungens
            befallningshavandes prövning kunde möjligen givas genom en formulering
            av lagtexten, som uttryckligen gåve vid handen, att anslag en-
            dast finge utgå i den mån så verkligen funnes erforderligt och
            ändamåls- enligt. Vid ett bedömande därav lärer man icke kunna
            undgå att göra sig underrättad, om kommunen kan räkna på att den
            materiel den vill köpa och erbjuda åt staten blir av denna emottagen.
            Vi tillåta oss i detta sammanhang påpeka, att en ytterligare garanti
            mot förhastade ingripanden torde ligga däri, att en kommun näppeligen
            kan utan statsmyndighets medverkan lyckas förvärva erforderlig
            luftvärnsmate- riel. Det är naturligtvis ej meningen, att den
            av oss föreslagna lagstift-
          </p>
          <pb facs="riksdagen-motions-pdf/data/1940/mot_1940__fk__115/mot_1940__fk__115-004.pdf"/>
          <fw xml:id="i-U9f8Ucq6e1YT5mhcfjppSo">
            8 Motioner i Första kammaren, Nr 115.
          </fw>
          <p xml:id="i-FnAVZT195qpKXv2cnKB3Yy">
            ningen skulle undanröja detta hinder. En kommun, som enligt denna
            lag beslutat anslag, skulle sålunda väl kunna utsättas för att
            ej kunna anskaffa den åsyftade materielen därför att vederbörande
            statsmyndigheter icke anse ett så starkt behov därav föreligga,
            att det bör tillgodoses framför andra. De lagbestämmelser vi åsyfta
            torde, av skäl som utvecklats av konstitu- tionsutskottet i dess
            ovan berörda utlåtande, icke böra intagas i kommunal- lagarna.
            Det naturliga synes vara, att de meddelas i en särskild lag. Möj-
            ligen kan det dock finnas lämpligt att till den del, de föreslagna
            stadgan- dena skulle avse luftskyddet, infoga dem i luftskyddslagen.
            Det är den förevarande utomordentliga situationen som påkallar
            ett lag- stiftarens ingripande. Med hänsyn härtill kunde det komma
            i fråga att giva lagstiftningen allenast provisorisk giltighet,
            exempelvis till den 30 juni 1941. Vi hava icke trott oss böra
            göra något försök att utforma ett förslag till lagtext. Vi förutsätta,
            att vederbörande utskott, om det finner vårt förslag beaktansvärt,
            är i tillfälle att utarbeta sådant förslag. Under åberopande av
            vad sålunda anförts tillåta vi oss hemställa,
          </p>
          <p xml:id="i-GkUxMBUBJJoicZgWU84WRn">
            att riksdagen måtte för sin del antaga stadganden om rätt för
            kommunerna att anslå medel till luftvärn och luftskydd.
          </p>
          <p xml:id="i-5Ka5uB2jnkEPV9T67kKpDR" type="date">
            Stockholm den 23 januari 1940.
          </p>
          <div xml:id="i-4sohNqzWzGw4QrLj4K7roi" type="signatureBlock">
            <list xml:id="i-QG2gxaeyueVoG9gZNawPHn">
              <item xml:id="i-L7NYYE5kYqxZNurZ7H3AfE" who="i-4VusjuC8NvwGAqJKWikvPG" type="signature">
                Nils Herlitz
              </item>
              <item xml:id="i-Baiojx5rfDv2WNKugnpn3T" who="i-Vofu3seWF5yQe8KpMLXV3T" type="signature">
                Georg Andrén
              </item>
              <item xml:id="i-9x9hSHqp9emW56bjcwydeR" who="i-NbkL3mYFecndK1Nw9zKCcW" type="signature">
                Torsten Caap
              </item>
            </list>
          </div>
          <p xml:id="i-UzwtyJSAedhRyjSHtTwskr">
            Ivar Öman. Lennart Bondeson.
          </p>
          <p xml:id="i-K1CtQnuQhCcWyZcQAweT5J">
            Centraltryckeriet, Esselte ab, Stockholm 1940 040467
          </p>
        </div>
      </div>
    </body>
  </text>
</TEI>
