<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/198788/mot_198788_n_229/mot_198788_n_229-001.pdf"/>
      <div type="motHeader" xml:id="i-WqHkabzYSM69mVrqrmkxwK">
        <div type="motTitle" xml:id="i-YCMDkw7n7L9C2df6WYeG74"/>
        <div type="motSubmissionInfo" xml:id="i-Ju5QfyMhf2gocn3ezPkqx7"/>
      </div>
      <div type="motBody" xml:id="i-63RJQ7YnBJKhV8wz5XRRym">
        <div xml:id="i-6nVNPTykqvxyP6UHVo8Sdk">
          <p xml:id="i-N77VMbQpC98kZmQijZ2g4S">
            Motion till riksdagen 1987/88:N229
          </p>
          <p xml:id="i-CN5h6wZ4tYHYpG2MVJpsWY">
            av Sverre Palm m. fl. (s)
          </p>
          <p xml:id="i-8Cp74VeSD3fngETtujzb2B">
            om komplettering av verksamheten inom Svensk- norsk industrifond
          </p>
          <p xml:id="i-EEn9R5LkxWwJmBe3QPsvyE">
            År 1981 ingick de svenska och norska regeringarna ett avtal om
            ekonomiskt samarbete med speciell inriktning på industri- och
            energisektorerna. Det långsiktiga målet är härvid att skapa ett
            nära industriellt samarbete mellan länderna. För att ekonomiskt
            stödja samarbetsprojekt mellan norska och svenska företag, instiftades
            fonden för svenskt-norskt industriellt samarbete — SNI — som ett
            operativt organ. Industrifylket Östfold och norra och mellersta
            Bohuslän har under senare år genomgått en radikal strukturomvandling,
            med omfattande satsningar från myndigheterna. I Bohuslän har strukturomvandlingen
            i Uddevallaregio- nen genomförts med ett synnerligen positivt
            resultat och som bör kunna få ytterligare positiva effekter ur
            regionalpolitisk aspekt om det industriella samarbetet över riksgränsen
            ytterligare kan stimuleras. Gränskommittén Östfold-Bohuslän (ett
            gränsregionalt samarbetsområde inordnat i Nordiska Ministerrådets
            regionalpolitiska samarbete över riksgränserna i Norden) har som
            ett led i näringslivssamarbetet bl.a. arbetat för bildandet av
            ett riskkapitalbolag — Gränsinvest. Gränsinvest skall ha till
            syfte att öka näringslivets intresse för gränsregio- nen genom
            att erbjuda utvecklingsbara mindre företag riskkapital och kompetens.
            Olika praktiska och juridiska aspekter innebär ett stort hinder
            för bildandet av Gränsinvest. Förutom de unika fördelar gränsregionen
            besitter i form av datamiljön i Halden, Tjärnö Marinbiologiska
            Laboratorium, Nordiska Telesatellitstatio- nen i Tanum, Borregaards
            laboratorier i Sarpsborg m. m., spelar även den positiva utvecklingen
            i Uddevallaregionen och den höga potential som finns i industrifylket
            Östfold en viktig roll för ett konstruktivt och regionalpolitiskt
            positivt samarbete över riksgränsen i Östfold-Bohuslän. Intresset
            för gränsregionen och industriellt samarbete över riksgränsen
            har dokumenterats i arbetet med projekt Gränsinvest. Under de
            allra senaste åren har dessutom flera företagsetableringar med
            gränsöverskridningar kommit till stånd, bl. a. Nordic Electronic
            Systems (dotterbolag till Ericsson Radio Systems) i Halden, Skanska
            i Halden, Saab i Halden, Raufoss i Uddevalla. I Halden kan dessutom
            nämnas projekteringen av den s.k. Haldenterminalen — en omlastningsterminal
            och ett industriområde vid gränsen. För att ytterligare stimulera
            utvecklingen hos framför allt de små och
          </p>
          <pb facs="riksdagen-motions-pdf/data/198788/mot_198788_n_229/mot_198788_n_229-002.pdf"/>
          <p xml:id="i-QgRXUrVh5iRsqAs3jqQHAz">
            medelstora företagen i gränsregionerna mellan Norge och Sverige
            är det angeläget att SNI på ett nytt och aktivt sätt kan komma
            in i bilden som en viktig sammankopplare och stimulator av de
            industriella resurserna. Enligt gällande ordning får samverkansprojekt
            understigande 3 milj. SEK stödjas endast i undantagsfall. SNI
            har haft en markant ökning av antalet förfrågningar, och antalet
            projekt som avvisats, på grund av att de ej når upp till kvalifikationsgränsen
            3 milj. kr., överstiger 200 per år. Om SNI:s arbetsfält kan utvidgas,
            så att även projekt understigande beloppsgränsen 3 milj. kr. blir
            stödberättigade, skulle sannolikt antalet samarbetsprojekt öka
            markant. Detta skulle gynna de mindre företagen och ytterligare
            öka gränsregionernas intresse ur etableringssynpunkt, eftersom
            dessa företag inte förfogar över samma resurser som de större
            och därför av praktiska skäl måste vara placerade nära varandra.
            I detta sammanhang är det också viktigt att påpeka det gemensamma
            intresset för utvecklingen och förbättringen av kommunikationerna
            över riksgränsen — såväl Europaväg 6 som järnvägsförbindelse genom
            en utbygg- nad av Bohusbanan till Norge. Inom Gränskommittén Östfold-Bohusläns
            verksamhetsområde är det vidare värt att notera den befolkningsökning
            som kommer till stånd samt det ökade intresset för s. k. gränspendling.
            Gränskommittén har som ett led i pendlingen över gränsen på olika
            sätt verkat för det ökade intresset, bl. a. genom framtagande
            och distribution av gränspendlarbroschyren ”Värt att veta/Verdt
            å vite”, som innehåller fakta- uppgifter kring gällande regler
            och förordningar vid gränspendling. För att öka intresset hos
            näringslivet har kommittén låtit utarbeta och distribuera såväl
            företagskataloger som en tullkatalog. För att Svensk-norsk industrifond
            skall kunna medverka till att utveckla näringslivet i gränsregionerna,
            krävs en översyn av beloppsgränsen 3 milj. kr. samt att SNI får
            utökade handläggningsmässiga resurser att utveckla det industriella
            samarbetet mellan Sverige och Norge.
          </p>
          <p xml:id="i-888mdvidMY1y5qf7xt1Knv">
            Hemställan
          </p>
          <p xml:id="i-LCk3wbUxLKCyFLMPxRovSX">
            Med hänvisning till det ovan anförda hemställs att riksdagen
            som sin mening ger regeringen till känna vad i motionen anförts
            om översyn av möjligheten att komplettera och utvidga verksamheten
            inom Svensk-norsk industrifond.
          </p>
          <p xml:id="i-UgATkhyEiSSDnakK7aaVFo" type="date">
            Stockholm den 20 januari 1988 Sverre Palm (s)
          </p>
          <p xml:id="i-4iMZtL54dtWEpEmNQ64sEQ">
            Evert Svensson (s) Karl-Erik Svartberg (s) Lennart Nilsson (s)
            Lisbet Calner (s)
          </p>
          <p xml:id="i-FFkbBzdgmcnp1h7weyek1U">
            Mot. 1987/88 N229
          </p>
          <p xml:id="i-3o53yTwAKuJnJ1GQfQXUyh">
            10
          </p>
          <pb facs="riksdagen-motions-pdf/data/198788/mot_198788_n_229/mot_198788_n_229-003.pdf"/>
          <pb facs="riksdagen-motions-pdf/data/198788/mot_198788_n_229/mot_198788_n_229-004.pdf"/>
          <p xml:id="i-UNYv8CVuJJzHPKSkYqXe26">
            gotab Stockholm 1988 14309
          </p>
        </div>
      </div>
    </body>
  </text>
</TEI>
