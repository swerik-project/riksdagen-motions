<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-TU-00357">
  <teiHeader>
    <fileDesc>
      <titleStmt>
        <title>Flyget och miljön</title>
        <author corresp="i-KnfRfemwD98TyCA1A8KCeX">av Peter Pedersen m.fl. (v)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Flyget och miljön</title>
          <idno type="rdwebb">GU02T357</idno>
          <rs type="number">T357</rs>
          <orgName type="comitteeAbbreviation">TU</orgName>
          <ref type="dokument_url_text">http://data.riksdagen.se/dokument/GU02T357/text</ref>
          <ref type="dokument_url_html">http://data.riksdagen.se/dokument/GU02T357</ref>
          <ref type="dokumentstatus_url_xml">http://data.riksdagen.se/dokumentstatus/GU02T357</ref>
          <ref type="doc">http://data.riksdagen.se/fil/4ADF33DD-F47D-40B3-B065-BB218636A0BE</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-KnfRfemwD98TyCA1A8KCeX</idno>
            <name>Peter Pedersen</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-M5o8cYSRJsbmZdvevomfQX</idno>
            <name>Ulla Andersson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-pSqD9LHdbNUrj3thRcKhS</idno>
            <name>Marie Engström</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-Nj6rnCfHps9ZzFLuPuYaNj</idno>
            <name>Egon Frid</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="woman">
            <idno>i-UhKXyeGqJBzFW5wSyeoGMt</idno>
            <name>Wiwi-Anne Johansson</name>
            <state type="partyAffiliation" ref="Q110837">
              <desc>V</desc>
            </state>
          </person>
          <person gender="man">
            <idno>i-CNBy5dFgNNyEozHVpAj93c</idno>
            <name>Jacob Johnson</name>
            <state type="partyAffiliation" ref="Q110837">
              <desc>V</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-JJrJ6FfZfcG9GbtrVen5o7" type="signed"/>
        <correspContext corresp="i-JJrJ6FfZfcG9GbtrVen5o7">
          <note type="signatory" corresp="i-KnfRfemwD98TyCA1A8KCeX"/>
          <note type="signatory" corresp="i-M5o8cYSRJsbmZdvevomfQX"/>
          <note type="signatory" corresp="i-pSqD9LHdbNUrj3thRcKhS"/>
          <note type="signatory" corresp="i-Nj6rnCfHps9ZzFLuPuYaNj"/>
          <note type="signatory" corresp="i-UhKXyeGqJBzFW5wSyeoGMt"/>
          <note type="signatory" corresp="i-CNBy5dFgNNyEozHVpAj93c"/>
        </correspContext>
        <correspAction type="referral" xml:id="i-KxYh6VNGh1fF79BX3jPAFi">
          <date when="2006-11-07"/>
        </correspAction>
        <correspAction type="dismissal" xml:id="i-MWqg9rDMMKX9MYFwypHvKh">
          <date when="2006-11-07"/>
        </correspAction>
        <correspAction type="numbering" xml:id="i-GsdicDB8bZjjdzrCxnK4jX">
          <date when="2006-11-01"/>
        </correspAction>
        <correspAction type="submission" xml:id="i-McH4qH2BKX5kT5rAxi4yNf">
          <date when="2006-10-31"/>
        </correspAction>
        <correspAction type="transfer" xml:id="i-L8xM3rw1dyzRmfHkZ5PKPc">
          <date when="2006-10-31"/>
        </correspAction>
        <correspAction type="assigned" xml:id="i-F9QwwHDqkKTcbHtabsRPtK"/>
        <correspContext corresp="i-F9QwwHDqkKTcbHtabsRPtK">
          <ref type="assignedTo">Trafikutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="TOC" xml:id="i-JJaRiJk7QfU2iNQt3gZBvG">
          <head xml:id="i-QV4BQhYWtRpSjEQ1zA7c7b">
            1 Innehållsförteckning
          </head>
          <list>
            <item>
              2 Förslag till riksdagsbeslut 2
            </item>
            <item>
              3 Bakgrund 3
            </item>
            <item>
              4 Flygets miljöpåverkan 3
            </item>
            <item>
              4.1 Sverige ska agera internationellt 3
            </item>
            <item>
              4.2 Flyget i Sverige 4
            </item>
            <item>
              4.3 Flygskatt på passagerare 4
            </item>
            <item>
              4.4 Bränsleskatt eller landningsskatt? 5
            </item>
            <item>
              4.5 Andra sätt att minska flygets miljöbelastning 5
            </item>
            <item>
              5 Statligt stöd till flyget 6
            </item>
            <item>
              5.1 Statliga flygplatser 6
            </item>
            <item>
              5.2 Icke-statliga flygplatser 6
            </item>
            <item>
              5.3 Bromma flygplats 7
            </item>
          </list>
        </div>
        <div type="motProposal" subtype="förslag">
          <head xml:id="i-RiDGrNmxEz4KBwqBTHJUfM">
            2 Förslag till riksdagsbeslut
          </head>
          <list style="ol">
            <item xml:id="i-41kjtbZbw6ieMZyr8a7Za4">
              Riksdagen tillkännager för regeringen som sin mening vad i motionen
              anförs om att Sverige i internationella sammanhang aktivt bör
              agera både i EU och FN för att den internationella luftfartens
              klimatpåverkan inkluderas i den internationella klimatkonventionen
              efter 2012. 1
            </item>
            <item xml:id="i-PkexRX1xPXTzHN6NastJpb">
              Riksdagen tillkännager för regeringen som sin mening vad i motionen
              anförs om att regeringen bör utreda om det är möjligt att miljöbeskatta
              inrikesflyget med en klimatskatt. 2
            </item>
            <item xml:id="i-M8muArGzsAYYoqStHELNup">
              Riksdagen tillkännager för regeringen som sin mening vad i motionen
              anförs om att regeringen bör tillsätta en utredning som ska belysa
              och komma med förslag till hur man ska minimera flygtrafikens
              miljöpåverkan.
            </item>
            <item xml:id="i-PpDjaKcioZescoyVnRJ9pL">
              Riksdagen tillkännager för regeringen som sin mening vad i motionen
              anförs om att Bromma flygplats ska avvecklas.
            </item>
          </list>
          <p xml:id="i-MHEisT1qTxfb1vB3hJpqQb">
            1 Yrkande 1 hänvisat till MJU.
          </p>
          <p xml:id="i-WTN6PVBJapiY4UJYWqfk1u">
            2 Yrkande 2 hänvisat till SkU.
          </p>
        </div>
        <div type="motContent">
          <head type="h1" xml:id="i-UxBWikc4rp4i5aBXd659B3">
            Flyget och miljön
          </head>
          <head type="h1" xml:id="i-3JcoprDLqhrWpnbPGer8BL">
            3 Bakgrund
          </head>
          <p xml:id="i-8qkgsSXDfH19GdkshyfGM1">
            Vänsterpartiet anser att alla transportslag ska bära sina samhällsekonomiska
            kostnader och det även på lång sikt. Tillväxt och regional utveckling
            är viktigt, men det får inte ske genom åtgärder som är ekologiskt
            ohållbara. Det är inte acceptabelt att överlämna kostnader till
            nästa generation. Det är därför angeläget att även luftfarten
            bidrar till utsläppsminskningar så att de av riksdagen fastställda
            miljökvalitetsmålen kan nås.
          </p>
          <head type="h1" xml:id="i-6b1RSFT8dU5ei1jpTpcF7w">
            4 Flygets miljöpåverkan
          </head>
          <head type="h2" xml:id="i-GLRBhMwabc6YYxD6UppmDk">
            4.1 Sverige ska agera internationellt
          </head>
          <p xml:id="i-Uoi1iukXT5ZZuK2kFdngd2">
            FN:s klimatpanel, IPCC, förutspår att flygets samlade globala
            utsläpp av växthusgaser år 2050 i värsta fall kan uppgå till 15
            procent. Det är en oroande utveckling.
          </p>
          <p xml:id="i-RxsK47MZGHD8XnqL9uoRmt">
            Den internationella flygtrafiken omfattas tyvärr inte av Kyotoprotokollet
            när det gäller utsläpp av växthusgaser. Ändå är det på en internationell
            nivå en förändring måste ske, eftersom den internationella flygtrafiken
            är svår att miljöbeskatta om så inte sker i flera länder samtidigt.
            Det är därför av stort intresse och mycket viktigt att Sverige
            i internationella sammanhang aktivt agerar både i EU och FN för
            att den internationella luftfartens klimatpåverkan inkluderas
            i den internationella klimatkonventionen efter 2012. Detta ska
            ges regeringen till känna.
          </p>
          <p xml:id="i-4r4ut41uZx8Bt9aBJaeKpt">
            År 1998 fick Sverige en komponent i landningsavgiften som är
            beroende av flygplansmotorernas avgasvärden. Varje motor får ett
            eget kväveoxidvärde som sedan ligger till grund för den avgift
            som ägaren betalar. En ny modell har trätt i kraft 2004 och är
            en rekommendation för hur miljörelaterade start- och landningsavgifter
            bör tas ut i Europa.
          </p>
          <p xml:id="i-N65PMPM1gw41cnx5qvqwyz">
            Den nya utsläppsrelaterade avgiften baseras dock enbart på utsläppen
            som uppkommer inom LTO-cykeln (land-start-cykeln). Men de flesta
            utsläppen uppkommer utanför LTO-cykeln och det är därför viktigt
            att geografiskt utvidga den ekonomiska miljöstyrningen till att
            omfatta en större del av flygningarna än LTO-cykeln.
          </p>
          <p xml:id="i-2tkebMPJZW2kSJ2vu39Wz7">
            Det tre samarbetspartierna, v, mp och s, har tidigare enats om
            att Luftfartsstyrelsen tillsammans med Luftfartsverket ska verka
            för att den ekonomiska miljöstyrningen kan utvidgas till att omfatta
            en så stor del av flygningen som möjligt och inte enbart LTO-cykeln,
            samt att detta arbete bör bedrivas på internationell nivå. Vi
            utgår ifrån att den nuvarande regeringen inte avser att motverka
            en sådan inriktning, som riksdagen även fattat beslut om.
          </p>
          <head type="h2" xml:id="i-3cAKC4wk5JrTzgXpmSHEwi">
            4.2 Flyget i Sverige
          </head>
          <p xml:id="i-PTX1xKjQEYocLBaZaVvkHK">
            Räknat per passagerarkilometer är flyget det transportsätt som
            påverkar miljön mest. Tabellen här nedan åskådliggör det på ett
            tydligt sätt.
          </p>
          <p xml:id="i-TFZ4Gnqwp7wZoHKtELTdZU">
            En jämförelse med andra transportslag ger en indikation på flygets
            miljöbelastning.
          </p>
          <table>
            <row xml:id="i-YYZTGoNj2pyHbk3XstGkYq">
              <cell>
                Transportmedel
              </cell>
              <cell>
                Utsläpp av kg CO 2 /personkm
              </cell>
              <cell>
                Kommentar
              </cell>
            </row>
            <row xml:id="i-AANTxTA9rP1SLQRt3LwsWC">
              <cell>
                Personbil
              </cell>
              <cell>
                0,170
              </cell>
              <cell>
                Landsväg, enbart förare.
              </cell>
            </row>
            <row xml:id="i-GwvcUCZDJoRZk7V2c6GGdQ">
              <cell>
                Personbil
              </cell>
              <cell>
                0,085
              </cell>
              <cell>
                Landsväg, förare + 1 passagerare.
              </cell>
            </row>
            <row xml:id="i-RREiRThhcjht4uTF7Wcvtn">
              <cell>
                Personbil
              </cell>
              <cell>
                0,113
              </cell>
              <cell>
                Landsväg, förare + i genomsnitt 0,5 passagerare.
              </cell>
            </row>
            <row xml:id="i-PQNtQARjLPqDPVbamBupqu">
              <cell>
                Buss
              </cell>
              <cell>
                0,023
              </cell>
              <cell>
                Landsväg, 50 % beläggning,  25 passagerare.
              </cell>
            </row>
            <row xml:id="i-Gs9GafffpawKLuyMBrFk6B">
              <cell>
                Buss
              </cell>
              <cell>
                0,012
              </cell>
              <cell>
                Landsväg, 100 % beläggning, 50 passagerare.
              </cell>
            </row>
            <row xml:id="i-5g9nnNYkw7KuYAGw8Ff2Zu">
              <cell>
                Tåg
              </cell>
              <cell>
                0,003
              </cell>
            </row>
            <row xml:id="i-UbDLu6U5eQLCkPRp2Ciq92">
              <cell>
                Flyg, kortdistans
              </cell>
              <cell>
                0,170*
              </cell>
              <cell>
                Genomsnittlig flygsträcka 40 mil, 70 passagerare.
              </cell>
            </row>
            <row xml:id="i-5Bbhn2KkNqKc3jjAFHXLEE">
              <cell>
                Flyg, medeldistans
              </cell>
              <cell>
                0,126
              </cell>
              <cell>
                Flygsträcka 200300 mil, 70 % beläggning.
              </cell>
            </row>
          </table>
          <p xml:id="i-BbKwzDXdW1oJQyGXBahP8A">
            Källa: Sika, *Uppgift från Luftfartsstyrelsen. Flygets klimatpåverkan
            uppkommer även som en följd av andra utsläpp på hög höjd. För
            en rättvisande jämförelse med andra transportslag kan därför flygets
            koldioxidvärden i tabellen behöva fördubblas.
          </p>
          <p xml:id="i-6ZDim4LWRfxHgtLRvCjkYF">
            I dag är flygfotogen och flygbensin befriade från både punkt-
            och mervärdesskatt. Eftersom internationella regler inte tillåter
            skatt på flygfotogen för kommersiellt bruk (annat än för inrikes
            flyg) är det rimligt att hitta en annan lösning för hur luftfarten
            kan bidra till att nå svenska miljömål. I framtiden kan man kanske
            tänka sig ett internationellt system för handel med utsläppsrätter.
            Men även med ett positivt tidsperspektiv kan ett sådant system
            inte införas på EU-nivå förrän kanske 2013.
          </p>
          <p xml:id="i-XZMDk1de7aMQP5pQF2CXeE">
            Andra länder i Europa som redan har någon form av flygskatt är
            Storbritannien, Island och Frankrike. Nederländerna och Norge
            har i stället valt att ta ut skatt på bränslet för inrikesflyget.
            Det borde därför ligga i flera länders intresse att skapa en likvärdig
            situation när det gäller skatter på flyget.
          </p>
          <head type="h2" xml:id="i-2uSY2DEmAE6x71fjUXgEH6">
            4.3 Flygskatt på passagerare
          </head>
          <p xml:id="i-3TqSbRbZGk8Nhv2R5GE7GH">
            Det är mot bakgrund av vad som anförts ovan som man ska se förslaget
            om en skatt på transporterade passagerare. Det var inte den allra
            bästa metoden, men i avvaktan på en metod som kan gälla i flera
            länder (t.ex. skatt på bränsle eller utsläppsrätter) accepterade
            Vänsterpartiet denna konstruktion av flygskatt.
          </p>
          <p xml:id="i-5xZNPkg4sfac2W8L9Qx7ZF">
            Förslaget om en flygskatt var tänkt som en del av den gröna skatteväxlingen,
            som syftar till att omvandla Sverige till ett ekologiskt hållbart
            samhälle. Genom olika miljöskatter får miljön ett pris, dvs. det
            blir dyrare att släppa ut luftföroreningar. En grön skatteväxling
            innebär dock inte att det totala skattetrycket ökar, eftersom
            höjningen balanseras av en lika stor sänkning av t.ex. inkomstskatten.
            En person som agerar mer miljömedvetet, tjänar alltså på en växling
            mellan miljöskatter och inkomstskatter.
          </p>
          <p xml:id="i-ManHgeKJndeNUyyrmZavxg">
            Men den tekniska utformningen av skatten var inte tillfredsställande,
            enligt vårt tycke. En miljöskatt ska styra mot att minska miljöbelastningen.
            Med en skatt på passagerare finns t.ex. inga incitament att fylla
            flygplanen så mycket som möjligt. Det fanns även problem med att
            försvara en utformning som innebar att det för vissa orter bara
            fanns flygskatt för en av vägarna till Stockholm. Vi gör därför
            nu bedömningen att vi inte motsätter oss att regeringen inte inför
            denna skatt.
          </p>
          <p xml:id="i-YLgjpwyKfCDSkvChw45qrP">
            Men vi vill återigen påpeka att vi anser att flyget måste betala
            för sina miljökostnader, på samma sätt som väg- och järnvägstrafiken
            gör. Något annat är vare sig rimligt, miljöinriktat eller konkurrensriktigt.
          </p>
          <head type="h2" xml:id="i-PnCt5A1DBArZuw5H4fWLGF">
            4.4 Bränsleskatt eller landningsskatt?
          </head>
          <p xml:id="i-HMBeN1HYfdzu73QjBqQWt5">
            Det är, som vi tidigare nämnt, inte rimligt att olika trafikslag
            behandlas skattemässigt olika. En internationell miljöavgift eller
            ett system med utsläppsrätter är därför nödvändigt. Om Sverige
            ensamt inför skatt på flygfotogen finns det en risk att flygbolag
            ägnar sig åt ekonomitankning i ett närliggande land.
          </p>
          <p xml:id="i-TNDyv3Pqm4xhCfbzw9Huqi">
            Men för inrikesflyg som använder flygfotogen och för privatflyget
            som använder flygbensin är dock situationen annorlunda. Inrikesflyget
            konkurrerar med andra inrikes transportslag som bil, järnväg och
            buss. Flygföretagen har inrikes ett begränsat utrymme att ekonomitanka
            utomlands. Vi anser att det därför kan finnas en möjlighet att
            införa någon form av klimatbeskattning på inrikesflyget. Kanske
            kan det ske genom en start/landningsavgift som skulle öka incitamentet
            att fylla planen och därmed minska påverkan på miljön. Men vi
            har inget färdigt förslag och anser att frågan bör beredas och
            analyseras vidare, inte minst utifrån ett regionalpolitiskt perspektiv.
            Regeringen bör därför utreda om det är möjligt att miljöbeskatta
            inrikesflyget med en klimatskatt. Detta ska ges regeringen till
            känna.
          </p>
          <head type="h2" xml:id="i-75V4KQ3bXNuQjAxYYzqu1s">
            4.5 Andra sätt att minska flygets miljöbelastning
          </head>
          <p xml:id="i-FADm62WS7GTsEXuDns3R1m">
            Det finns även andra alternativa sätt för flyget att minska miljöpåverkan.
            Det kan vara genom motorförbättringar, miljöeffektiva konstruktioner
            av flygkroppen, maximalt utnyttjande av passagerar- och lastkapacitet,
            kortare och miljöanpassad tid i luften och olika stig- och landningsvinklar.
            Det finns säkert ytterligare åtgärder som skulle kunna minska
            miljöbelastningen samtidigt som det reducerar kostnaderna för
            trafikföretagen. Eftersom miljöstyrningen är så bristfällig (dvs.
            att flyget inte betalar för den samhällskostnad som den ger upphov
            till) har flygbolagen svaga incitament att minimera flygets miljöpåverkan.
            Med starkare ekonomiska styrmedel kan det ske en förändring.
          </p>
          <p xml:id="i-59Yhd47UUY7FKYkGJm4gZf">
            I dag finns inget ersättningsdrivmedel för flygfotogen. Inte
            heller verkar det som om forskningen kring detta har tagit några
            större hopp framåt. Ett skäl är säkert den svaga ekonomiska styrningen
            mot en mer miljöanpassad flygtrafik.
          </p>
          <p xml:id="i-T1mtDV4x7fgXpVwecJi6M3">
            För att stimulera flygföretagen att minska miljöpåverkan krävs
            ytterligare kunskaper och att det sker genom en samlad redovisning.
            Regeringen bör därför tillsätta en utredning som ska belysa och
            komma med förslag till hur flygtrafiken kan minimera miljöpåverkan.
            Detta ska ges regeringen till känna.
          </p>
          <head type="h1" xml:id="i-QGvvVvcQGpyotpbm8gDer4">
            5 Statligt stöd till flyget
          </head>
          <head type="h2" xml:id="i-StL5wSDXQZbUY45jsokxrU">
            5.1 Statliga flygplatser
          </head>
          <p xml:id="i-3nDBRNEEDyZuaTmuL8jTh9">
            En viktig utgångspunkt för det statliga engagemanget i flygplatsinfrastruktur
            är att säkerställa tillgänglighet och hållbar regional utveckling
            i hela landet. Vi anser att om en och samma region har flera alternativa
            flygplatser måste man prioritera resurserna till ett färre antal
            flygplatser. Detta under förutsättning att regionen som helhet
            klarar behovet av flygtransporter. Det är inte försvarbart att
            staten finansierar en omfattande flygplatsinfrastruktur utan att
            ta hänsyn till de transportpolitiska målen.
          </p>
          <p xml:id="i-SMKrvKCRVm1KiPygRZPdpT">
            De tre samarbetspartierna har i propositionen Moderna transporter
            enats om att göra en översyn av det svenska flygplatssystemet
            med syfte att ge förslag till utvecklade riktlinjer för det långsiktiga
            statliga ansvaret för flygplatsinfrastruktur som en del av det
            samlade transportsystemet. Denna översyn ska omfatta alla flygplatser
            i hela landet och utredningens arbete ska var klart i december
            2007. Vi utgår ifrån att den nuvarande regeringen inte avser att
            förhindra utredningens arbete eller förändra dess inriktning.
          </p>
          <p xml:id="i-PTiJ91awky5mmYEXNcv56j">
            Något som vi ansåg var viktigt är att utredningen om flygplatsöversynen
            i sina förslag ska ha ett helhetsgrepp och därför belysa och analysera
            kostnader, såväl samhällsekonomiska som statsfinansiella, tillgänglighetsförändringar,
            miljöeffekter och resande. Även konsekvenser för den regionala
            konkurrenskraften och utvecklingen ska finnas med.
          </p>
          <head type="h2" xml:id="i-3ACNu3uLhcBN5JAEGzCkJf">
            5.2 Icke-statliga flygplatser
          </head>
          <p xml:id="i-3nRD59crdB6PwXvg736D6R">
            Syftet med det statliga driftstödet till kommunala och privata
            trafikflygplatser är att främja en god interregional flygtransportförsörjning
            i landet i de fall tillfredsställande kollektiva transportalternativ
            saknas. Vi anser att ett fortsatt statligt driftbidrag till flygplatser
            ska bygga på ett tydligt trafikslagsövergripande perspektiv och
            vara beroende av effekterna av de statliga insatserna i transportsystemet
            som helhet. Som bekant fördelar staten årligen ut stora resurser
            till utbyggnad och drift av väg- och järnvägsinfrastrukturen i
            hela landet.
          </p>
          <p xml:id="i-NAbNYV1xJie9nV2EEBBdWX">
            Vi anser att fördelningen av driftbidraget ska kopplas till effekterna
            av de samlade statliga insatserna i transportsystemet i syfte
            att öka förutsättningarna för en effektiv resursanvändning och
            en konsekvent statlig prioritering. Det betyder även att statligt
            driftstöd till en flygplats endast ska medges under förutsättning
            att inga alternativa kollektiva transportmöjligheter kan tillgodose
            regionens interregionala transportbehov.
          </p>
          <p xml:id="i-8z39QWxM5kUa9wZ7qNR4i4">
            Det är tillgängligheten till Stockholm som har störst betydelse
            och vi tycker att tillgången till kollektiva transportalternativ
            som medger en restid till centrala Stockholm inom två timmar är
            ett rimligt gränsvärde. Det medger då också en god tillgänglighet
            till Arlanda.
          </p>
          <p xml:id="i-LF5d1aRERpQEYSvh9jazp3">
            Utredningen som vi nämnt ovan angående flygplatsöversyn, ska
            också ta sin utgångspunkt i att riktvärdet för tillänglighet till
            Stockholm är betydelsefull och då även tvåtimmarsgränsvärdet.
            Vi vill dock i sammanhanget påpeka att vi inte ser tvåtimmarsgränsen
            som helig, utan den måste även sättas i ett större sammanhang
            och beroende på var i landet orten ligger. Det är den samlade
            bedömningen av tillgängligheten som i slutändan ska avgöra.
          </p>
          <head type="h2" xml:id="i-s9Q9kjqCzazvCijFsFfu9">
            5.3 Bromma flygplats
          </head>
          <p xml:id="i-4XxodDbEjDMU1KSeC7MHcS">
            Flygtrafiken på Bromma är, enligt siffror från Miljöförvaltningen
            i Stockholm, ett av stadens största miljöproblem. Bromma genererar
            buller, utsläpp av kväveoxider och en mängd andra föroreningar.
            Det sker i ett område som redan är hårt ansträngt av trafikleder.
            Bromma behövs inte, då det finns andra fullgoda flygplatsalternativ
            i Stockholmsregionen.
          </p>
          <p xml:id="i-5mhreW53WkS3cLk7GpKpjp">
            Den statistiska risken för olyckor i samband med reguljärflyg
            är små. Men om det osannolika händer, blir följderna oftast fruktansvärda.
            Placeringen av flygplatser mitt i stora städer utsätter fler människor
            för stora risker. Privatflyget däremot är statistiskt sett ett
            större säkerhetsproblem än reguljärflyget. Privatflyget är omfattande
            på Bromma. Privatflygets olyckstal är jämförbara med motorcykeltrafikens
            siffror och dessutom sker över 60 % av alla flyghaverier inom
            fem kilometer från flygplatsen.
          </p>
          <p xml:id="i-YKrsQ5vffkhrpPUS4JeMR8">
            Behovet av byggbar mark är det tredje starka argumentet för att
            lägga ned Bromma flygplats. Stockholm är i skriande behov av bostäder
            och Bromma är ett av få områden där en större satsning på ny bebyggelse
            är möjlig. Vänsterpartiet i Stockholm vill att Bromma flygplats
            markområde ska användas till att bygga en ekologisk stadsdel med
            ca 4 000 bostäder.
          </p>
          <p xml:id="i-X8aQRbajD3Hy9qPYm24cLG">
            Av de ovan nämnda skälen anser vi att Bromma flygplats ska avvecklas.
            Detta bör ges regeringen till känna.
          </p>
        </div>
        <div type="motSignatures">
          <list>
            <item xml:id="i-82Fkt4WroYgkBbaTuxpmTi" who="i-KnfRfemwD98TyCA1A8KCeX">
              Peter Pedersen (v)
            </item>
            <item xml:id="i-CMXPCdAzw94rst9ESU8KSt" who="i-M5o8cYSRJsbmZdvevomfQX">
              Ulla Andersson (v)
            </item>
            <item xml:id="i-aZirzZLhdoZf6R9Pa6zLP" who="i-pSqD9LHdbNUrj3thRcKhS">
              Marie Engström (v)
            </item>
            <item xml:id="i-HyAxysb3u4WeezsCo4VY1r" who="i-Nj6rnCfHps9ZzFLuPuYaNj">
              Egon Frid (v)
            </item>
            <item xml:id="i-AHpNkEKtpbdRjbVpefkEr1" who="i-UhKXyeGqJBzFW5wSyeoGMt">
              Wiwi-Anne Johansson (v)
            </item>
            <item xml:id="i-XZwgtb51gpNVZ9GYVuatMR" who="i-CNBy5dFgNNyEozHVpAj93c">
              Jacob Johnson (v)
            </item>
          </list>
        </div>
      </div>
    </body>
  </text>
</TEI>
