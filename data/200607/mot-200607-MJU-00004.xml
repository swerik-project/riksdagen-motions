<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200607-MJU-00004">
  <teiHeader>
    <fileDesc>
      <titleStmt>
        <title>med anledning av prop. 2006/07:95 Ett utvidgat miljöansvar</title>
        <author corresp="i-UFTZBKNRWWLXUXAtcCcVfH">av Tina Ehn m.fl. (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2006/07:95 Ett utvidgat miljöansvar</title>
          <idno type="rdwebb">GU02MJ4</idno>
          <rs type="number">MJ4</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/GU02MJ4/text</ref>
          <ref type="dokument_url_html">http://data.riksdagen.se/dokument/GU02MJ4</ref>
          <ref type="dokumentstatus_url_xml">http://data.riksdagen.se/dokumentstatus/GU02MJ4</ref>
          <ref type="doc">http://data.riksdagen.se/fil/5C2F80AB-BEAC-4F0F-B37D-D13894CF2377</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="woman">
            <idno>i-UFTZBKNRWWLXUXAtcCcVfH</idno>
            <name>Tina Ehn</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-C2s3YhmmVmNkgvznmmnD4x</idno>
            <name>Per Bolund</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-5QNmudGpnjjRJCTYzakn9H</idno>
            <name>Karin Svensson Smith</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-4vcTURXnJLCQb4i8ZgScVf" type="basedOn"/>
        <correspContext corresp="i-4vcTURXnJLCQb4i8ZgScVf">
          <ref>Proposition 2006/07:95</ref>
        </correspContext>
        <correspAction xml:id="i-RU8Vgxngxt7zH12LJymQ9i" type="signed"/>
        <correspContext corresp="i-RU8Vgxngxt7zH12LJymQ9i">
          <note type="signatory" corresp="i-UFTZBKNRWWLXUXAtcCcVfH"/>
          <note type="signatory" corresp="i-C2s3YhmmVmNkgvznmmnD4x"/>
          <note type="signatory" corresp="i-5QNmudGpnjjRJCTYzakn9H"/>
        </correspContext>
        <correspAction xml:id="i-L79rxLhUwQhpHa34isrmQb" type="referral">
          <date when="2007-04-23"/>
        </correspAction>
        <correspAction xml:id="i-5T7MCqmBVXPAmbRwmktH2x" type="dismissal">
          <date when="2007-04-20"/>
        </correspAction>
        <correspAction xml:id="i-YYuViNzQyFVooqxVwBjAsH" type="dismissal">
          <date when="2007-04-20"/>
        </correspAction>
        <correspAction xml:id="i-JBdXhHhFUPu9BogwK9fgPa" type="transfer">
          <date when="2007-04-19"/>
        </correspAction>
        <correspAction xml:id="i-S1kdptsBh8fw8b8uCCCqhS" type="submission">
          <date when="2007-04-19"/>
        </correspAction>
        <correspAction xml:id="i-Wvqu2yMhyxckc5UxusXt2" type="assigned"/>
        <correspContext corresp="i-Wvqu2yMhyxckc5UxusXt2">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motBody">
        <div type="motProposal" subtype="förslag">
          <head xml:id="i-6jDt1B2Wf4gr2V9QAWmGvP">
            Förslag till riksdagsbeslut
          </head>
          <list style="ol">
            <item xml:id="i-GKpQUQLNT7JbgonbvgfHBm">
              Riksdagen beslutar att 10 kap. 1 § andra stycket 3 miljöbalken
              (1998:808) ska ges den lydelse som framgår av bilaga 1.
            </item>
          </list>
          <list style="ol">
            <item xml:id="i-16uhWi3asbbEr1chsmb4Uw">
              Riksdagen beslutar att 10 kap. 1 § andra stycket 3 d miljöbalken
              (1998:808) ska ges den lydelse som framgår av bilaga 1.
            </item>
          </list>
          <list style="ol">
            <item xml:id="i-AopDRYrA22iNKi8sksD2AB">
              Riksdagen avslår regeringens förslag om att regeringen eller
              den myndighet som regeringen bestämmer bemyndigas att meddela
              föreskrifter som begränsar kretsen av ansvariga för allvarliga
              miljöskador.
            </item>
          </list>
          <list style="ol">
            <item xml:id="i-CZhNUbCtu7eHZndLGNvHpk">
              Riksdagen beslutar att 10 kap. 2 § andra stycket miljöbalken
              (1998:808) ska ges den lydelse som framgår av bilaga 1.
            </item>
          </list>
          <list style="ol">
            <item xml:id="i-YDPTN22BRyiU3Ze4bruhNE">
              Riksdagen avslår regeringens förslag till ändringar av 10 kap.
              5 § andra stycket miljöbalken (1998:808) om aspekter som ska beaktas
              vid fastställande av omfattningen av ansvaret enligt första stycket.
            </item>
          </list>
          <list style="ol">
            <item xml:id="i-7kMBW6T8Cz9yCJFdXfTPZS">
              Riksdagen tillkännager för regeringen som sin mening vad i motionen
              anförs om behovet av ökad användning av tidsbegränsade tillstånd
              och villkor samt ökade resurser till myndigheternas tillståndsprövning
              och tillsyn.
            </item>
          </list>
        </div>
        <div type="motContent">
          <head xml:id="i-4Up9oQV8DhjG5HWiXD84pk" type="h1">
            med anledning av prop. 2006/07:95 Ett utvidgat miljöansvar
          </head>
          <head xml:id="i-J7kBqwTAsvRWk9NfD1svM6" type="h1">
            Allvarlig skada på biologisk mångfald
          </head>
          <p xml:id="i-S4gnWxNTXmJu2kaUEjEYUN">
            Regeringens förslag har en definition på miljöskada på biologisk
            mångfald som är annorlunda utformad än Miljöansvarsutredningens.
            Den riskerar att i tillämpningen tolkas mer restriktivt än utredningens
            skrivning. Regeringen föreslår en ändring av 10 kap. 1 § andra
            stycket 3 enligt vilken man med allvarlig miljöskada i kapitlet
            avser en miljöskada som är så allvarlig att den i en betydande
            omfattning skadar eller försvårar bevarandet av en djur- eller
            växtart eller livsmiljön för en sådan art .
          </p>
          <p xml:id="i-AsxFHd2oW75MEtDsdgMek1">
            Utredningens förslag i motsvarande del (10 kap. 1 § andra stycket
            i utredningens förslag) lyder: alla skador på biologisk mångfald
            som i betydande omfattning hindrar eller motverkar att en gynnsam
            bevarandestatus kan uppnås eller bibehållas för sådana arter och
            livsmiljöer .
          </p>
          <p xml:id="i-NuRrv4MyGopa2zvLXvKAJe">
            Utredningens förslag kan tolkas vara mer inriktat på att främja
            en förbättring av biologisk mångfald, inte bara hindra en försämring.
            Detta kan synas vara en nyansskillnad, men kan faktiskt vara av
            stor betydelse.
          </p>
          <p xml:id="i-QuPzJmbWJw2puB96aEQr6N">
            I Miljömålsrådets senaste uppföljning av Sveriges 16 miljökvalitetsmål
            konstateras att trots omfattande insatser de senaste decennierna
            har inte utvecklingen för den biologiska mångfalden förbättrats
            i den omfattning som krävs för att nå nationella och internationella
            mål och åtaganden. Sedan dess har FN:s klimatpanel (IPCC) kommit
            med rapporter om allvarliga, av människan orsakade, klimatförändringar
            som sätter de biologiska systemen under betydligt ökad stress.
            I den rapport som offentlig­gjordes i april 2007 kan man läsa
            att upp till 30 % av alla djur- och växtarter löper ökad risk
            för utrotning vid relativt måttliga temperaturökningar.
          </p>
          <p xml:id="i-WQ3keeEvi7uJxeDXhxsr7L">
            I en artikel i senaste numret av Skogsstyrelsens tidning Skogseko
            (april 2007) konstateras:
          </p>
          <p xml:id="i-EFGEm6Yq2rKBeNRu8ygZ3y">
            Ny forskning visar att naturmiljöer med bättre bibehållen biologisk
            mångfald har större förmåga att anpassa sig till klimatförändringar.
            Detsamma gäller naturprocesser som människan är beroende av, t.ex.
            pollinering av blommor och grödor, eller nedbrytning av ämnen
            i marken av bakterier. FN:s Millenium Ecosystem Assessment har
            visat att människans välbefinnande beror av fungerande ekosystem
            som ger varor och tjänster som vi ofta tar för givna, t.ex. grödor
            och dricksvatten. Genom att bevara den biologiska mångfalden bland
            livsmiljöer, arter och genetiska resurser, hjälper vi naturen
            att klara klimatförändringar. Naturvården är i dag inte en lyx
            när klimatet förändras är den viktigare än någonsin, en investering
            för oss själva, våra barn och barnbarn.
          </p>
          <p xml:id="i-MhPJzJYaTRfLLncLYKM7uN">
            Miljöpartiet anser att riksdagen skall anta en lagtext som motsvarar
            den mer framåt­syftande formuleringen i utredningens förslag.
          </p>
          <head xml:id="i-GTGV2cnvYgq5eqFNpmRi6Z" type="h1">
            Allvarlig miljöskada på arter och livsmiljöer som skyddas enligt
            miljöbalken
          </head>
          <p xml:id="i-TuDrjojG5wk5BKhAfGDqPC">
            Regeringen föreslår att som allvarlig miljöskada avseende biologisk
            mångfald skall endast räknas skador som skyddas enligt EG-direktiv.
            Detta är en betydligt snävare definition än Miljöansvarsutredningens.
          </p>
          <p xml:id="i-2ZgS1MKK76mD4MycrvNdjY">
            En oroande tendens i svensk miljöpolitik de senaste åren är att
            man i allt högre grad nöjer sig med att införa regelverk som bestämts
            på EU-nivå, och att göra så i den utsträckning som där bestämts
            även där möjlighet finns att gå längre. I detta fall handlar det
            dessutom om ett direktiv som är en påfallande svag kompromissprodukt.
          </p>
          <p xml:id="i-QuNfi5Mso4gApXbzrrAEBf">
            Utredningen föreslog att med allvarlig miljöskada skall avses
            alla skador på biologisk mångfald som i betydande omfattning hindrar
            eller motverkar att en gynnsam bevarandestatus kan uppnås eller
            bibehållas för sådana arter och livsmiljöer som skyddas enligt
            miljöbalken eller föreskrifter som meddelats med stöd av balken.
            Detta är egentligen en ganska självklar inställning: om bevarandestatusen
            för arter eller livsmiljöer som skyddas enligt miljöbalken skadas
            är det ju en allvarlig miljöskada. Detta bör då också omfattas
            av regler för miljöansvar. Det är rimligt att miljöansvars­reglerna
            i Sverige anpassas till det som ansetts värt att skydda här. Således
            bör, i enlighet med utredningens förslag, sådana arter och livsmiljöer
            som omfattas av skyddet i 7 kap. 2, 4, 1113, 27 eller 28 §§ eller
            8 kap. 1 eller 2 §§ miljöbalken eller föreskrifter som har meddelats
            med stöd av dessa bestämmelser, omfattas av miljöansvaret för
            skador på den biologiska mångfalden.
          </p>
          <p xml:id="i-YHRHrCgVeUsAjbEaCKhBsM">
            Med den lagtekniska konstruktion som regeringens förslag har
            behövs en ny punkt, 10 kap. 1 § andra stycket 3 d med lydelse
            från utredningens förslag enligt följande:
          </p>
          <p xml:id="i-VcsyTeJrm3Urx5eLwzrJgP">
            Andra arter och naturliga livsmiljöer som skyddas i denna balk
            eller enligt föreskrifter som har meddelats med stöd av balken.
          </p>
          <head xml:id="i-MGe4DtmF91iKqVLqJiGHmp" type="h1">
            Kretsen av ansvariga för allvarliga miljöskador
          </head>
          <p xml:id="i-GwE8eidZYg2XVkXBDTi7kN">
            Regeringen föreslår en möjlighet för regeringen eller den myndighet
            som regeringen bestämmer att begränsa kretsen av ansvariga verksamhetsutövare
            genom föreskrifter. Direktivet föreskriver inte någon sådan begränsning.
            Utredningen har inte föreslagit någon sådan möjlighet att begränsa
            kretsen av ansvariga. En sådan möjlighet öppnar för en allvarlig
            försvagning av syftet med miljöansvar. Miljöpartiet anser att
            riksdagen inte skall medge en sådan vidlyftig möjlighet.
          </p>
          <head xml:id="i-52nCBzCwRuw6aPPDhFWqD6" type="h1">
            Ansvarsgenombrott
          </head>
          <p xml:id="i-YVkQJDSgEuDimvQUpg3DMN">
            EU-direktivet lämnar möjlighet för medlemsstater att behålla
            eller införa regler om ansvarsgenombrott. Det innebär t.ex. att
            kraven skall kunna riktas mot dem som står bakom en juridisk person.
            Annorlunda uttryckt: kraven skall kunna riktas mot bakomliggande
            intressenter som agerar för att en verksamhetsutövare skall undkomma
            det ansvar som gäller för miljöfarliga verksamheter.
          </p>
          <p xml:id="i-Ekc5vA9wKxRHNRjS7pN9Hs">
            Uppsala universitet har i sitt remissyttrande över utredningen
            på ett grundligt och övertygande sätt argumenterat för behovet
            av regler för ansvarsgenombrott. Bland annat erinras om fallet
            med BT Kemi. Bolaget likviderades och resurserna överfördes till
            det danska moderbolaget när myndigheterna började upptäcka nedgrävda
            gifttunnor på området.
          </p>
          <p xml:id="i-ya38VymAD1xJoftmveAAx">
            En utvidgning av verksamhetsutövarbegreppet går en bit på vägen
            men räcker inga­lunda för att regler om ansvarsgenombrott skall
            vara onödiga. Utredningens antagande om att ansvarsgenombrott
            kommer att vara aktuellt i förhoppningsvis sällsynta fall är knappast
            ett övertygande argument mot sådana regler. Rädslan för effekten
            på investeringsviljan i landet ter sig också överdriven, mot bakgrund
            av att regler om ansvarsgenombrott finns i andra länder.
          </p>
          <p xml:id="i-Q6nYJMn9kZZfG7nhgMSrfq">
            Behovet av ansvarsgenombrott har ökat till följd av förändringar
            i samhället och ekonomin de senaste decennierna. Det kommer rimligen
            att av samma skäl öka ännu mer i framtiden. EU-medlemskapet och
            internationaliseringen av ekonomin innebär att flera utländska
            företag eller dotterbolag till utländska företag är verksamma
            i Sverige. Dessa kan ha präglats av en annan rättstradition och
            ett annat samhällsklimat än de svenska, och kan t.ex. vara mer
            inriktade på konfrontation eller på lagens bokstav i stället för
            dialog med myndigheter och lagstiftarens intentioner. Denna syn
            kan också omfattas av svenska företag som påverkats av synen i
            andra länder. Det finns en ökande risk för s.k. ansvarsflykt.
          </p>
          <p xml:id="i-JWXFQYXTj5ASE8nhwDfzhy">
            Miljöpartiet delar således inte utredningens syn att det inte
            behövs möjlighet till ansvarsgenombrott i svensk miljölagstiftning.
          </p>
          <p xml:id="i-SSWBS7Du3WLL5NPXyTFw42">
            Regler om ansvarsgenombrott diskuterades inom miljörätten redan
            för över tio år sedan i samband med förarbetena med miljöbalken.
            Miljöansvarskommittén lämnade i sitt betänkande ett förslag till
            en regel om ansvarsgenombrott för den händelse att det av rättspolitiska
            skäl skulle anses önskvärt att införa en sådan.
          </p>
          <p xml:id="i-2u1QsE7urVYXt7wdX3mFuo">
            Innebörden är att om verksamhetsutövaren inte förmår att uppfylla
            sina förpliktelser enligt miljöbalken, kan den som genom att ha
            utövat ett bestämmande inflytande över verksamhetsutövaren och
            därigenom på ett otillbörligt sätt medverkat i avsevärd grad till
            denna oförmåga i stället få bära ansvaret i skälig omfattning.
          </p>
          <p xml:id="i-MhdGHW5jbegVa9fShJV9cD">
            I utredningen presenteras en skrivning på en regel om ansvarsgenombrott:
          </p>
          <p xml:id="i-9CPWwHyEfCMep6uV76UEsL">
            Om verksamhetsutövaren inte förmår att uppfylla sina förpliktelser
            enligt detta kapitel ansvarar i skälig omfattning den som genom
            att utöva ett bestämmande inflytande över verksamhetsutövaren
            i avsevärd grad har på ett otillbörligt sätt medverkat till denna
            oförmåga.
          </p>
          <p xml:id="i-Cg347Ug5efJK9UQHoyMAGs">
            Miljöpartiet anser att riksdagen bör anta denna skrivning om
            ansvarsgenombrott som tagits fram av utredningen.
          </p>
          <head xml:id="i-SsSNtj3xrXv5SY38zGv71P" type="h1">
            Beräkning av ansvarets omfattning
          </head>
          <p xml:id="i-Y6EkBQTVu9fGm2S55t8vM5">
            Regeringen föreslår i sitt förslag till 10 kap. 5 § andra stycket
            miljöbalken (1998:808) att vissa aspekter skall beaktas vid fastställandet
            av omfattningen av ansvaret enligt första stycket. Regeringens
            förslag lyder:
          </p>
          <p xml:id="i-4gvMUutohrpsZyvp3Apnr4">
            När omfattningen av ansvaret enligt första stycket bestäms skall
            det beaktas om skadan har orsakats av utsläpp eller andra åtgärder
            som, när de ägde rum, var uttryckligen tillåtna enligt föreskrifter
            i lag eller annan författning eller enligt en myndighets beslut,
            eller inte ansågs skadliga enligt den vetenskapliga och tekniska
            kunskap som fanns då.
          </p>
          <p xml:id="i-AnzdKYXcmw2DTVqwtZpfL1">
            Både Naturskyddsföreningen och Uppsala universitet har motsatt
            sig denna möjlighet att begränsa ansvaret. Särskilt Uppsala universitet
            har argumenterat utförligt och över­tygande om varför denna möjlighet
            inte skall införas.
          </p>
          <p xml:id="i-UnSu87WqVHcWfTuYiJMQVA">
            I det system vi har i Sverige har tillstånd och liknande stark
            rättskraft. Tillstånden ses sällan över och får rättskraft under
            lång tid. Tillstånden anpassas inte i takt med kunskapsutvecklingen.
          </p>
          <p xml:id="i-CgH99WAgMMNfkAUKmUxy48">
            Verksamhetsutövaren förutsätts vidare ha mest kunskap om både
            verksamheten och potentiella miljörisker och föreslår villkor.
            Myndigheternas resurser för att kritiskt granska verksamhetsutövarens
            uppgifter har i flera fall visat sig vara otillräckliga. Verksamhetsutövaren
            får därmed stort inflytande över hur tillstånden och villkoren
            är formulerade. Det passar därför dåligt i det svenska systemet
            att omfattningen av verksamhetsutövarens ansvar skall begränsas
            på det sätt som regeringen föreslår.
          </p>
          <p xml:id="i-5Kg9b5GsPXNhwdfjjiijZ8">
            Grund för undantag från ansvar skall inte få vara att verksamheten
            är uttryckligen tillåten, eller skadan beror av åtgärder som inte
            ansågs skadliga när de utfördes.
          </p>
          <p xml:id="i-8KZX5d9bq1PfosMxtDYVZT">
            Det kan för övrigt ifrågasättas om regeringens vittgående förslag,
            särskilt angående skador på biologisk mångfald, är förenlig med
            EG-rätten, närmare bestämt miljöansvarsdirektivets artikel 8.4.a
            i förhållande till bilaga III och artikel 3.1.b. Det kan också
            ifrågasättas om det är förenligt med direktivet att sådana negativa
            effekter som inte förutsågs vid tillståndsprövningen men som senare
            ändå blir en följd av verksamheten eller åtgärderna i enlighet
            med tillståndet kan bli undantagna från verksamhetsutövarens ansvar
            för miljöskada.
          </p>
          <p xml:id="i-5KYUJyzQB9ZnYMwD3BqaVk">
            Om regeringens förslag till begränsning av ansvarets omfattning
            trots detta skulle antas innebär det att bl.a. villkorens utformning
            får en helt annan betydelse än vad som annars hade varit fallet.
            Detta bör i så fall få konsekvenser för tillämpningen av miljöbalken
            i andra avseenden. Tillstånd och villkor skulle t.ex. behöva tidsbegränsas
            på ett helt annat sätt än nu. Resurserna till myndigheterna för
            prövning av tillstånd och villkor samt tillsyn skulle behöva förstärkas.
            Regeringen bör i så fall återkomma till riksdagen med avrapportering
            och förslag i denna riktning. Detta bör riksdagen ge regeringen
            till känna.
          </p>
          <head xml:id="i-RFnXZthEGEpT9ZB5gNVede" type="h1">
            Bilaga 1
          </head>
          <head xml:id="i-U72kNyxdBju7PoCStTsm2y" type="h2">
            10 kap. Verksamheter som orsakar miljöskador
          </head>
          <head xml:id="i-TtDGB6TgdrcntpqLL1RN6a" type="h3">
            Definitioner
          </head>
          <p xml:id="i-FvtfwheMLCRmDdBB6fmKBx">
            1 §
          </p>
          <p xml:id="i-JZ6ygT3iH2eybFXyLHmdYS">
            Med föroreningsskada avses i detta kapitel en miljöskada som
            genom förorening av ett mark- eller vattenområde, grundvatten,
            en byggnad eller en anläggning kan medföra skada eller olägenhet
            för människors hälsa eller miljön.
          </p>
          <p xml:id="i-275i1tH98wG6bqeNTmBpXi">
            Med allvarlig miljöskada avses i detta kapitel en miljöskada
            som är så allvarlig att den
          </p>
          <p xml:id="i-NNNt44hvx9YKC8HuEff2xg">
            1. genom förorening av mark utgör en betydande risk för människors
            hälsa,
          </p>
          <p xml:id="i-HGuAC98s5LdCa1VGDTFAP5">
            2. genom påverkan på ett vattenområde eller grundvatten har en
            betydande negativ effekt på kvaliteten på vattenmiljön eller
          </p>
          <p xml:id="i-6P16pspLAQKpnJ38NCxZiF">
            3. i en betydande hindrar eller motverkar att en gynnsam bevarandestatus
            kan uppnås eller bibehållas för en djur- eller växtart eller livsmiljön
            för en sådan art, om skadan avser
          </p>
          <p xml:id="i-Apo7psRQrqvbehddp2NN9W">
            a) ett naturområde som har förtecknats enligt 7 kap. 27 § första
            stycket 1 eller 2
          </p>
          <p xml:id="i-DYvHq9tDb5y6zjHnvKfcKy">
            b) ett djurs fortplantningsområde eller viloplats som skyddas
            enligt föreskrifter som har meddelats med stöd av 8 kap. 1 § eller
          </p>
          <p xml:id="i-K3927jhFKkwUjcNQMqVk7y">
            c) en art som skyddas enligt föreskrifter som har meddelats med
            stöd av 8 kap. 1 eller 2 §,
          </p>
          <p xml:id="i-Qcv3EQbs4Lt6QAeJxKbPoU">
            d) andra arter och naturliga livsmiljöer som skyddas i denna
            balk eller enligt föreskrifter som har meddelats med stöd av balken.
          </p>
          <p xml:id="i-ViiUBYuB7N4WJoFtWKLBud">
            Med avhjälpande avses i detta kapitel utredning, efterbehandling
            och andra åtgärder för att avhjälpa en föroreningsskada eller
            en allvarlig miljöskada.
          </p>
          <head xml:id="i-7VsmqaZv2uoDAgig3VdM4q" type="h3">
            Verksamhetsutövares ansvar för avhjälpande
          </head>
          <p xml:id="i-FK2LcmnXKs7EfAiuC74wJY">
            2 §
          </p>
          <p xml:id="i-8K2dKmqcx9cQqzS9fdSXcR">
            Den som bedriver eller har bedrivit en verksamhet eller vidtagit
            en åtgärd som har bidragit till en föroreningsskada eller allvarlig
            miljöskada (verksamhetsutövaren) är ansvarig för det avhjälpande
            som skall ske enligt bestämmelserna i detta kapitel.
          </p>
          <p xml:id="i-NDZ41SyvsabfrRV2fzgQ4f">
            Om verksamhetsutövaren inte förmår att uppfylla sina förpliktelser
            enligt detta kapitel ansvarar i skälig omfattning den som genom
            att utöva ett bestämmande inflytande över verksamhetsutövaren
            i avsevärd grad har på ett otillbörligt sätt medverkat till denna
            oförmåga.
          </p>
        </div>
        <div type="motSignatures">
          <list>
            <item xml:id="i-TN9aWKyEneEFsy2V3pw1re" who="i-UFTZBKNRWWLXUXAtcCcVfH">
              Tina Ehn (mp)
            </item>
            <item xml:id="i-N3qYcfvMVKS1idZ2MbCVdp" who="i-C2s3YhmmVmNkgvznmmnD4x">
              Per Bolund (mp)
            </item>
            <item xml:id="i-DDiDfyGP4v86sHM81WJekG" who="i-5QNmudGpnjjRJCTYzakn9H">
              Karin Svensson Smith (mp)
            </item>
          </list>
        </div>
      </div>
    </body>
  </text>
</TEI>
