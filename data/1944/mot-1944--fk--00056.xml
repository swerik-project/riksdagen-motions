<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1944/mot_1944__fk__56/mot_1944__fk__56-001.pdf"/>
      <div type="motHeader" xml:id="i-DQZvDSW2jzfidJgWDJgagp">
        <div type="motTitle" xml:id="i-YZXjxFU3Ygjr74GHuuDzyH"/>
        <div type="motSubmissionInfo" xml:id="i-GySiqNtcLu9pNgtSxm7acb"/>
      </div>
      <div type="motBody" xml:id="i-LaaQXhvg1ssoF33oqEkQpi">
        <div xml:id="i-8yg2HBwhiEtTq5fdMMV5sy">
          <p xml:id="i-RZhFY39RRbctyK1VdBveGZ">
            6 Motioner i Första kammaren, nr 56.
          </p>
          <p xml:id="i-7ShkCtDxC1LqqEmuf3oZv9">
            Nr 56.
          </p>
          <p xml:id="i-SqgGByEQgA43hz2oEorp8k">
            Av herr Friggeråker och herr Nilsson, Bror, om provisorisk för-
            stärkning av kristendomsundervisningen vid seminarier och folkskolor.
          </p>
          <p xml:id="i-NjuNbA1uWqVFuKNc8nycgs">
            Många hålla före, att den stora nöd, vari Europa genom de upprepade
            världskrigen kommit, har sin djupaste grund och orsak uti den
            avkristning, som så småningom ägt rum i de europeiska folkens
            liv. De kristna normerna om kärlek, broderskap och människovärde
            hava åsidosatts och i stället hava hjärtana antingen lämnats tomma
            eller uppfyllts av helt andra livsåskåd- ningar. Slutligen har
            det inom vissa folk gått så långt, att man medvetet och systematiskt
            fostrat ungdomen till fientlighet och förakt för kristen tro och
            livsåskådning. Flera tänkare och statsmän hava nu uttalat den
            meningen, att om väster- landet skall kunna räddas från fullkomlig
            undergång, så måste en återupp- byggnad ske på den grund, som
            en gång är lagd och som allena håller, nämligen den kristna världs-
            och livsåskådningen. Om så skall kunna ske, måste varje folk för
            sig komma till besinning därom och handla därefter. Främst framstår
            det då såsom en nödvändighet att fostra den unga genera- tionen
            till nya människor med kristen livssyn, besjälade av vilja att
            handla enligt den kristna grundregeln: allt vad I viljen att människorna
            skola göra eder det gören I ock dem. Det är icke länge sedan vårt
            folk såsom ett synligt tecken på under- värderingen av kristendomens
            sanningar nedskrev kristendomsundervisnin- gen vid sina folkskolor
            till ett minimum av vad det tidigare varit och detta i fråga om
            såväl kvalitet som kvantitet. En ny och föga beprövad pedagogik
            förmenade, att barns utanläsning vore till mera skada än gagn.
            Det har lett till att ett mycket stort antal nu vuxna svenska
            män och kvinnor icke utantill kunna läsa tio Guds bud eller bönen
            Fader vår, för att icke tala om de psalmverser, vilka voro våra
            fäder till så mycken tröst och uppbyggelse i livets trångmål och
            strider. Den nya undervisningsplanen i kristendoms- ämnet ger
            föga positiva hållpunkter för undervisningen. Negativismen är
            uppenbar. Den lärobok man hoppats på såsom en ersättning för Luthers
            lilla katekes har aldrig kommit och torde icke heller vara att
            förvänta. Att den tid, som beskärdes läroämnet på skolans schema,
            var allt för ringa ligger numera också i öppen dag. Förvisso vore
            det en överdrift, om man ville tillskriva denna minskade kristendomsundervisning
            hela skulden till de många mörka sidor vi nu utan glasögon kunna
            upptäcka i vårt folks liv: den stigande ungdomsbrotts- ligheten,
            nedbusningen, aborterna m. m. Sekulariseringen hade nog icke
          </p>
          <pb facs="riksdagen-motions-pdf/data/1944/mot_1944__fk__56/mot_1944__fk__56-002.pdf"/>
          <p xml:id="i-9zV6jWyrw6ehcaqKA9MX7N">
            Motioner i Första kammaren, nr 56. 7
          </p>
          <p xml:id="i-Ejn8Yfb9epN4zz1U6Bqzoq">
            kunnat hejdas, även om vi bibehållit det gamla goda måttet på
            kristendoms- undervisningen, men alldeles säkert hade den i nuvarande
            stund icke hunnit så långt som den har. Nu gäller det emellertid
            icke så mycket att gräva i det förgångna, att förebrå oss det,
            som varit, utan nu gäller det att med fast mod och för- tröstan
            se mot framtiden. Det gäller framför allt, att vi kunna ena oss
            om nya riktlinjer för de ungas fostran, sedan vi konstaterat,
            att vi på detta betydelsefulla område haft en period, som varit
            otillfredsställande. Säkerligen brottas den nu arbetande skolutredningen
            med dessa problem, och vore icke tiden så ond och dynamisk som
            den är, kunde man i lugn och ro avvakta dess resultat. Nu faller
            detta sig svårt. Troligen dröjer det ännu minst tre år, innan
            frukten av denna stora utrednings arbete kommer ut i levande livet.
            Det är en dyrbar tid att förlora, när det bildligt talat brinner
            i knutarna. En provisorisk förstärkning av kristendomsundervis-
            ningen vid såväl folkskoleseminarier som folkskolor vore säkerligen
            möjlig att omedelbart åstadkomma, om riksdagen kunde enas att
            därom göra ett uttalande. Tidens allvar och nöd motiverar till
            fullo en sådan åtgärd. Vi skola här icke ingå på frågan, huru
            många veckotimmar man skulle öka kristendomsundervisningen eller
            från vilka övriga ämnen dessa timmar skulle tagas. Med god vilja
            kan den saken ordnas utan större störningar i den pedagogiska
            driften. Värre är det med frågan att kunna ge de nya timmarna
            ett värdefullt innehåll. Här kommer det an på lärarnas vilja och
            kvalitet. Den undervisning dessa själva fått på seminarierna i
            detta ämne är ofta bristfällig, men här torde den regeln kunna
            gälla, att viljan drager halva lasset. För de lärare, som nu utbildas
            vid våra seminarier, vore det av särskild vikt att få mera utbildning
            i kristendomsämnet, ty man kan utan tvivel förutsätta en i varje
            fall framtida utökning av kristendomsunder- visningen. Med stöd
            av vad sålunda anförts hemställa vi,
          </p>
          <p xml:id="i-H9hPmEeVxjnkRJvQVwmMox">
            att riksdagen måtte besluta att i skrivelse till Konungen anhålla
            om en provisorisk förstärkning av kristendomsunder- visningen
            vid våra seminarier och folkskolor.
          </p>
          <p xml:id="i-JEsD5NQf5csAPiTC19yXod">
            Stockholm den 19 januari 1944.
          </p>
          <p xml:id="i-DQQveWwD8UK4rSTNPeP2bm">
            Joh. Friggeråker. B. A. Nilsson.
          </p>
        </div>
      </div>
    </body>
  </text>
</TEI>
