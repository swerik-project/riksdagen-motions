<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-MJU-00450">
  <teiHeader>
    <fileDesc>
      <titleStmt>
        <title>Skogsbruk på naturens villkor</title>
        <author corresp="i-WG11xmCpAW9nyyXv1sJFAK">av Helena Leander m.fl. (MP)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Skogsbruk på naturens villkor</title>
          <idno type="rdwebb">H002MJ450</idno>
          <rs type="number">MJ450</rs>
          <orgName type="comitteeAbbreviation">MJU</orgName>
          <ref type="dokument_url_text">http://data.riksdagen.se/dokument/H002MJ450/text</ref>
          <ref type="dokument_url_html">http://data.riksdagen.se/dokument/H002MJ450</ref>
          <ref type="dokumentstatus_url_xml">http://data.riksdagen.se/dokumentstatus/H002MJ450</ref>
          <ref type="doc">http://data.riksdagen.se/fil/AA2883B2-553A-4D49-9021-53E9F9D1BC26</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-Atz7ai4RJKnyNCwfSAJEeC</idno>
            <name>Jonas Eriksson</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-DLt3BwBDVwBxqxVEki5m5B</idno>
            <name>Annika Lillemets</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-XSuWURvcJRjSbVSYUBBuD2</idno>
            <name>Stina Bergström</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-V1piU7dAy9T73Gqt6tm91j</idno>
            <name>Kew Nordqvist</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-2GE534P2Foy3WpqKPVNeW8</idno>
            <name>Mats Pertoft</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-34FRvyXQKUigF3Qr9AwKJe</idno>
            <name>Bodil Ceballos</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-LSGLGKPPdgKqe7pxwHn9sf</idno>
            <name>Lise Nordin</name>
            <state type="partyAffiliation" ref="Q213451">
              <desc>MP</desc>
            </state>
          </person>
          <person gender="woman">
            <idno>i-WG11xmCpAW9nyyXv1sJFAK</idno>
            <name>Helena Leander</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-NzQBo8CESBathLafVP1SRS" type="signed"/>
        <correspContext corresp="i-NzQBo8CESBathLafVP1SRS">
          <note type="signatory" corresp="i-Atz7ai4RJKnyNCwfSAJEeC"/>
          <note type="signatory" corresp="i-DLt3BwBDVwBxqxVEki5m5B"/>
          <note type="signatory" corresp="i-XSuWURvcJRjSbVSYUBBuD2"/>
          <note type="signatory" corresp="i-V1piU7dAy9T73Gqt6tm91j"/>
          <note type="signatory" corresp="i-2GE534P2Foy3WpqKPVNeW8"/>
          <note type="signatory" corresp="i-34FRvyXQKUigF3Qr9AwKJe"/>
          <note type="signatory" corresp="i-VRHymVx7EsX48sg7b5qmpS"/>
          <note type="signatory" corresp="i-LSGLGKPPdgKqe7pxwHn9sf"/>
          <note type="signatory" corresp="i-WG11xmCpAW9nyyXv1sJFAK"/>
        </correspContext>
        <correspAction type="numbering" xml:id="i-Aoimfj5gdZexzz4chMRY7E">
          <date when="2012-10-08"/>
        </correspAction>
        <correspAction type="submission" xml:id="i-Paww3e1QoEjviCcDqoamY8">
          <date when="2012-10-05"/>
        </correspAction>
        <correspAction type="transfer" xml:id="i-BMfaYeg61ExFZzphQCycMv">
          <date when="2012-10-04"/>
        </correspAction>
        <correspAction type="assigned" xml:id="i-LuHUecK9ZrcKbYvwLYhNgb"/>
        <correspContext corresp="i-LuHUecK9ZrcKbYvwLYhNgb">
          <ref type="assignedTo">Miljö- och jordbruksutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#kommitte"/>
        <catRef scheme="#motionType" target="#fristående"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-YSzvHUEBAn7Maz4RmAgzXu">
            Förslag till riksdagsbeslut
          </head>
          <list style="ol">
            <item xml:id="i-ScpY3BE5i1Nufg6DLeG7c6">
              Riksdagen tillkännager för regeringen som sin mening vad som
              anförs i motionen om att införliva skogsvårdslagen i miljöbalken.
            </item>
            <item xml:id="i-89e8vRwu2kVutSR4SQD5kL">
              Riksdagen tillkännager för regeringen som sin mening vad som
              anförs i motionen om Skogsstyrelsen.
            </item>
            <item xml:id="i-GtgSKPnpbJiDEDX48sTHo2">
              Riksdagen tillkännager för regeringen som sin mening vad som
              anförs i motionen om att se över skogsvårdslagen så att den inte
              försvårar hyggesfritt skogsbruk.
            </item>
            <item xml:id="i-AtKAEX1z5FEHSYEDoZnC1V">
              Riksdagen tillkännager för regeringen som sin mening vad som
              anförs i motionen om en nollvision för avverkningar av nyckelbiotoper.
            </item>
            <item xml:id="i-XUycDwpmzYCPKRaJ5XAsvz">
              Riksdagen tillkännager för regeringen som sin mening vad som
              anförs i motionen om ett nytt mätbart etappmål för skyddad skog.
            </item>
            <item xml:id="i-KTyWb7wpogeneETZdRzPgW">
              Riksdagen tillkännager för regeringen som sin mening vad som
              anförs i motionen om talerätt för miljöorganisationer i beslut
              enligt skogsvårdslagen.
            </item>
            <item xml:id="i-PpEaNRfHST2gNV4oTqnWTp">
              Riksdagen tillkännager för regeringen som sin mening vad som
              anförs i motionen om möjlighet att överklaga avverkningar.
            </item>
            <item xml:id="i-VGckDjgMqeHqppDWcmByFw">
              Riksdagen tillkännager för regeringen som sin mening vad som
              anförs i motionen om möjlighet till sanktioner.
            </item>
            <item xml:id="i-VqarJfHTAzCJjiX221MpfW">
              Riksdagen tillkännager för regeringen som sin mening vad som
              anförs i motionen om samråd.
            </item>
            <item xml:id="i-XigD6MCRTMYyDZYbCcdo66">
              Riksdagen tillkännager för regeringen som sin mening vad som
              anförs i motionen om ägaransvaret i statliga bolag som bedriver
              skogsbruk. 1
            </item>
            <item xml:id="i-FNFPb1zsftwabQTskWFUcZ">
              Riksdagen tillkännager för regeringen som sin mening vad som
              anförs i motionen om ekonomiska styrmedel i skogspolitiken.
            </item>
          </list>
          <p xml:id="i-DiP18aYQbHRsUeatheTRzE">
            1 Yrkande 10 hänvisat till NU.
          </p>
        </div>
        <div type="motContent">
          <head type="h1" xml:id="i-QQedWpHHdUN1keJaGvxkKy">
            Motivering
          </head>
          <p xml:id="i-WiJq9hRQULYrZs8xpuzUQB">
            Den biologiska mångfalden är en förutsättning för vår överlevnad.
            När arter decimeras eller försvinner försvagas de ekosystem som
            vi lever i och av. Idag försämras eller hotas på många håll växternas
            förmåga att rena luft och vatten och insekternas pollinering av
            grödor, sådant som utgör basen för vår livsmedelsförsörjning och
            delvis för vår energiförsörjning. Dessutom ger mångfalden av arter
            i skogen, kulturlandskapet och havet oss dimensioner och upplevelser
            som det är svårt att tänka sig att vara utan. Rika skogar ger
            både arbetstillfällen och en meningsfull fritid för många människor
            i Sverige.
          </p>
          <p xml:id="i-F7T7P8XCii4jsDstbtqtTc">
            Sveriges skog domineras idag av produktionsskogar, med samma
            sorts träd av samma ålder. Det ger dåliga förutsättningar för
            den mångfald av arter som behövs. Fattigare skogar är mer sårbara
            för störningar som insektsangrepp, stormar och ett ändrat klimat.
          </p>
          <p xml:id="i-DC8SnAGmjaEzeBSLwx3msY">
            Många av skogens arter behöver gamla träd, men underskottet på
            äldre skog väntas öka om vi fortsätter som nu. 43 procent av skogen
            är yngre än 40 år, 27 procent är 4079 år, 17 procent 80120 år
            och endast 13 procent äldre än 120 år.
          </p>
          <p xml:id="i-9kKDSmAqxLDHm1PB6ifYms">
            Artdatabanken varnar för att var tionde svensk skogsart idag
            är rödlistad. Tre av fyra rödlistade arter minskar så kraftigt
            att deras framtid inte är säkrad, och fem procent av dessa arter
            är redan utdöda i Sverige. Merparten av de 2 100 skogslevande
            rödlistade arter som finns i Sverige är direkt hotade av skogsbruket,
            men det behöver inte vara så. Det går att ställa om skogsbruket
            så att det bedrivs mer på naturens villkor. Ett sådant skogsbruk
            blir också ett mänskligare skogsbruk: ett skogsbruk som tar hänsyn
            till inte bara vårt intresse av massaved, bioenergi, timmer och
            andra skogsprodukter utan också till skogens roll för turism,
            rekreation och en levande landsbygd.
          </p>
          <head type="h2" xml:id="i-D4KrmvxDJW7JBFmT21UJW4">
            Skogspolitiken en del av miljöpolitiken
          </head>
          <p xml:id="i-MbWxWDpEwuZuof3YpCZsNe">
            Formellt sett har Sverige två likställda mål i skogspolitiken:
            produktion och miljö. I praktiken har dock politiken en slagsida
            åt produktion, där skogspolitiken trots sin stora miljöpåverkan
            både lagstiftningsmässigt och förvaltningsmässigt hanteras separat
            från övrig miljöpolitik. Skogsvårdslagen bör införlivas i miljöbalken
            och dess tillämpning anpassas till EU:s naturvårdsdirektiv och
            artskyddsförordningen. I detta sammanhang bör det också övervägas
            om skogsfrågorna bör flyttas till Naturvårdsverket för att kunna
            hanteras samlat med andra miljöfrågor.
          </p>
          <head type="h2" xml:id="i-VmHkQDtCof1NqRKqgARpiV">
            Hyggesfritt skogsbruk
          </head>
          <p xml:id="i-Far337pGppNGeBpwpv7beJ">
            Konventionellt trakthyggesbruk med hyggen, korta omloppstider
            och plantager med samma trädslag och samma ålder erbjuder en väsentligt
            fattigare livsmiljö än naturskog där naturliga störningar som
            storm och brand står för dynamiken. Vissa arter gynnas visserligen,
            som till exempel älg, medan långt fler missgynnas av trakthyggesbruk.
          </p>
          <p xml:id="i-LFaaNcPBFGDbXYeWekaWgs">
            Hyggesfritt skogsbruk kan på lämpliga ställen vara ett bra sätt
            att öka den biologiska mångfalden med bibehållen produktion och
            ökad klimatnytta. I stället för att hugga ner i princip alla träd
            på en gång huggs lite i taget. På så sätt är marken kontinuerligt
            skogsbevuxen, och dessutom av träd i olika åldrar. För lokalbefolkning
            och andra som vistas i skogen ger det i allmänhet en trevligare
            upplevelse än hyggen och planteringar, och för skogsägaren ger
            det ett jämnare intäktsflöde, en jämnare arbetsbelastning och
            mer kvalificerade arbetstillfällen i samband med skogsförvaltning.
            Det erbjuder inte samma livsmiljöer som en naturskog, men ger
            bättre förutsättningar för ett större antal arter än konventionellt
            trakthyggesbruk. Även hyggesfritt skogsbruk måste dock naturligtvis
            kombineras med generell naturhänsyn som t ex att lämna grova gamla
            träd.
          </p>
          <p xml:id="i-6fwUjiHJkcMXA2CopbX5p7">
            Förutsättningarna för hyggesfritt skogsbruk ser olika ut i olika
            skogar, och därför finns det också olika hyggesfria metoder. Ofta
            utnyttjar de främst naturlig föryngring, dvs. skogens förmåga
            att själv fylla ut luckor, men de kan också använda plantering
            vid behov.
          </p>
          <p xml:id="i-P6ZHKFYZQqp4FBFwBk6dzF">
            Trakthyggesbruk kan tyckas rationellt i sin storskalighet: Allt
            skördas på samma gång i stället för att hugga lite kontinuerligt.
            Det är dock inte nödvändigtvis ens mest ekonomiskt rationellt
            att behandla alla träd likadant i stället för att se till det
            enskilda trädets potential. På kontinenten, inte minst i Tyskland,
            brukas allt mer skog hyggesfritt, med ökad lönsamhet som följd.
            Våra boreala skogar i Sverige har givetvis lite andra förutsättningar
            lövskogarna på kontinenten, men det finns forskare även i Sverige
            och Finland som framhåller högre lönsamhet med hyggesfria metoder
            för våra förhållanden. För den enskilde småskogsbrukaren kan inte
            bara den högre lönsamheten utan också den jämnare intäktsströmmen
            vara en fördel.
          </p>
          <p xml:id="i-KDgQdHewtfqpsghE19Pgjr">
            Den högre lönsamheten förutsätter dock att skogen kan skötas
            rationellt utifrån det hyggesfria skogsbrukets förutsättningar,
            i stället för att åtgärderna suboptimeras för att leva upp till
            en lagstiftning som är skriven utifrån trakthyggesbrukets delvis
            andra förutsättningar. Inte minst innebär skogsvårdslagens § 10-kurva
            bekymmer för den som vill bruka sin skog hyggesfritt och lönsamt,
            då den i praktiken lämnar skogsägaren med valet att antingen slutavverka
            eller lämna ett olönsamt högt virkesförråd. Motivet att ett lägre
            virkesförråd skulle innebära en lägre tillväxt har Skosstyrelsen
            i en rapport (rapport 24, 2008) visat vara ogrundat, varför bestämmelsen
            på ett ologiskt sätt lägger krokben för hyggesfritt skogsbruk.
            Om syftet är att undvika skogsskövling utan hänsyn till återväxten
            bör detta regleras på ett sätt som går att tillämpa på ett rationellt
            sätt även vid hyggesfritt skogsbruk.
          </p>
          <p xml:id="i-KZftNQvhYeapxnCbeHzfMN">
            Fallet med skogsägaren Harald Holmberg, som hamnade i domstol
            för att vilja bruka sin skog hyggesfritt, har dessutom skapat
            en osäkerhet bland skogsägare om hyggesfria metoder överhuvudtaget
            är tillåtna. Även om lagstiftningen inte rent ut förbjuder hyggesfritt
            skogsbruk riskerar blotta osäkerheten att hålla tillbaka skogsägare
            som annars skulle vara intresserade av att ställa om till hyggesfritt.
            Den nuvarande situationen skapar krångel för markägaren och motverkar
            större miljöhänsyn. Lagen måste ändras så att det inte råder några
            tveksamheter om att hyggesfritt skogsbruk är tillåtet och att
            detta kan bedrivas på ett ekonomiskt rationellt sätt.
          </p>
          <head type="h2" xml:id="i-9XwFCkGsBTn86HxoGyaneG">
            Rädda nyckelbiotoperna
          </head>
          <p xml:id="i-BZ5s6rtaHYC8hbhorn1HsL">
            Större miljöhänsyn i den skog som brukas är viktigt för att minska
            utarmningen av våra skogar, men vissa skogar måste också skyddas
            helt från avverkning. Idag är inte ens våra nyckelbiotoper, det
            vill säga särskilt värdefulla skogsområden, garanterade något
            skydd mot avverkning. Det behövs en nollvision för avverkning
            av nyckelbiotoper, så att alla nyckelbiotoper enligt Skogsstyrelsens
            definition och metodik undantas från alla åtgärder som inte främjar
            biologisk mångfald. För att klara den behöver Skogsstyrelsen och
            Naturvårdsverket bättre möjligheter att identifiera nyckelbiotoper,
            och det behövs mer resurser för att skydda det som hittas från
            avverkning. Vi behöver också ett nytt mätbart etappmål i miljömålssystemet
            för arealskyddad skog, som ska vara i linje med vårt åtagande
            i Nagoya inom konventionen för biologisk mångfald och med hänsyn
            till möjligheten att uppnå mål 1 i EU:s strategi för biologisk
            mångfald.
          </p>
          <head type="h2" xml:id="i-WJShQZeg2BM3XN155kbvHQ">
            Avverkningar måste gå att överklaga
          </head>
          <p xml:id="i-B1cBZ8pVXmxpSzgEdexDEr">
            Miljöorganisationer har rätt att överklaga en rad beslut på miljöområdet,
            men inte beslut enligt skogsvårdslagen. Detta bör ändras. Talerätten
            bör också gälla avverkningar, som idag endast är anmälningspliktiga
            och därför inte kan överklagas. Medan prövningen pågår ska skogen
            inte få avverkas.
          </p>
          <p xml:id="i-Y9m9oiibsFEtThmMExF5eZ">
            Det svenska systemet med avverkningsanmälningar gör det svårt
            att införa talerätt på ett enkelt sätt. Ett första steg skulle
            därför vara att införa talerätt för tillståndsärenden, vilket
            juridiskt sett är okomplicerat. Möjligheten att införa ett särskilt
            rättsligt institut för miljöorganisationer att föra talan när
            det gäller icke tillståndspliktiga avverkningar och andra skogsbruksåtgärder
            bör utredas.
          </p>
          <p xml:id="i-JdJ2iPQT3jmfqcrJ5MMboB">
            Alternativa sätt att vidga talerätten skulle kunna vara att utöka
            antalet åtgärder som kräver tillstånd, eller kräva myndighetsbeslut
            (som kan överklagas) även vid anmälningar. Val av teknisk metod
            bör beakta behovet av att minimera administration, både för enskilda
            och för myndigheterna, så länge det övergripande målet om större
            miljöhänsyn genom bredare deltagande i beslutsfattande och rätt
            till rättslig prövning kan säkras.
          </p>
          <p xml:id="i-P1sBDegLa76VhjtTcKgcQK">
            För att talerätten ska fylla sitt syfte krävs också att det finns
            möjlighet att löpande få ta del av information om planerade avverkningar.
          </p>
          <head type="h2" xml:id="i-Ba6H2BVoGqiRexyX8sXt9X">
            Sanktioner
          </head>
          <p xml:id="i-RgZPZCa9ovzt9qy6kFA7of">
            Miljöhänsynen behöver öka inom det traditionella trakthyggesbruket.
            Det finns duktiga skogsägare som gör så gott de kan för att minska
            miljöingreppen vid avverkningen, men det finns också skogsägare
            som inte ens lever upp till lagens minimikrav, och som kommer
            undan med det. Här behöver skogslagstiftningen vässas så att inte
            ansvarsfulla skogsbrukare konkurreras ut av mindre nogräknade.
          </p>
          <p xml:id="i-HcSfNPhH87SXDh9t2EX28B">
            Den som bryter mot skogsvårdslagens hänsynsregler riskerar inte
            ens böter för det, så länge inte Skogsstyrelsen skriftlig meddelat
            vad hänsynsreglerna innebär i just det här fallet. År 2010 hände
            det i åtta fall av 67 000 avverkningar. Undersökningar i efterhand
            visar att runt en tredjedel av avverkningarna bryter mot lagens
            krav på miljöhänsyn.
          </p>
          <p xml:id="i-Kb2zhXUvZj2xeptMwRk9ZA">
            Vissa av skogsvårdslagens hänsynsregler är av generell karaktär.
            Dessa bör preciseras och kunna leda till påföljd även om inte
            Skogsvårdsstyrelsen utfärdat något föreläggande i det aktuella
            fallet. Andra kommer även fortsättningsvis att kräva platsbesök
            för att Skogsstyrelsen ska kunna bedöma vad de innebär i det enskilda
            fallet. För att dessa besök ska ha någon praktisk betydelse behöver
            de bli betydligt vanligare. Vid behov bör de kunna finansieras
            med tillsynsavgifter precis som på andra områden. Fler skogsbrott
            bör kunna ge sanktionsavgifter i linje med tidigare utredningsförslag
            (SOU 2006:81).
          </p>
          <head type="h2" xml:id="i-LY1wSkCv3vP3BJ28wYfnwV">
            Samrådskrav
          </head>
          <p xml:id="i-QNCSt6V9GNkFyibaZteuXo">
            Tätortsnära skogar fyller en viktig funktion för de närboende,
            både som utsikt och vistelsemiljö. Medan större städer ofta med
            rätta skyddat sina närskogar i reservat så har skogar kring mindre
            orter ofta inget skydd alls. Det kan skapa onödiga konflikter
            när skogen utanför fönstret plötsligt avverkas utan föregående
            förvarning, och utan att grannarna haft några möjligheter att
            föreslå ens mindre förändringar som skulle betyda mycket för dem.
            Ett samrådskrav, där skogsägaren måste ha någon form av samrådsförfarande
            där de kringboende informeras om avverkningsplaner och ges möjlighet
            att lämna synpunkter, skulle ge större möjligheter att ta sociala
            hänsyn. Hur ett sådant samrådsförfarande kan utformas bör därför
            utredas.
          </p>
          <head type="h2" xml:id="i-ovyw98e9FEgQvjUBjxiyN">
            Staten ska föregå med gott exempel
          </head>
          <p xml:id="i-WxNzTebB9Cyv7JLu3rj1Vj">
            Statliga bolag bör naturligtvis föregå med gott exempel i skogen.
            Sveaskog har tagit vissa välkomna initiativ men kan fortfarande
            bli bättre, inte minst genom att se till att kvarvarande gammelskogar
            i bolagets bestånd ges ett långsiktigt skydd mot avverkning både
            från bolaget självt och eventuella köpare. Det statliga Fastighetsverket
            utmärker sig genom att avverka synnerligen skyddsvärda, ofta fjällnära,
            skogar. I den mån skogen bäst förvaltas av Fastighetsverket bör
            denna förvaltas utifrån naturvårdens och friluftslivets intressen
            och avverkningarna av fjällnära skogar upphöra.
          </p>
          <head type="h2" xml:id="i-E6N3gsVpzeD88QEawLNFnA">
            Använd skogen där den gör bäst nytta
          </head>
          <p xml:id="i-LGicp3jD7qxvtVABCqs9Sw">
            Många motstående intressen gör anspråk på skogsråvaran. Naturvårdens
            intressen måste sätta ramarna, eftersom skogens långsiktiga produktionsförmåga
            är beroende av att skogsbruket bedrivs inom de gränser naturen
            sätter upp. Inom dessa ramar måste användningen av skogsråvaran
            prioriteras till ändamål där den gör mest nytta samma träd kan
            inte både bli hus, möbler, papper, kläder, kemikalier och energi,
            och dessutom stå kvar för till glädje för turism och rekreation,
            för att nämna några exempel. Idealt sköts denna prioritering bäst
            på en fri marknad utan politisk inblandning, men skogsfrågorna
            rymmer många marknadsmisslyckanden som motiverar politisk styrning.
          </p>
          <p xml:id="i-M3WyWxsqJWfrzwZRcnftjo">
            Till att börja med kanske en viss skog ger mest värde om den
            står kvar och kan nyttjas för turism och rekreation, medan eftersom
            skogsägaren inte får några pengar för det (vilket inte heller
            vore rationellt eftersom skogen i detta avseende kan ses om en
            kollektiv nyttighet) så kanske skogsägaren hellre väljer att avverka
            skogen. Vad sen träden används till beror både på virkeskvaliteten
            och rådande marknadspriser, som långt ifrån fullständigt speglar
            miljökonsekvenserna av olika alternativ. Störst klimatnytta gör
            kanske träden om de kan användas i byggnader och andra konstruktioner
            och därmed ersätta utsläppsintensiva material som stål och betong.
            Att ersätta fossila bränslen, särskilt via energikrävande mellansteg
            som pappers- och massaprodukter, ger inte lika stor klimatvinst.
            Det vore därför värdefullt att utreda ekonomiska styrmedel för
            att styra skogsråvaran dit den gör störst nytta. Dessa bör med
            fördel utformas för att samtidigt dämpa den totala efterfrågan
            på skogsråvara för att därmed minska trycket på den biologiska
            mångfalden.
          </p>
        </div>
        <div type="motSignatures">
          <list>
            <item xml:id="i-PLDFydKcy1K8bXyLqkiVkH">
              Helena Leander (MP)
            </item>
            <item xml:id="i-W4YHio4DSsqgshBqjeScCs">
              Kew Nordqvist (MP)
            </item>
            <item xml:id="i-PNUv5Ev57qjUbwXCWUztZw">
              Stina Bergström (MP)
            </item>
            <item xml:id="i-91HNfeQGb1pWjt84DMnUWv">
              Bodil Ceballos (MP)
            </item>
            <item xml:id="i-3K6suvEMBSSD5CT2oHwbPp">
              Lise Nordin (MP)
            </item>
            <item xml:id="i-9m7RhnMDW9dQEvtPMdPUD5">
              Jonas Eriksson (MP)
            </item>
            <item xml:id="i-Tww1gzSyYjinZaBAP1iSWY">
              Annika Lillemets (MP)
            </item>
            <item xml:id="i-CRNUhzC25rL1EkT6ovJKGG">
              Jan Lindholm (MP)
            </item>
            <item xml:id="i-89o9UWew62AST6eZ9sJfAV">
              Mats Pertoft (MP)
            </item>
          </list>
        </div>
      </div>
    </body>
  </text>
</TEI>
