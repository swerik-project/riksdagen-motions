<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt/>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl/>
      </sourceDesc>
    </fileDesc>
    <profileDesc>
      <particDesc>
        <listPerson/>
      </particDesc>
      <correspDesc/>
    </profileDesc>
  </teiHeader>
  <text>
    <body>
      <pb facs="riksdagen-motions-pdf/data/1968/mot_1968_höst_ak__1307/mot_1968_höst_ak__1307-001.pdf"/>
      <div type="motHeader" xml:id="i-Vz5uR4zdF568haC4MTHhXp">
        <div type="motTitle" xml:id="i-5bVngQMyRUCjnuqWgZrMae"/>
        <div type="motSubmissionInfo" xml:id="i-WLvnUDTUyUZ6bMBuoceWur"/>
      </div>
      <div type="motBody" xml:id="i-3Ym9W98GaUhr377EPCk9Ni">
        <div xml:id="i-2FpuquzwbuVSjc8cn84mdF">
          <p xml:id="i-RubBqxHSnQz9bEL5bULMV">
            Motion i Andra kammaren, nr 1307 år 1968 Z
          </p>
          <p xml:id="i-TTrzLqqv474jtxdBhRLBG1">
            Nr 1307
          </p>
          <p xml:id="i-M2mjg24yTriLZNfvTeb9Xa">
            Av herrar Ståhl och Ohlin, i anledning av Kungl. Maj:ts proposition
            nr 169, angående godkännande av ett konsortialavtal mel- lan staten
            och ASEA om samarbete på atomkraftområdet, m.m.
          </p>
          <p xml:id="i-NVhfsbg9oZUT6svkfzkUAK">
            (Lika lydande med motion nr 1033 i Första kammaren)
          </p>
          <p xml:id="i-7ajE4M5bhuU51sRJ32ckGT">
            I proposition nr 169 hemställer föredragande statsrådet Wickman
            om ett anslag på 48 milj. kr. till aktieteckning i ett nybildat
            halvstatligt bolag ASEA-ATOM samt om godkännande av de i propositionen
            mycket summariskt refererade huvud- linjerna för den framtida
            atomkraftpolitiken i vårt land. Propositionen innebär alltså en
            radikal brytning med den hittills sedan länge i vårt land fasthållna
            atompolitiken. Denna har nämligen alltför länge varit fastlåst
            vid tekniken med naturligt uran och tungt vatten, detta för att
            kunna utnyttja våra egna tillgångar av naturligt uran. I början
            på 1960-talet blev det emellertid allt klarare, att övergång till
            tekniken med lätt vatten och anrikat uran f. n. är enda förutsättningen
            för kommersiell ut- vinning av nukleärenergi. Från vetenskapligt
            och industriellt håll framfördes redan då en bestämd kritik mot
            att så väldiga summor som skedde satsades på tungvatten- reaktorer.
            Ledamoten av styrelsen för AB Atomenergi, professor Hannes Alfvén,
            förordade bestämt att den på ett mycket tidigt stadium varande
            anläggningsverk- samheten vid Marviken skulle omläggas med sikte
            på en annan teknik. Kritiska syn- punkter framfördes vid denna
            tidpunkt även från ledande ASEA-håll samt från pro- fessor Torsten
            Gustafsson m. fl. Informationen till riksdagen var mycket knapphändig
            och gav inte möjlighet till självständig bedömning. Även i övrigt
            var insynen i AB Atomenergis verksamhet bristfällig. Personalen
            inom bolaget ålades en långtgående tystnadsplikt. Professor Gustafsson
            och andra anser, att eljest en offentlig debatt från olika experters
            sida borde varit möjlig i väsentligt större utsträckning utan
            att konstruktionshemlighe- ter behövt yppas. Genom att den offentliga
            debatten i stället hölls nere så som skett och genom att upplysningarna
            till riksdagen begränsades i den utsträckning som nu blev fallet,
            försvårades riksdagens bedömning av skälen för en annan, mindre
            kost- nadskrävande politik. Ansvaret för de bestämmande inom bolaget
            och framför allt regeringen har därigenom blivit så mycket större.
            I motsats till andra hade de ju möjlighet att värdera och beakta
            den under hand framförda kritiken och att få den belyst av olika
            fristående experter.
          </p>
          <pb facs="riksdagen-motions-pdf/data/1968/mot_1968_höst_ak__1307/mot_1968_höst_ak__1307-002.pdf"/>
          <p xml:id="i-SDo58a6CxY3ao66TCxibAt">
            8 Motion i Andra kammaren, nr 1307 år 1968
          </p>
          <p xml:id="i-LvkQF3cumDUGk2oj78myF4">
            Resultaten av den förda politiken har blivit att ett belopp på
            ca 2000 milj. kr. av skattemedel förbrukats. Det är en vanlig
            uppfattning bland framstående ve- tenskapsmän, att en annan fördelning
            av statens anslag mellan atomenergiverksam- heten å ena sidan
            och de länge till några få tiotal milj. kr. uppgående anslagen
            till de naturvetenskapliga och tekniska forskningsråden skulle
            ha lett till en betydligt bättre medelsanvändning ur forskningens
            synpunkt utan att den svenska atomener- giförsörjningen i framtiden
            försämrats. Räknar man med ränta på det investerade kapitalet
            kommer de nu existerande anläggningarna samt de i samband med
            dem och forskningen inom bolaget förvär- vade kunskaperna att
            ha dragit en kostnad, som i nuvarande penningvärde räknat väsentligt
            överstiger 3 miljarder kr. Det är ett väldigt belopp. Ingen närmare
            re- dovisning har i proposition nr 169 eller annorstädes lämnats
            rörande det för- väntade ekonomiska resultatet. Vi anser självklart
            motiverat att regeringen upplyser riksdagen om de ekonomiska betingelserna
            för driften av anläggningarna vid Ågesta och Marviken samt om
            möjligheterna att utöver driftkostnaderna täcka åtminstone någon
            del av behovet av avskrivningar och förräntning. Skulle läget
            vara sådant, att dylika möjligheter inte finns och att till och
            med vid ett normalt pris på kraft och värme en ren driftförlust
            uppkommer, bör detta meddelas. Någon anledning att hemlighålla
            sådant finns inte. De knapphändiga uppgifter, som föreligger,
            synes emellertid tyda på att tungvattenlinjen inte har lett till
            att ens så stora anläggningar av detta slag som dessa ter sig
            räntabla. Den starka koncentrationen till denna linje även under
            1960-talet från atomenergibolagets sida har alltså inneburit en
            dyrbar felbedömning. Den på regeringshåll omhuldade tanken att
            statliga experter i stort sett kan bättre än det enskilda näringslivets
            företrädare bedöma vilka investeringar som bäst gagnar hela folkets
            intressen finner ingen bekräftelse inom atomenergi- området, trots
            att statens roll inom forskningen på detta område varit och är
            fram- trädande. Det förslag om nybildning av ett halvstatligt
            företag ASEA-ATOM som fram- lagts i proposition nr 169 innebär
            som ovan påpekats en radikal ändring av hit- tillsvarande statliga
            energipolitik på atomområdet. För det första betyder till- komsten
            av detta företag en mycket radikal beskärning av AB Atomenergis
            verk- samhet. För det andra synes man tills vidare inrikta sig
            på tekniken med lätt vat- ten, som ASEA lade till grund för den
            av detta bolag år 1965 offererade anlägg- ningen i Oskarshamn.
            Genom den nya inriktningen har ASEA-ATOM accepterat en orientering
            i samma riktning som på andra håll f. n.: tillämpas för kommersiell
            drift. En viss forskning beträffande problemen med tungvattenreaktorer
            skall dock fortsätta inom det statliga atombolaget. Detta synes
            också motiverat med hänsyn till att lättvattenlinjen förutsätter
            användning av anrikat uran, som måste importeras. Att anlägga
            ett anrikningsverk i Sverige vore ju helt orealistiskt. Vi kan
            däremot bli åtminstone i viss utsträckning självförsörjande när
            det gäller na- turligt uran. Uppseendeväckande är emellertid,
            att staten träffat överenskommelse med ASEA och framlagt förslag
            om det nya företaget, innan den år 1966 tillsatta
          </p>
          <pb facs="riksdagen-motions-pdf/data/1968/mot_1968_höst_ak__1307/mot_1968_höst_ak__1307-003.pdf"/>
          <p xml:id="i-8FB2Q4RdfgfbwxvqKx6wEr">
            Motion i Andra kammaren, nr 1307 år 1968 9
          </p>
          <p xml:id="i-UMQeUqChQTWKFmUTb31Mdg">
            atomenergiutredningen blivit färdig med sitt betänkande och detta
            underkastats offentlig remissbehandling. Man får här det intrycket,
            att regeringen skjuter ut- redningen åt sidan, medan den ofta
            i andra fall hänvisar till pågående utredningar som ett skäl för
            avvisande av oppositionens initiativ. För forskningen spelar anläggningen
            vid Studsvik en helt avgörande roll. Frågan är emellertid om anläggningen
            blir bäst utnyttjad genom att vara kvar hos AB Atomenergi, varigenom
            bolaget även hädanefter kan utöva ett alltför dirigerande inflytande.
            1966 års atomenergiutredning har framlagt ett förslag att anläggningen
            i Studsvik skulle överföras till en stiftelse. I denna stiftelse
            skulle helt naturligt universiteten och de tekniska högskolorna
            genom sina företrädare inom de berörda vetenskapliga områdena
            få stora möjligheter att göra sin röst hörd till gagn för forskningen
            och anläggningens utnyttjande. Såvitt man kan se har regeringen
            vid tillkomsten av ASEA-ATOM träffat avtal om överförande av viss
            verksamhet och personal från en arbetsplats till en annan, utan
            att i förväg ha informerat personalen. Vi finner ett sådant förfaringssätt
            knappast vara i överensstämmelse med en naturlig strävan att bevara
            en god företagsdemokratisk anda. Vad den framtida konkurrensen
            mellan ASEA-ATOM och andra företag be- träffar, förefaller det
            oklart, om meningen är att denna konkurrens skall ske på lika
            villkor och om detta i så fall blir tryggat i praktiken. Likaså
            är det oklart om kostnadsberäkningarna för anläggningar som framställs
            av ASEA-ATOM kan ske så att en stor del av kostnaderna för det
            grundläggande forskningsarbetet täcks av offentliga anslag till
            det statliga atomenergibolaget. Att detta bolag och universiteten
            samt eventuellt en Studsviksstiftelse bedriver en av det allmänna
            finansierad forskning är en helt naturlig sak. Men det är å andra
            sidan viktigt att inte en del av kostnaderna för ASEA-ATOM, som
            rätteligen bör bäras av detta, övervältras på det statliga bolaget
            och av detta finansieras med löpande allmänna anslag. Snedvridning
            av kostnadskalkylerna för atomenergi kan eljest lätt bli följden.
            I den mån svenska företag skall ges visst företräde framför utländska
            bör normerna härför anges åtminstone i allmänna termer, vilket
            inte skett. Utan att avstyrka bifall till Kungl. Maj:ts proposition
            beträffande avtalet med ASEA om bildande av det nya bolaget anser
            vi, att den radikala omläggning av atomenergipolitiken, som nu
            skall ske, bör leda till en bättre precisering av rikt- linjerna
            och en bättre redovisning till riksdagen och offentligheten än
            den som sker genom proposition nr 169. Det nya avtalet och politikens
            omläggning samt den radikala tekniska nyorienteringen får anses
            innebära, att man inom regeringen äntligen blivit medveten om
            vilka stora och dyrbara misstag som hittills begåtts. Enligt vår
            mening bör denna åtföljas av en ändrad fördelning av de statliga
            kost- naderna för forskningen inom det naturvetenskapliga och
            tekniska området. Vi föreslår därför, att Styrelsen för teknisk
            utveckling erhåller en stab av självstän- diga fackmän till sitt
            förfogande med vars hjälp styrelsen kan uppgöra förslag till en
            fördelning av de belopp som staten ställer till förfogande inom
            hithörande om- råden dels för forskningsråden, dels till AB Atomenergi,
            en eventuell Studsviks-
          </p>
          <pb facs="riksdagen-motions-pdf/data/1968/mot_1968_höst_ak__1307/mot_1968_höst_ak__1307-004.pdf"/>
          <p xml:id="i-PeA23Jj8WmAFDj2RWnV8tm">
            10 Motion i Andra kammaren, nr 1307 år 1968
          </p>
          <p xml:id="i-7rLgxx6JzjbfrmvREqFqDv">
            stiftelse samt till forskningen i övrigt vid universitet och
            högskolor. Därigenom skulle en fortsatt snedvridning till förmån
            för bolagets verksamhet kunna undvikas och en mer rationell avvägning
            komma till stånd. Med stöd av det ovan anförda hemställer vi,
            att riksdagen måtte i skrivelse till Kungl. Maj:t begära att förslaget
            om överlämnande av den närmast för forsknings- ändamål avsedda
            Studsviksanläggningen till en särskild stiftelse skyndsamt prövas,
            att Styrelsen för teknisk utveckling får i uppdrag att uppgöra
            förslag till fördelning av de anslag som av staten ställes till
            för- fogande för forskning inom atomenergi- och angränsande om-
            råden, att alla för en klargörande offentlig debatt på detta område
            erforderliga fakta inte utan starkt vägande skäl hemligstämplas,
            samt att i övrigt vad som anförts bringas till Kungl. Maj:ts känne-
            dom.
          </p>
          <p xml:id="i-CPqpinfGLJW8YDdWF6s5Ev">
            Stockholm den 26 november 1968
          </p>
          <p xml:id="i-KYgS83jmiM2ZcTibipWbTP">
            Manne Ståhl (fp) Bertil Ohlin (fp)
          </p>
        </div>
      </div>
    </body>
  </text>
</TEI>
