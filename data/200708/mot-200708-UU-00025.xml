<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-200708-UU-00025">
  <teiHeader>
    <fileDesc>
      <titleStmt>
        <title>med anledning av skr. 2007/08:89 Sveriges politik för global utveckling</title>
        <author corresp="i-VRHymVx7EsX48sg7b5qmpS">av Jan Lindholm (mp)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av skr. 2007/08:89 Sveriges politik för global utveckling</title>
          <idno type="rdwebb">GV02U25</idno>
          <rs type="number">U25</rs>
          <orgName type="comitteeAbbreviation">UU</orgName>
          <ref type="dokument_url_text">http://data.riksdagen.se/dokument/GV02U25/text</ref>
          <ref type="dokument_url_html">http://data.riksdagen.se/dokument/GV02U25</ref>
          <ref type="dokumentstatus_url_xml">http://data.riksdagen.se/dokumentstatus/GV02U25</ref>
          <ref type="doc">http://data.riksdagen.se/fil/4CBD4BA3-52F5-42EF-9284-B1838C13A5C1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-VRHymVx7EsX48sg7b5qmpS</idno>
            <name>Jan Lindholm</name>
            <state type="partyAffiliation" ref="Q213451">
              <desc>MP</desc>
            </state>
          </person>
        </listPerson>
      </particDesc>
      <correspDesc>
        <correspAction type="basedOn" xml:id="i-5KQ612SYEdTZ67n8hgjD6g"/>
        <correspContext corresp="i-5KQ612SYEdTZ67n8hgjD6g">
          <ref>Regeringsskrivelse 2007/08:89</ref>
        </correspContext>
        <correspAction xml:id="i-RPPs5WyjJk1cg9ME1hAq9Z" type="signed"/>
        <correspContext corresp="i-RPPs5WyjJk1cg9ME1hAq9Z">
          <note type="signatory" corresp="i-VRHymVx7EsX48sg7b5qmpS"/>
        </correspContext>
        <correspAction type="referral" xml:id="i-MSB5CaQpnS2fJ7US2XQNG7">
          <date when="2008-04-09"/>
        </correspAction>
        <correspAction type="dismissal" xml:id="i-NYvijnv3JV3uckHK8bTjdy">
          <date when="2008-04-08"/>
        </correspAction>
        <correspAction type="dismissal" xml:id="i-VCdrNgXDFUb8Fqkm8FmmV6">
          <date when="2008-04-08"/>
        </correspAction>
        <correspAction type="transfer" xml:id="i-BBYiCVBVpqKpJrh7wrPBcw">
          <date when="2008-04-04"/>
        </correspAction>
        <correspAction type="submission" xml:id="i-95ioXm57PzaUq1wUxUwhBn">
          <date when="2008-04-04"/>
        </correspAction>
        <correspAction type="assigned" xml:id="i-TgjajxTM2CjCq3M2guRw8p"/>
        <correspContext corresp="i-TgjajxTM2CjCq3M2guRw8p">
          <ref type="assignedTo">Utrikesutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div type="motHeader"/>
      <div type="motBody">
        <div type="motProposal" subtype="förslag">
          <head xml:id="i-Kz633wSYpkbDBu559PHPbB">
            Förslag till riksdagsbeslut
          </head>
          <list style="ol">
            <item xml:id="i-WRzbighFz8jHXdemQAiFWL">
              Riksdagen tillkännager för regeringen som sin mening vad som
              anförs i motionen om vikten av att vid arbete med internationella
              biståndsinsatser lyfta fram handel med alkohol som en kraftigt
              utvecklingshämmande faktor.
            </item>
            <item xml:id="i-59mf3u7WujkbZCyw81m91N">
              Riksdagen tillkännager för regeringen som sin mening vad som
              anförs i motionen om vikten av att lyfta fram frågan om aggressiv
              marknadsföring av alkohol som en utvecklingshämmande faktor inom
              ramen för EU:s arbete med WTO och GATS samt vid alla andra tillfällen
              när handelsregler diskuteras och förhandlas.
            </item>
            <item xml:id="i-Mt1uBXqfgRX6MjRQDE1gaZ">
              Riksdagen tillkännager för regeringen som sin mening vad som
              anförs i motionen om vikten av att lyfta fram frågan om aggressiv
              marknadsföring av alkohol som en utvecklingshämmande faktor inom
              ramen för FN:s arbete med utvecklingsfrågor.
            </item>
          </list>
        </div>
        <div type="motContent">
          <head type="h1" xml:id="i-NvUFzY7p6u3b68opWk4u6g">
            Bakgrund
          </head>
          <p xml:id="i-TgTEaD6aaU4NHDTUo4TPV3">
            Regeringens skrivelse 2007/08:89 om Sveriges politik för global
            utveckling redogör för hur Sverige på ett effektivt sätt ska bidra
            till en rättvis och hållbar global utveckling som innebär att
            fattiga människor mer framgångsrikt ska kunna dra nytta av globaliseringen.
            Man konstaterar att en sådan politik både inbegriper en effektiv
            biståndspolitik som en uppslutning från samtliga övriga politikområden
            kring detta mål. Man har från regeringens sida valt att benämna
            denna sistnämnda del för en samstämmighetspolitik som omfattar
            samtliga politikområden. Regeringen understryker behovet av detta
            bidrag från samtliga politikområden.
          </p>
          <head type="h1" xml:id="i-QmRni3JnFzuo54q1gtVqBp">
            Analys
          </head>
          <p xml:id="i-Xi4F4bLoziexEo88imDpjQ">
            Regeringen konstaterar i sin skrivelse följande under punkt 1
            s. 5 rad 12:
          </p>
          <p xml:id="i-MVdoTK5CPdzt27rBKLMDEf">
            Nationell politik handlar allt mer om gränsöverskridande frågor
            som får internationella effekter. Behovet av samstämmighet och
            samverkan mellan politikområden för att hantera dessa gemensamma
            utmaningar har aldrig varit större än idag.
          </p>
          <p xml:id="i-JAPbFvGsm68nEyqptotFaA">
            Denna insikt, som vi välkomnar, ställer stora krav på Sveriges
            agerande även i handelspolitiska sammanhang och kanske särskilt
            vad gäller regler för marknadsföring av alkohol. Ett passivt förhållningssätt
            från Sveriges sida öppnar för alla de starka alkoholintressen
            som finns i många av EU:s medlemsländer när det gäller utformningen
            av bilaterala handelsrelationer eller i WTO-förhandlingar. Rätt
            hanterat innebär globaliseringen emellertid stora möjligheter
            för världssamfundet att komma till rätta med den betydelse alkohol
            har för fattigdom och orättvisor i alla världens länder.
          </p>
          <p xml:id="i-KUdMaCXTnFMEfahLsHuENr">
            Något längre ned i skrivelsen, samma sida rad 22, kan man följdriktigt
            också läsa att regeringen har denna insikt.
          </p>
          <p xml:id="i-FbfZG86jLGvbcfmubxDyMV">
            Globaliseringen erbjuder nya möjligheter att lösa problem genom
            handel, ny teknik och värnande om universella värden som demokrati
            och mänskliga rättigheter.
          </p>
          <p xml:id="i-7fWgJD5iNcxHb4N1Wmwns6">
            Tyvärr återspeglas dock inte den insikten i skrivelsen vad gäller
            alkoholens betydelse för utveckling i ett globalt perspektiv.
            Vi menar att en politik för global utveckling som inte hanterar
            frågan om alkoholens betydelse för utvecklingen såväl vad gäller
            inter­nationella villkor som på det lokala planet saknar möjlighet
            att vara framgångsrik.
          </p>
          <p xml:id="i-GhjHtDpkG2jVk66ZsKiwwd">
            Enligt min uppfattning är det ingen tvekan om att alkohol är
            en vara/produkt som i många uttrycksformer riskerar att vara
          </p>
          <list style="ol">
            <item xml:id="i-QFyFFoNmrBmpfVpUjbZ1re">
              utvecklingshämmande för såväl individ som samhälle
            </item>
            <item xml:id="i-GnGwxjDkbyGWUqxS2exqip">
              ett hinder för en rättvis utveckling
            </item>
            <item xml:id="i-DFSawJe89ThzGQzLZfRjeg">
              en bromsande faktor och ibland ett rent hinder för en hållbar
              utveckling.
            </item>
          </list>
          <p xml:id="i-NX8fd1dHaLw3SKNBUmhg9Q">
            Förutsättningarna för att hantera alkoholfrågan är bättre än
            någonsin tidigare efter den WHO-initierade state-of-the-art-studien
            Alcohol no ordinary commodity (2003), där 15 alkoholforskare under
            ledning av professor Thomas Babor lagt fast vad som är evidens­baserad,
            effektiv alkoholpolitik, vilket många utvecklingsländer saknar
            men är i stort behov av inför en kraftigt expansiv global alkoholindustris
            strävan efter att utveckla nya marknader. Här kan Sverige spela
            en verkligt framträdande och aktiv roll baserat på den kunskap
            på området som finns i svenska institutioner och organisationer.
          </p>
          <p xml:id="i-4qoii6MHmYtBHAW9E5wspX">
            I skrivelsen betonar regeringen vikten av att tackla de utmaningar
            som utgör hinder för en rättvis och hållbar utveckling samt att
            det inte enbart är biståndet som ska utformas med det målet. Regeringen
            är tydlig med att även andra politikområden måste användas för
            att nå syftet. Det är en klok inställning som bör få konkreta
            uttryck.
          </p>
          <p xml:id="i-E6z3XDEzM5Ri42h8aR4UgZ">
            Regeringen har valt att i skrivelsen strukturera probleminventeringen
            i form av sex globala utmaningar. Under åtminstone tre av dessa
            kan man på goda grunder påstå att alkohol spelar stor roll för
            möjligheten att nå framgång för hela eller delar av dessa utmaningar.
            De problem som har tydligast koppling till alkohol är
          </p>
          <list style="ul">
            <item xml:id="i-K6zWVKQYtXrsFS2iskCoR5">
              förtryck, och då särskilt vad gäller sexuell och reproduktiv
              hälsa och rättigheter,
            </item>
            <item xml:id="i-RMMJej8WRCENxizTUjrHvR">
              konflikter och sviktande situationer, och då främst för kvinnor,
              fred och säkerhet,
            </item>
            <item xml:id="i-Edyzo2RY3kPEkewXtT2aHn">
              smittsamma sjukdomar och andra hälsohot, särskilt när det gäller
              hälsofrämjande och sjukdomsförebyggande åtgärder.
            </item>
          </list>
          <p xml:id="i-2R6ak8NMWZQMeNFRwoWmyC">
            Självklart spelar alkohol stor roll även för möjligheterna att
            framgångsrikt stödja en utveckling också vad gäller övriga utmaningar
            regeringen väljer att behandla i skrivelsen, men betydelsen av
            att på ett klokt sätt hantera frågan om alkohol har kanske störst
            betydelse för de ovan uppräknade områdena.
          </p>
          <head type="h2" xml:id="i-R5fVyEny5tkRk1XYoFaGaw">
            Alkoholen hotar individens egenmakt
          </head>
          <p xml:id="i-Gk8gVvkioDWz7818set4WD">
            Kampen mot fattigdomen är mycket en fråga om individers möjligheter
            att påverka sin livssituation och att öka sin levnadsstandard
            och därmed stärka makten över sina egna liv. Dessa möjligheter
            hämmas eller omöjliggörs för hundratusentals individer även i
            vårt samhälle på grund av alkoholens negativa effekter varför
            svenska insatser i utvecklingssammanhang bör uppmärksamma och
            rikta åtgärder mot alkohol, som av WHO klassas som en av de fem
            främsta riskfaktorerna för folkhälsa i världen. Insatser på detta
            område faller väl in i den ambition som uttrycks i regeringens
            politik för en global utveckling.
          </p>
          <p xml:id="i-BrZnESrs5RNSt3q2tDKzy4">
            EU:s handelskommissionär Peter Mandelsohn svarade den 13 mars
            EU-parlamentarikern Jens Holm på en fråga om ökad tobaks- och
            alkoholkonsumtion i utvecklingsländerna på följande sätt: När
            det gäller EU:s stöd till folkhälsan i utvecklingsländerna är
            det viktigt att poängtera att EU har inlett ett särskilt program,
            Investing in people 20072013, som är ett finansiellt instrument
            för utvecklingssamarbetet. Hälsofrågorna är en av de fyra prioriterade
            områdena i detta program.
          </p>
          <p xml:id="i-Cjuyzk2iScDSxWQ5tHWx7J">
            Hälsa är en förutsättning för utveckling och att EU anser att
            alkohol påverkar möjligheterna att uppnå hälsomål framgår inte
            minst av att man i åtminstone tre avsnitt beskriver alkohol som
            en faktor som påverkar möjligheterna till måluppfyllelse: 5.1
            Good health for all; 5.3 Gender Equality och 5.4.2 Protection
            of children and youth and promotion of participation of children
            and youth in development. Några exempel:
          </p>
          <list style="ul">
            <item xml:id="i-QPggLQqWzhZo74yWo18ztE">
              Alkohol och aids. Kampen mot aids betonas. Sambandet mellan alkohol
              och hiv/aids börjar bli väl dokumenterat såväl i den ökade smittrisken
              (cellens mottaglighet för viruset ökar vid alkoholpåverkan) som,
              och framför allt, i beteendepåverkan där risktagandet och viljan
              till sexuella kontakter ökar vid alkoholpåverkan.
            </item>
            <item xml:id="i-F87Di2vyMHztPg3kFK4JMj">
              Kvinnor och alkohol. Kvinnans möjligheter att hävda sina rättigheter
              står också i relation till mäns alkoholkonsumtion. Som exempel
              kan ges miljontals kvinnors rationella förhållningssätt varje
              dag att inte hålla fast vid sin önskan att inte ha sex eftersom
              alternativet som bjuds är misshandel och våldtäkt av en alkoholpåverkad
              make eller partner.
            </item>
          </list>
          <head type="h1" xml:id="i-WxGhYtURh8R7k4AEUMoQHB">
            Motivering för förslag till riksdagsbeslut
          </head>
          <p xml:id="i-XTaP1YLri56RypBqXwzMPt">
            Överdriven konsumtion av alkohol är en av de faktorer som tydligast
            bidrar till för tidig död och oundvikliga hälsobördor. Även om
            det finns regionala, nationella och lokala variationer när det
            gäller nivå på problematiken är sambandet väl belagt. För år 2002
            uppskattas överdriven konsumtion av alkohol på global nivå ha
            skördat 2,3 miljoner människors liv i form av förtida död. 4,4
            % av den globala sjukdomsbördan anses även kunna läggas på alkoholens
            konto.
          </p>
          <p xml:id="i-5iB1RR2fVcAc9Qch5scY3p">
            I regeringens skrivelse behandlas frågan om alkoholens betydelse
            för möjligheten att nå de högt uppsatta målen mycket sparsamt.
            Under punkt 2.6.3 skriver regeringen följande:
          </p>
          <p xml:id="i-4nadszdmPHagy1JaTvSEJS">
            Regeringen kommer fortsätta att aktivt verka för att det globala
            förebyggande och hälsofrämjande arbetet förstärks och bygger på
            den senaste forskningen. Att bidra till hälsosamma levnadsvanor
            är en central del i detta arbete. Sverige kommer att fortsätta
            att bidra aktivt till WHO:s arbete mot icke-smittsamma sjukdomar.
            Sverige kommer också att fortsätta verka för att begränsa alkoholens
            skadeverkningar på global nivå genom att få till en global alkoholstrategi
            i WHO. Syftet med strategin är att hjälpa medlemsländerna att
            minska den alkoholrelaterade sjukdomsbördan och de ekonomiska
            och sociala konsekvenserna av en skadlig alkoholkonsumtion.
          </p>
          <p xml:id="i-XjwWxjMThHeSLSHV2Bc5TG">
            Just formuleringen bygger på den senaste forskningen är förtroendeingivande
            eftersom forskningen är samlad, väl dokumenterad och tillgänglig
            i Baborrapporten Alcohol no ordinary commodity (WHO 2003). Där
            beskrivs också den nuvarande situationen som motiverar att hjälpa
            medlemsländerna att minska den alkoholrelaterade sjukdomsbördan
            där förebyggande insatser, dvs. en effektiv alkoholpolitik och
            -lagstiftning är nödvändiga.
          </p>
          <p xml:id="i-PtyRYuwWWRzoXUWWfEKvow">
            Tyvärr är verkligheten sådan att alkoholindustrin genom International
            Centre for Alcohol Policies (ICAP), ett intresseorgan för alkoholindustrin,
            i dag skriver förslag till ny alkohollagstiftning åt flera afrikanska
            regeringar (i Lesotho, Uganda och Malawi). Man har ambition att
            hjälpa många fler fattiga länder med detta. Den lagstiftning man
            för fram baseras givetvis inte på folkhälsopolitiska målsättningar
            utan på industrins intressen.
          </p>
          <p xml:id="i-PsUvEYg6Z2LLYmyYk1WmUf">
            Det är därför av största vikt att Sverige arbetar för att påverka,
            dels självklart direkt vid alla kontakter med regeringar i länder
            som utsätts för dessa påtryckningar, dels också indirekt genom
            att agera i EU och FN för att internationella handelsöverens­kommelser
            även ska hantera villkoren för aggressiv marknadsföring av alkohol
            och tobak.
          </p>
          <p xml:id="i-2Ps1YeMZMtRuLWsEoWeqSK">
            När man ser vad industrins globalisering, och det växande inflytandet
            från marknads­ideologer som detta innebär i många små och svaga
            länder och även inflytande över beslutsfattare på nationell nivå
            i dessa länder betyder så blir man oroad. I den mån alkohol­politik
            utformas så sker det mer på marknadens villkor än för befolkningens
            möjlighet att nå den utveckling som vore önskvärd.
          </p>
          <p xml:id="i-9cgX3i1wmMpk5pdHXk4f4o">
            Med de goda erfarenheter Sverige har av en restriktiv alkoholpolitik
            borde det kunna vara en framträdande del av Sveriges internationella
            åtagande i en politik för global utveckling att hjälpa utvecklingsländer
            när det gäller att utforma en alkohol­politik som stöder utvecklingen
            på lokal nivå. Att förhindra den mycket aggressiva marknadsföring
            och reklam för såväl alkohol som tobak som blivit vanlig i många
            utvecklingsländer borde ha högsta prioritet vid förhandlingar
            om utvecklingsavtal och handelsavtal.
          </p>
          <p xml:id="i-9BALBYzwZYULeoPnE3Kghd">
            Riksdagen bör mot bakgrund av det ovan anförda besluta att Sverige
            i allt inter­nationellt biståndsarbete lyfter fram alkoholens
            roll som en allvarligt utvecklings­hämmande faktor. Sverige bör
            som konsekvens av detta arbeta för att förhandlingarna inom WTO
            och GATS strävar efter att begränsa den mycket aggressiva form
            av marknads­föring av såväl alkohol som tobak som blivit norm
            i många utvecklingsländer. Att driva frågan inom EU är ett sätt
            att öka trycket på att utvecklingsinsatser som Sverige ska använda
            sig av inte ska saboteras. Även inom FN ska Sverige driva frågan
            om alkoholens utvecklingshämmande roll. Sverige bör sträva efter
            att samla en global opinion mot den form av marknadsföring av
            alkohol och tobak som utvecklats av många företag och även arbeta
            mot att företag infiltrerar lagstiftningsprocesser där de själva
            har ekonomiska intressen så som redan skett i några afrikanska
            länder.
          </p>
        </div>
        <div type="motSignatures">
          <list>
            <item xml:id="i-NCRMVwStFs3s6ENEPDFPgM">
              Jan Lindholm (mp)
            </item>
          </list>
        </div>
      </div>
    </body>
  </text>
</TEI>
