<?xml version="1.0" encoding="utf-8"?>
<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="mot-201213-JuU-00010">
  <teiHeader>
    <fileDesc>
      <titleStmt>
        <title>med anledning av prop. 2012/13:69 Kränkande fotografering</title>
        <author corresp="i-9aV6a5JgMMU7racuNkrEgj">av Richard Jomshof (SD)</author>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>med anledning av prop. 2012/13:69 Kränkande fotografering</title>
          <idno type="rdwebb">H002Ju10</idno>
          <rs type="number">Ju10</rs>
          <orgName type="comitteeAbbreviation">JuU</orgName>
          <ref type="dokument_url_text">http://data.riksdagen.se/dokument/H002Ju10/text</ref>
          <ref type="dokument_url_html">http://data.riksdagen.se/dokument/H002Ju10</ref>
          <ref type="dokumentstatus_url_xml">http://data.riksdagen.se/dokumentstatus/H002Ju10</ref>
          <ref type="doc">http://data.riksdagen.se/fil/B1FA6026-5E08-4FE1-9BBC-5A7EA2E1DEA1</ref>
        </bibl>
      </sourceDesc>
    </fileDesc>
    <profileDesc>
      <particDesc>
        <listPerson>
          <person gender="man">
            <idno>i-9aV6a5JgMMU7racuNkrEgj</idno>
            <name>Richard Jomshof</name>
            <state type="partyAffiliation" ref="Q504069">
              <desc>SD</desc>
            </state>
          </person>
        </listPerson>
      </particDesc>
      <correspDesc>
        <correspAction xml:id="i-PmQZndJexYUvR6TMU1BkeV" type="basedOn"/>
        <correspContext corresp="i-PmQZndJexYUvR6TMU1BkeV">
          <ref>Proposition 2012/13:69</ref>
        </correspContext>
        <correspAction xml:id="i-RbxYDEmEjLS3UVceQivE44" type="signed"/>
        <correspContext corresp="i-RbxYDEmEjLS3UVceQivE44">
          <note type="signatory" corresp="i-9aV6a5JgMMU7racuNkrEgj"/>
        </correspContext>
        <correspAction xml:id="i-K7aFHXwn8nSpgccpL5npM7" type="referral">
          <date when="2013-03-08"/>
        </correspAction>
        <correspAction xml:id="i-BDktdFT66VD2PvV95AwLqV" type="referral">
          <date when="2013-03-08"/>
        </correspAction>
        <correspAction xml:id="i-JmgpvxDeEeMFgDmc8gLuU6" type="dismissal">
          <date when="2013-03-07"/>
        </correspAction>
        <correspAction xml:id="i-2oVq2BEEP6qwzpnoboydHR" type="dismissal">
          <date when="2013-03-07"/>
        </correspAction>
        <correspAction xml:id="i-XLCFNEU9Nth42VBgtbkezE" type="submission">
          <date when="2013-03-06"/>
        </correspAction>
        <correspAction xml:id="i-2oTcWQyrZkhaxFgentMqZq" type="transfer">
          <date when="2013-03-06"/>
        </correspAction>
        <correspAction xml:id="i-L1HbKA8iRKRaoDgUUr4fQg" type="assigned"/>
        <correspContext corresp="i-L1HbKA8iRKRaoDgUUr4fQg">
          <ref type="assignedTo">Justitieutskottet</ref>
        </correspContext>
      </correspDesc>
      <textClass>
        <catRef scheme="#docType" target="#mot"/>
        <catRef scheme="#motionType" target="#enskild"/>
        <catRef scheme="#motionType" target="#följd"/>
      </textClass>
    </profileDesc>
  </teiHeader>
  <text>
    <body>
      <div xml:id="i-Ad1Nvc3Kaboz1XT8sQkpCn" type="motHeader"/>
      <div xml:id="i-JSqo5Xp3ynaGUf7m8ymKeA" type="motBody">
        <div xml:id="i-CZJzu1b2FVxp19yuKEtCWX" type="motProposal" subtype="förslag">
          <head xml:id="i-Hbpq7wyxfKBdki1nhsb1Ax">
            Förslag till riksdagsbeslut
          </head>
          <list xml:id="i-DVHh2QwmGLFHeWvENaamUb" style="ol">
            <item xml:id="i-UEDNpfWdJUoUAh3egdWVhW">
              Riksdagen tillkännager för regeringen som sin mening vad som
              anförs i motionen om att försvarliga syften som inte medför straffansvar
              vid brottet kränkande fotografering inte ska inkludera bildupptagning
              av offentliga personers klandervärda beteenden generellt, utan
              endast sådana klandervärda beteenden som är brottsliga eller som
              allvarligt bryter mot reglerad tjänsteutövning.
            </item>
            <item xml:id="i-UmzSa62wAbjh3KpuounkTe">
              Riksdagen tillkännager för regeringen som sin mening vad som
              anförs i motionen om att försvarliga syften som inte medför straffansvar
              vid brottet kränkande fotografering inte ska inkludera situationer
              där någon har placerat en bildupptagningsapparat i någon annans
              hem utan att själv befinna sig på platsen.
            </item>
          </list>
        </div>
        <div xml:id="i-Kjicggr9ExKQ5367qc59yP" type="motContent">
          <head xml:id="i-CoGwwWmkcZd832pwsZjV44" type="h1">
            Motivering
          </head>
          <p xml:id="i-9UFjoC4fFKe85ZEXZcLqiQ">
            Det nya brottet kränkande fotografering rör förenklat att det
            ska medföra straffansvar att ta upp bild, olovligen utan samtycke,
            i boende eller likvärdiga privata sfärer, dolt utan att den bildupptagne
            är varse om upptagningshandlingen. Genom att motverka bildupptagning
            av detta slag, som kan medföra det man kallar allvarliga kränkningar,
            är tanken att man ska skapa ett heltäckande skydd för den enskildes
            personliga sfär.
          </p>
          <p xml:id="i-6cvXYzKjAD45sWLMzy1u93">
            En rad undantagssituationer finns dock. I dessa situationer får
            bildupptagningen anses försvarlig och straffansvar utdöms ej.
            En sådan situation är när den kränkande bildupptagningen sker
            som ett led i medierapportering och där information hämtas för
            att senare kunna publiceras i grundlagsskyddat medium:
          </p>
          <p xml:id="i-JT1DUpWWhLCipTo6FfAWCF">
            I det sammanhanget bör, som föreslås i promemorian, sådana omständigheter
            som att fotograferingen sker som ett led i nyhetsförmedling, t.ex.
            för publicering i ett grundlagsskyddat medium, eller i något annat
            sammanhang av samhälleligt intresse vara av stor betydelse. 1
          </p>
          <p xml:id="i-JYyLTQrpgjE3Einqi4JWWn">
            I promemorian som hänvisas till, uttrycks följande:
          </p>
          <p xml:id="i-QLMYZcKL9HN9RS12iZmEJk">
            Det finns vissa situationer där den som fotograferar i det enskilda
            fallet kan anses ha ett berättigat intresse av att göra detta,
            exempelvis om syftet med dokumentationen är att i media kunna
            visa att en högt uppsatt offentlig person i en bostad begår en
            mycket klandervärd handling. Det bör därför införas ett undantag
            från straffansvaret för en gärning som med hänsyn till syftet
            och övriga omständigheter är försvarliga. 2
          </p>
          <p xml:id="i-PG3wZgdSdhDHjYssuTg4Y8">
            Just detta syfte är inte av sådan art att det kan ursäkta den
            integritetskränkning hemlig bildupptagning i den privata sfären
            utgör. Alla offentliga personer är människor, och de flesta människor
            begår någon gång klandervärda handlingar. Det är inte heller säkert
            att vad som är en mycket klandervärd handling för den ena, är
            det för den andra.
          </p>
          <p xml:id="i-DfFMJPoowFpoK57qtmELev">
            Denna syn på vad som utgör en försvarlig kränkande fotografering
            innebär en alltför stor makt att kränka offentliga personers integritet
            och främjar skvallerjournalistik samt mediedrev i bästa fall,
            och utgör ett hot mot demokratins lika villkor i värsta fall.
            Eftersom de flesta människor någon gång begår klandervärda handlingar,
            är risken överhängande att det granskande verktyget kränkande
            fotografering kan komma att användas godtyckligt och oproportionerligt
            mot vissa politiska och/eller religiösa grupper.
          </p>
          <p xml:id="i-8BhxbFBuqbK2b8sHXReSxw">
            Det finns dock vissa klandervärda beteenden som objektivt går
            att fastställa och vars dokumentation bör utgöra ett försvarligt
            syfte. Det är om offentliga personer begår brott t.ex. mutbrott
            och dessa kan avslöjas med kränkande fotografering. Det andra
            är om offentliga personer begår handlingar som visserligen inte
            utgör brott då de inte är belagda med straff, men bryter mot regleringar
            av deras formella åtaganden på ett allvarligt sätt. Med allvarligt
            bör gränsen gå vid risk för hot mot samhället och människors liv
            och hälsa. Fallet med statssekreteraren Ulrika Schenström som
            riskerade att inte kunna fullgöra sina uppgifter som innehavande
            av krisberedskapsjouren på Regeringskansliet på grund av alkoholförtäring,
            är ett exempel på det senare.
          </p>
          <p xml:id="i-7MyqoyWk71HftSYMhjhzGZ">
            Regeringen bör därför återkomma med ett klargörande om att försvarlig
            kränkande fotografering av offentliga personers klandervärda beteenden
            endast ska inkludera sådana beteenden som är brottsliga eller
            som allvarligt bryter emot deras reglerade tjänsteutövning.
          </p>
          <p xml:id="i-BAWk3gWVPa94nmt6E2Q5t3">
            Slutligen anser undertecknad att i de fall det är försvarligt
            att ta upp bild som annars skulle föranleda straffansvar enligt
            rekvisiten för kränkande fotografering, får detta endast anses
            försvarligt i privata miljöer om bildupptagaren själv är med.
            Ingen ska behöva oroa sig för att bli filmad eller fotograferad
            när man väl är ensam och upplever sig fredad i hemmets privata
            sfär.
          </p>
          <p xml:id="i-HD3gEfaKUnRDUGi3PLFoMg">
            Jag åsyftar här ett skydd mot att journalister och enskilda monterar
            upp kameror i andras hem även fastän syftena kan vara försvarliga
            enligt resonemanget ovan. Myndigheter som i dag får ta upp bild
            i lönndom i andras hem, exempelvis hemlig kameraövervakning, åsyftas
            ej då dessa kontrolleras av principer, tillsynsorgan osv. Regeringen
            bör återkomma med ett klargörande om att sådan bildupptagning
            i andras hem endast får ske om bildupptagaren befinner sig på
            platsen.
          </p>
        </div>
        <div xml:id="i-L1m8YYovLGXEh2kpMt6XtA" type="signatureBlock">
          <list xml:id="i-CBi68XbNQ56pPcWz7GU2tg">
            <item xml:id="i-W4UnoCqAJiheM5fgwR1zt2" type="signature">
              Richard Jomshof (SD)
            </item>
          </list>
        </div>
      </div>
    </body>
  </text>
</TEI>
